<doc id="2827755" url="https://pl.wikipedia.org/wiki?curid=2827755" title="Lõpe (Koonga)">
Lõpe (Koonga)

Lõpe – wieś w Estonii, w prowincji Parnawa, w gminie Koonga.
W 2010 roku mieszkało tu 190 osób.

</doc>
<doc id="2827756" url="https://pl.wikipedia.org/wiki?curid=2827756" title="Archidiecezja algierska">
Archidiecezja algierska

Archidiecezja algierska (łac. "Archidioecesis Algeriensis", franc. "Archidiocèse d'Alger") – katolicka archidiecezja algierska położona w północnej części kraju. Siedziba arcybiskupa znajduje się w archikatedrze Najświętszego Serca w Algierze.
Historia.
Pierwsze biskupstwo (Ikosim, Icosium) na terenie dzisiejszej archidiecezji algierskiej powstało w II wieku wraz z ekspansją chrześcijaństwa na zachód. W tym czasie dochodziło do prześladowań wiernych tej religii ze strony władz Imperium Rzymskiego. Działo się tak aż do 313, kiedy to cesarz Konstantyn Wielki wydał tzw. edykt mediolański, który wprowadził równouprawnienie religijne dla chrześcijan. Diecezja ta została zlikwidowana w V wieku wraz z najazdami barbarzyńców na północno-zachodnią Afrykę. Została ona przywrócona wraz z podbojem tych ziem przez cesarza bizantyjskiego Justyniana w 534. Wraz z podbojem Maghrebu przez Arabów i przymusowej islamizacji biskupstwo ponownie uległo likwidacji w 710.
W okresie średniowiecza oraz nowożytnym na terenie Algierii miały miejsce liczne misje, których efektem było ustanowienie w 1632 wikariatu apostolskiego. Jednak dopiero po podboju Algierii przez Francję w 1830 papież Grzegorz XVI zdecydował się utworzyć 10 sierpnia 1838 diecezję Iulia Caesarea, która obejmowała obszar całej kolonii francuskiej. Biskupstwo to było sufraganią archidiecezji Aix. 
25 lipca 1866 papież Pius IX wydzielił z terytorium biskupstwa dwie mniejsze diecezje: orańska oraz konstantynowską. Dotychczasową diecezję Iulia Caesarea przemianowano oficjalnie na algierską i podniesioną do rangi archidiecezji, ustanawiając ją ponadto metropolią. W 1905 w archidiecezji istniało 108 parafii, a katolicy stanowili 11% ogółu ludności (350 tysięcy) w 1959, jednak w wyniku masowej emigracji katolików z Algierii, która spowodowana była wojną o niepodległość, wywalczoną w 1962 liczba ta drastycznie spadła. 
W 2012 urzędnicy kurii archidiecezjalnej ocenili, że z żyjących w archidiecezji katolików regularnie w mszach świętych uczestniczy jedynie 50 z nich.
Główne świątynie.
Na terenie archidiecezji algierskiej znajduje się łącznie kilkadziesiąt kościołów i kaplic, z których do najważniejszych świątyń należą:

</doc>
<doc id="2827757" url="https://pl.wikipedia.org/wiki?curid=2827757" title="Copa Libertadores (2012)">
Copa Libertadores (2012)



</doc>
<doc id="2827759" url="https://pl.wikipedia.org/wiki?curid=2827759" title="Copa Sudamericana (2012)">
Copa Sudamericana (2012)



</doc>
<doc id="2827760" url="https://pl.wikipedia.org/wiki?curid=2827760" title="Broșteni">
Broșteni

Broșteni – miasto w Rumunii, w okręgu suczawskim. Liczy 5,388 mieszkańców (2011). Mimo niewielkiej liczby mieszkańców, pod względem powierzchni jest ono największym miastem Rumunii. Broșteni zajmuje obszar ponad 594 km², z czego większość to niezaludnione tereny górskie.

</doc>
<doc id="2827761" url="https://pl.wikipedia.org/wiki?curid=2827761" title="Eustachia Esmeralda Calafato">
Eustachia Esmeralda Calafato



</doc>
<doc id="2827762" url="https://pl.wikipedia.org/wiki?curid=2827762" title="Cajvana">
Cajvana

Cajvana – miasto w Rumunii, w okręgu suczawskim, w Bukowinie. Liczy 6812 mieszkańców (2011).

</doc>
<doc id="2827764" url="https://pl.wikipedia.org/wiki?curid=2827764" title="Dolhasca">
Dolhasca

Dolhasca – miasto w Rumunii, w okręgu suczawskim. Liczy 9 792 mieszkańców (2011).

</doc>
<doc id="2827766" url="https://pl.wikipedia.org/wiki?curid=2827766" title="Frasin">
Frasin

Frasin – miasto w Rumunii, w okręgu Suczawa, w Bukowinie. W 2011 roku liczyło 5702 mieszkańców.

</doc>
<doc id="2827767" url="https://pl.wikipedia.org/wiki?curid=2827767" title="Rich tea biscuit">
Rich tea biscuit

Rich tea biscuit – rodzaj herbatnika popularny w Wielkiej Brytanii, najczęściej o okrągłym kształcie, rzadziej podłużnym ("rich tea fingers"). Ciastka charakteryzują się mało wyrazistym smakiem, nadawanym przez mieszankę cukrów (maltoza, sacharoza, glukoza) i niewielką ilość soli.
Częstą praktyką jest zamaczanie herbatników przed spożyciem w herbacie.

</doc>
<doc id="2827769" url="https://pl.wikipedia.org/wiki?curid=2827769" title="Liteni">
Liteni

Liteni – miasto w Rumunii, w okręgu suczawskim. Liczy 9398 mieszkańców (2011).

</doc>
<doc id="2827770" url="https://pl.wikipedia.org/wiki?curid=2827770" title="Milișăuți">
Milișăuți

Milișăuți – miasto w Rumunii, w okręgu suczawskim, w Bukowinie. Liczy 4,958 mieszkańców (2011).

</doc>
<doc id="2827771" url="https://pl.wikipedia.org/wiki?curid=2827771" title="Salcea">
Salcea

Salcea – miasto w Rumunii, w okręgu suczawskim. Liczy 8,770 mieszkańców (2011).

</doc>
<doc id="2827773" url="https://pl.wikipedia.org/wiki?curid=2827773" title="Biskupi algierscy">
Biskupi algierscy

Biskupi algierscy - lista biskupów Kościoła katolickiego, będących ordynariuszami i sufraganami w diecezji, a następnie archidiecezji algierskiej.

</doc>
<doc id="2827774" url="https://pl.wikipedia.org/wiki?curid=2827774" title="Vicovu de Sus">
Vicovu de Sus

Vicovu de Sus (niem. "Ober Wikow") – miasto w Rumunii, w okręgu suczawskim, w Bukowinie. Liczy 13,053 mieszkańców (2011).

</doc>
<doc id="2827775" url="https://pl.wikipedia.org/wiki?curid=2827775" title="John Scales">
John Scales

John Robert Scales (ur. 4 lipca 1966 w Harrogate) – piłkarz angielski grający na pozycji środkowego obrońcy. W swojej karierze rozegrał 3 mecze w reprezentacji Anglii.
Kariera klubowa.
Swoją karierę piłkarską Scales rozpoczął w klubie Leeds United. W 1984 roku awansował do kadry pierwszej drużyny, jednak w sezonie 1984/1985 nie zadebiutował w nim w Division Two i w 1985 roku odszedł do grającego w Division Three Bristolu City. W Bristolu City występował przez dwa sezony.
W 1987 roku Scales został zawodnikiem Wimbledonu. 15 sierpnia 1987 zadebiutował w nim w Division One w przegranym 0:1 wyjazdowym meczu z Watfordem. W debiutanckim sezonie wywalczył z Wimbledonem Puchar Anglii (wystąpił w wygranym 1:0 finale z Liverpoolem). W Wimbledonie występował do końca sezonu 1993/1994.
Latem 1994 roku Scales odszedł z Wimbledonu do Liverpoolu. W Liverpoolu swój ligowy debiut zaliczył 10 września 1994 w zremisowanym 0:0 domowym meczu z West Ham United. W sezonie 1994/1995 zdobył z Liverpoolem Puchar Ligi Angielskiej.
Latem 1996 roku Scales przeszedł z Liverpoolu do Tottenhamu Hotspur. Zadebiutował w nim 21 grudnia 1996 w zremisowanym 1:1 domowym meczu z Sheffield Wednesday. W Tottenhamie grał przez cztery lata.
W 2000 roku Scales został zawodnikiem Ipswich Town. Swój debiut w nim zanotował 6 września 2000 przeciwko Leicesterowi City (1:2). W Ipswich rozegrał dwa mecze i po sezonie 2000/2001 zakończył karierę.
Kariera reprezentacyjna.
W reprezentacji Anglii Scales zadebiutował 3 czerwca 1995 roku w wygranym 2:1 meczu Umbro Cup 1995 z Japonią, rozegranym w Londynie. Rozegrał jeszcze 2 mecze na tym turnieju. Ogółem w kadrze narodowej rozegrał 3 mecze, wszystkie w 1995.

</doc>
<doc id="2827776" url="https://pl.wikipedia.org/wiki?curid=2827776" title="Murgeni">
Murgeni

Murgeni – miasto w Rumunii, w okręgu Vaslui. Liczy 7674 mieszkańców (2002).

</doc>
<doc id="2827777" url="https://pl.wikipedia.org/wiki?curid=2827777" title="Hawthorne / Lennox (metro w Los Angeles)">
Hawthorne / Lennox (metro w Los Angeles)



</doc>
<doc id="2827778" url="https://pl.wikipedia.org/wiki?curid=2827778" title="Wolverton (Anglia)">
Wolverton (Anglia)



</doc>
<doc id="2827781" url="https://pl.wikipedia.org/wiki?curid=2827781" title="Panoptykon">
Panoptykon



</doc>
<doc id="2827784" url="https://pl.wikipedia.org/wiki?curid=2827784" title="Dragomirești">
Dragomirești

Dragomirești (węg. "Dragomérfalva") – miasto w Rumunii, w okręgu Marmarosz. Liczy 3132 mieszkańców (2002).

</doc>
<doc id="2827786" url="https://pl.wikipedia.org/wiki?curid=2827786" title="Săliștea de Sus">
Săliștea de Sus

Săliștea de Sus (węg. "Felsőszelistye") – miasto w Rumunii, w okręgu Marmarosz. Liczy 5196 mieszkańców (2002).

</doc>
<doc id="2827787" url="https://pl.wikipedia.org/wiki?curid=2827787" title="Leśny ogród">
Leśny ogród

Leśny ogród – system zrównoważonej produkcji żywności i agroleśnictwa opartej na ekosystemie leśnym, zawierającym drzewa owocowe i orzechowe, krzewy, rośliny zielarskie, pnącza i warzywa wieloletnie, przynoszące bezpośrednie korzyści człowiekowi. Poprzez sadzenie roślin uzupełniających się wzajemnie można stworzyć warstwy roślinne podobne do warstw lasu.
Ogrodnictwo leśne jest prehistoryczną metodą zapewniania żywności w regionach tropikalnych. W latach 60. XX w. zostało zaadaptowane do klimatu umiarkowanego w Wielkiej Brytanii przez Roberta Harta.
Historia.
Ogrody leśne są najprawdopodobniej najstarszą formą zagospodarowania ziemi i najbardziej odpornym ekosystemem. Ich korzenie tkwią w czasach prehistorycznych, kiedy brzegi rzek wyznaczały granice dżungli i podmokłe zbocza wzgórz w regionach monsunowych. W miarę zagospodarowywania najbliższych okolic siedlisk ludzkich zaczęto dostrzegać i chronić przydatne drzewa i pnącza, a eliminować gatunki niepożądane. Z czasem dołączono do nich gatunki introdukowane.
Leśne ogrody są wciąż powszechne w tropikach i znane pod różnymi nazwami: "home gardens" ("domowe ogrody") w Kerala w Indiach Południowych, Nepalu, Zambii, Zimbabwe i Tanzanii; "Kandyan forest gardens" w Sri Lance, "huertos familiares" ("rodzinne sady") w Meksyku; i "pekarangan" (ogrody "całkowicie zaprojektowane") na Jawie. Inny spotykany termin to "agroleśnictwo", a w ogrodach w których dominują krzewy, mowa jest o "krzewnym ogrodzie". Leśne ogrody stanowią znaczące źródło dochodu i żywności dla lokalnej ludności.
W klimatach tropikalnych.
Leśne ogrody, czy domowe ogrody, są powszechne w klimatach tropikalnych. Stosowane techniki to sadzenie drzew, upraw i wypas zwierząt użytkowych na tym samym terenie. W Kerala w południowych Indiach, na północnym wschodzie Indii oraz w Indonezji domowy ogród jest najpopularniejszą formą zagospodarowania terenu. Obok siebie rosną kokos, pieprz, kakao i ananas. Ogrody te są przykładem polikultury, i zachowują różnorodność genetyczną plonów i roślin rodzimych, nie stosowanych w monokulturach. Leśne ogrody były porównywane do religijnej idei Ogrodu Eden.
Ameryki.
W programie BBC "Unnatural Histories" stwierdzono, że amazońskie lasy tropikalne nie są terenem nietkniętym ręką człowieka, lecz były kształtowane przez przynajmniej 11000 lat poprzez m.in. leśne ogrodnictwo oraz terra preta. Od lat 70. XX w. odkryto też liczne geoglify na pozbawionym drzew terenie amazońskich lasów tropikalnych, pochodzące z czasów prekolumbijskich.
Na pólwyspie Jukatan większość żywności Majów uprawiano „sadach-ogrodach”, znanych pod nazwą "pet kot". Nazwa pochodzi od niskich ogrodzeń kamiennych ("pet" oznacza okrągły, a "kot" ścianę lub pojedyncze kamienie) otaczających ogrody.
Afryka.
W wielu krajach afrykańskich, takich jak Zambia, Zimbabwe, Tanzania, ogrody są szeroko rozprzestrzenione w rejonach wiejskich, podmiejskich i miejskich, odgrywając główną rolę w zabezpieczeniu podstaw wyżywienia. Najbardziej znane to ogrody ludu Chaga lub Chagga w regionie Kilimandżaro w Tanzanii, zaprojektowane na wzór lasów naturalnych. W wielu krajach główną rolę w utrzymaniu ogrodów odgrywają kobiety, a żywność jest produkowana przede wszystkim na własne potrzeby.
W Afryce północnej leśne ogrody stanowią warstwy drzew palmowych, owocowych i warzyw.
Indie.
Ogrody domowe w Kerala mają związek z "Kaavu", świętym lasem. W ogrodach tych znaleźć można niektóre zagrożone gatunki dzikich roślin, drzew i zwierząt. Głównym celem utrzymywania domowego ogrodu są wierzenia i rytuały religijne oraz kulturowa tożsamość i wspólnota w dużych rodzinach. Stopniowo, z powodu zmniejszania się rodzin i zmian stylu życia, domowe ogrody zaczęły przeradzać się w place zabaw. Jednak część rodzin nadal stara się zachować swoje domowe ogrody, także z przyczyn praktycznych: ogrody pomagają podnieść poziom wody w pobliskich studniach i oczkach wodnych, a ptaki gnieżdżące się w lasku wyjadają pasożyty z otaczających go pól, podnosząc tym jakość i ilość plonów.
Nepal.
W Nepalu "Ghar Bagaincha", dosłownie Domowy Ogród, odnosi się do tradycyjnej uprawy ziemi wokół domostwa, w której różnorakie gatunki roślin uprawiane są przez członków rodziny, a ich produkty przeznaczone są na własne potrzeby (Shrestha et al., 2002). Termin “domowy ogród” jest często uważany za synonim ogrodu kuchennego. Różnią się one jednak rozmiarami, rozmieszczeniem roślin, stopniem ich różnorodności, oraz stopniem zagospodarowania (Sthapit et al., 2006). W Nepalu 72% domostw posiada domowe ogrody zajmujące powierzchnię 2–11% całkowitych posiadłości ziemskich (Gautam et al., 2004). Z powodu ich małych rozmiarów, rząd nie uważa domowych ogrodów za ważny element w produkcji żywności, toteż nie prowadzi się nad nimi badań. Są one jednak bardzo istotnym elementem z punktu widzenia domostwa, dostarczając wysokiej jakości pożywienia i składników odżywczych dla ubogiej ludności wiejskiej, co z kolei przekłada się na poczucie bezpieczeństwa związanego z żywnością. Zwykle uprawia się w nich rośliny roczne i wieloletnie, z których plony zbiera się stopniowo każdego dnia lub sezonowo. Zachowuje się bioróżnorodność, jako że użytkownicy bezpośrednio decydują o swoich uprawach. Domowe ogrody mają wiele zastosowań: są źródłem, żywności, opału, leków, przypraw, ziół, kwiatów, materiałów budowlanych i dochodu, ale także miejscem ochrony rolniczych i żywnościowych zasobów genetycznych (Subedi et al., 2004).
Pod względem socjologicznym domowe ogrody są okazją dla całej rodziny i całych społeczności do włączenia się w uprawę żywności. Zarówno dzieci, jak i osoby starsze i ich opiekunowie mogą brać udział w przygotowaniu pożywienia. Taka tradycja istniała w wielu kulturach przez tysiące lat.
W klimacie umiarkowanym.
W początku lat 60. XX w. Robert Hart zaadaptował ogrodnictwo leśne do klimatu umiarkowanego. W swojej małej posiadłości na Wenlock Edge w hrabstwie Shropshire w Wielkiej Brytanii Hart chciał stworzyć zdrowe, terapeutyczne środowisko dla siebie i swojego brata Lacona. Początkowo był to typowy sad i ogródek przydomowy, ale z biegiem czasu Hart zauważył, że utrzymywanie dużych grządek z warzywami jednorocznymi, opieka nad zwierzętami użytkowymi i sadem – są ponad jego siły. Jednocześnie zwrócił uwagę, że mała grządka z roślinami wieloletnimi i ziołami nie wymagała wiele pracy, a przynosiła obfite plony.
Po przejściu na dietę wegańską z przyczyn osobistych i zdrowotnych, Hart zrezygnował z hodowli zwierząt i całkowicie skupił się na roślinach, których owoce można jeść na surowo. Trzy główne produkty leśnego ogrodu to owoce, orzechy i warzywa liściaste. Stworzył modelowy leśny ogród na powierzchni 0,12-akra (500 m²) i zamierzał nazwać swoją metodę "ekologicznym ogrodnictwem" lub "ekouprawami". Porzucił te myśli, kiedy zorientował się, że podobne systemy na świecie nazywane są "agroleśnictwem" i "leśnymi ogrodami". Inspiracją dla Roberta Harta były metody leśnego rolnictwa Toyohiko Kagawy i Jamesa Sholto Douglasa, a także produktywność ogrodów domowych w Kerala. Według słów Harta:
System siedmiowarstwowy.
System Roberta Harta bazował na podziale naturalnego lasu na poszczególne warstwy. Dzięki zastosowaniu śródplonów przekształcił istniejący sad jabłkowo-gruszkowy w jadalną polikulturę składającą się z następujących warstw:
Kluczowym elementem w ogrodzie Roberta Harta był dobór roślin. Większość tradycyjnie uprawianych obecnie roślin warzywnych, takich jak marchew, wymaga stanowiska słonecznego, przez co nie nadawały się do zacienionego ogrodu Harta. Hart preferował cieniolubne warzywa wieloletnie.
Dalszy rozwój.
Agroforestry Research Trust (ART), zarządzany przez Martina Crawforda, prowadzi eksperymentalny leśny ogród na działkach w hrabstwie Devon w Wielkiej Brytanii. Crawford określa leśny ogród jako nie wymagający wielkiego wkładu pracy sposób wytwarzania żywności i użytkowych produktów naturalych w zrównoważony sposób.
Ken Fern był zdania, że w dobrze rozwiniętym leśnym ogrodzie w klimacie umiarkowanym powinno być uprawiane więcej roślin. W tym celu Fern założył organizację Plants For A Future (PFAF), która tworzy bazę danych roślin odpowiednich dla tego systemu. Obecnie w bazie danych organizacji jest ok. 7000 roślin. W swojej książce "Plants for a Future" Fern używa określenia "woodland gardening", zamiast "forest gardening".
Ruch Movement for Compassionate Living (MCL) promuje ogrodnictwo leśne i inne rodzaje ekologicznego ogrodnictwa wegańskiego mające zaspokoić potrzeby żywnościowe społeczeństwu. Kathleen Jannaway, założycielka MCL, napisała w 1991 książkę kreując wizję zrównoważonej wegańskiej przyszłości pt. "Abundant Living in the Coming Age of the Tree". W 2009, MCL przekazał grant w wysokości £1,000 na rzecz projektu Bangor Forest Garden w Gwynedd w północno-zachodniej Walii.
Permakultura.
Bill Mollison, twórca terminu permakultura, odwiedził leśny ogród Roberta Harta przy Wenlock Edge w październiku 1990. Siedmiowarstwowy system Harta został włączony do elementów projektowania permakulturowego.
Liczni zwolennicy permakultury zajmowali się leśnymi ogrodami, czy lasami żywnościowymi: Graham Bell, Patrick Whitefield, Dave Jacke, Eric Toensmeier i Geoff Lawton. Bell zaczął uprawę swojego leśnego ogrodu w 1991, a w 1995 wydał książkę "The Permaculture Garden". Patrick Whitefield napisał "How to Make a Forest Garden" w 1996, Jacke i Toensmeier są współautorami dwutomowego dzieła "Edible Forest Gardening" wydanego w 2005, zaś Lawton nakręcił film "Establishing a Food Forest" w 2008.
Projekty.
Rezerwat archeologiczny flory i fauny Majów El Pilar na granicy Belize–Gwatemala zawiera leśny ogród ukazujący praktyki rolnicze w Mezoameryce. Kolejny 1-akrowy modelowy leśny ogród, zwany "Känan K’aax" (oznaczający "zadbany ogród" w języku Majów), został ufundowany przez National Geographic Society i jest uprawiany na terenie szkoły podstawowej Santa Familia Primary School w dystrykcie Cayo.
W Stanach Zjednoczonych za największy znany las żywnościowy na terenie publicznym uważa się 7-akrowy Beacon Food Forest w Seattle. Inne projekty leśnych ogrodów to np. Central Rocky Mountain Permaculture Institute w Basalt w stanie Kolorado i Montview Neighborhood farm w Northampton (Massachusetts).
W Kanadzie, w prowincji Kolumbia Brytyjska, leśny ogrodnik i instruktor permakultury Richard Walker uprawiał ogrody żywnościowe od ponad 30 lat. Jego dojrzały 3-akrowy las żywnościowy dostarczał surowych materiałów dla szkółki i firmy zielarskiej oraz zapewniał pożywienie dla niego i jego rodziny
W Wielkiej Brytanii, poza ogrodami prowadzonymi przez Martina Crawforda i jego Agroforestry Research Trust (ART), istnieją liczne projekty leśnego ogrodnictwa, np. Bangor Forest Garden w Gwynedd w północno-zachodniej Walii. Martin Crawford z ART zarządza nieformalną siecią "Forest Garden Network" zrzeszającą ludzi i organizacje z całego świata uprawiających leśne ogrody.

</doc>
<doc id="2827788" url="https://pl.wikipedia.org/wiki?curid=2827788" title="Błogosławiona Otylia">
Błogosławiona Otylia

Bibliografia.
Zobacz też:

</doc>
<doc id="2827789" url="https://pl.wikipedia.org/wiki?curid=2827789" title="Bł. Otylia">
Bł. Otylia



</doc>
<doc id="2827790" url="https://pl.wikipedia.org/wiki?curid=2827790" title="Vermont / Athens (metro w Los Angeles)">
Vermont / Athens (metro w Los Angeles)



</doc>
<doc id="2827791" url="https://pl.wikipedia.org/wiki?curid=2827791" title="Șomcuta Mare">
Șomcuta Mare

Șomcuta Mare (węg. "Nagysomkút") – miasto w Rumunii, w okręgu Marmarosz. Liczy 7708 mieszkańców (2002).

</doc>
<doc id="2827792" url="https://pl.wikipedia.org/wiki?curid=2827792" title="Damga">
Damga

Damga (bułg. "Дамга", nazywany też Wazow wrych) – szczyt w paśmie górskim Riła, w Damgijskim grzbiecie górskim, w Bułgarii, o wysokość 2669 m n.p.m. W zachodniej części szczytu znajduje się cyrk lodowcowy Urdinija, gdzie zbocza są skaliste i strome. Przez Damgę przechodzi szlak turystyczny prowadzący do Siedmiu Riłskich jezior. Około godziny stąd znajduje się schronisko turystyczne Iwan Wazow.

</doc>
<doc id="2827793" url="https://pl.wikipedia.org/wiki?curid=2827793" title="Ulmeni">
Ulmeni

Ulmeni (węg. "Sülelmed") – miasto w Rumunii, w okręgu Marmarosz. Liczy 7153 mieszkańców (2002).

</doc>
<doc id="2827796" url="https://pl.wikipedia.org/wiki?curid=2827796" title="Katastrofa samolotu Ił-76 w Brazzaville">
Katastrofa samolotu Ił-76 w Brazzaville



</doc>
<doc id="2827797" url="https://pl.wikipedia.org/wiki?curid=2827797" title="Biskupi konstantynowscy">
Biskupi konstantynowscy

 
Biskupi konstantynowscy lista biskupów Kościoła katolickiego, będących ordynariuszami i sufraganami w diecezji konstantynowskiej.

</doc>
<doc id="2827798" url="https://pl.wikipedia.org/wiki?curid=2827798" title="Ardud">
Ardud

Ardud (węg. "Erdőd", niem. "Erdeed") – miasto w Rumunii, w okręgu Satu Mare. Liczy 6486 mieszkańców (2002).

</doc>
<doc id="2827799" url="https://pl.wikipedia.org/wiki?curid=2827799" title="Livada">
Livada

Livada (węg. "Sárköz") – miasto w Rumunii, w okręgu Satu Mare. Liczy 7 tys. mieszkańców (2002).

</doc>
<doc id="2827801" url="https://pl.wikipedia.org/wiki?curid=2827801" title="Pecica">
Pecica

Pecica (węg. "Pécska", niem. "Alt-Petschka") – miasto w Rumunii, w okręgu Arad. Liczy 13 024 mieszkańców (2002).

</doc>
<doc id="2827803" url="https://pl.wikipedia.org/wiki?curid=2827803" title="Święty German">
Święty German

Zobacz też:
Błogosławiony German

</doc>
<doc id="2827804" url="https://pl.wikipedia.org/wiki?curid=2827804" title="Pałac w Łagowie">
Pałac w Łagowie

Pałac w Łagowie – renesansowy pałac położony we wsi Łagów koło Zgorzelca, wybudowany w 1581 roku przez Michała Endera von Sercha i jego żonę Elizabeth Hoffmann.
Historia.
Najstarsze informacje o Łagowie pochodzą z początku XIV wieku. Właścicielami majątku była m.in. rycerska rodzina von Penzig, von Salza, Matthias Axt, a od 1481 roku burmistrz Görlitz Georg Emmerich. W II połowie XVI wieku właścicielem wsi był członek rodu von Serch. Za sprawą Michała Endera von Serch i jego żony Elizabeth Hoffmann, w 1581 roku powstał renesansowy pałac, którego fragmenty zachowały się do dzisiaj w bryle budynku.
W 1620 roku w łagowskim pałacu główną kwaterę miał Johann Georg von Brandenburg. W czasie wojny trzydziestoletniej, od 30 października do 4 listopada 1633 roku rezydował tu Albrecht von Wallenstein. Gościem w 1680 roku był także książę saksoński Johann Georg II. Rezydencja cieszyła się więc dobrą sławą i przyciągała w swoje progi wielkie osobistości tamtych czasów.
Pałac swój kształt uzyskał w czasie przebudowy w 1782 roku z inicjatywy Christiny Frederiki Geissler. Z tego okresu pochodzi m.in. główny portal z pilastrami we wschodnim ryzalicie, w którym także znajduje się tablica fundacyjna z 1581 roku oraz kartusz herbowy Endera von Sercha i rodziny Hoffmanów.
Pałac w Łagowie pozostawał w rękach rodziny Geissler do przełomu XIX i XX wieku. W XXI wieku zmienił się właściciel, dzięki czemu zabytek został odremontowany i przywrócono mu dawny wygląd.
Obecnie pałac w Łagowie znajduje się pośrodku dziedzińca folwarcznego, który zamknięty jest z trzech stron budynkami gospodarczymi i budynkiem czeladnym. Ponadto częściowo po wschodniej i południowej stronie budynek ograniczono wysokim ceglanym murem. Na dziedziniec prowadzą dwa wjazdy: wjazd główny wiedzie od wschodu pod budynek folwarczny, natomiast wjazd pod zabudowanie gospodarcze prowadzi od zachodu poprzez bramę główną.
W pierwszym ćwierćwieczu XVII w. dwór mieścił bibliotekę, zbrojownię, kolekcję monet oraz 2 wielkie kredensy.
W roku 2014 nowy właściciel, Mieczysław Kłak, przeprowadził gruntowny remont i rewitalizacje zarówno budynku Pałacu jak i otaczających go zabudowań. Obecnie w pałacu znajduje się hotel a w budynkach folwarcznych sale bankietowe.
Architektura pałacu.
Pałac obecnie to trzykondygnacyjna budowla na planie wydłużonego prostokąta z dwukondygnacyjnym ryzalitem wejściowym. Posiada dwie wieże - sześciokondygnacyjną z ośmiobocznym hełmem po stronie południowej oraz pięciokondygnacyjną po stronie północnej zakończoną równo z kalenicą. Pałac posiada dwutraktowy układ pomieszczeń. Hol w części centralnej budowli sklepiony jest krzyżowo z kolebkami i lunetami oraz wsparty jest na szerokich filarach. Na dziedzińcu stoją wykonane przez Jana Chrystiana Kirchnera barokowe rzeźby, które pochodzą z pałacu w Radomierzycach.

</doc>
<doc id="2827805" url="https://pl.wikipedia.org/wiki?curid=2827805" title="Św. German">
Św. German



</doc>
<doc id="2827806" url="https://pl.wikipedia.org/wiki?curid=2827806" title="Lanquín">
Lanquín

Lanquín, San Agustín Lanquín – miasto w środkowej Gwatemali, w departamencie Alta Verapaz, leżące w odległości 61 km na północny wschód od stolicy departamentu, nad rzeką Río Lanquín. Miasto jest siedzibą gminy o tej samej nazwie, która w 2012 roku liczyła 24 612 mieszkańców. Na terenie gminy na południe od miejscowości znajduje się pomnik przyrody Semuc Champey.

</doc>
<doc id="2827807" url="https://pl.wikipedia.org/wiki?curid=2827807" title="Krążowniki typu Bajan">
Krążowniki typu Bajan

Krążowniki typu Bajan – seria czterech rosyjskich krążowników pancernych z początku XX wieku. Zaprojektowane we Francji, budowane we Francji i Rosji, stanowiły jedyną dłuższą serię rosyjskich okrętów tej klasy. Główny okręt typu, "Bajan", służył podczas wojny rosyjsko-japońskiej, w której został zdobyty przez Japonię, kolejne trzy służyły w marynarce rosyjskiej podczas I wojny światowej. 
Wybór projektu i budowa głównego okrętu.
Na przełomie XIX i XX wieku rosyjska marynarka w dziedzinie sił krążowniczych skupiała się na budowie względnie dużych krążowników pancernopokładowych i jedynie nielicznych krążowników pancernych (wywodzących się od "Ruryka"), które były jednak przeznaczone do zwalczania żeglugi i miały mało skuteczne opancerzenie, o małej powierzchni. Dopiero po doświadczeniach walk morskich końca XIX wieku, m.in. wojny japońsko-chińskiej, stwierdzono, że krążowniki pancernopokładowe są zbyt słabo chronione przeciwko nowoczesnej artylerii strzelającej pociskami wybuchowymi. Po spotkaniu specjalistów morskich w Ministerstwie Marynarki 7 maja 1897, na którym analizowano między innymi projekty francuskiej stoczni FCM i zbudowany w Wielkiej Brytanii krążownik "Esmeralda", zdecydowano zamówić dla floty rosyjskiej jeden nowoczesny krążownik pancerny umiarkowanej wielkości, mający służyć do zadań rozpoznawczych przy eskadrze sił głównych. Początkowo miał być budowany dla Floty Bałtyckiej, w ramach programu budowy z 1895 roku, ostatecznie wciągnięto go do programu budowy okrętów dla potrzeb Dalekiego Wschodu z 1897 roku. Nie wzorując się bezpośrednio na żadnym zagranicznym analogu określono wymagania, jak wyporność do 6700 ton (maksymalnie 7000 ton), prędkość 21 węzłów i uzbrojenie przede wszystkim z 2 dział kalibru 203 mm w wieżach. Car Mikołaj II zdecydował ulokować zamówienie we Francji. W grudniu 1897 projekty złożyły trzy firmy (oddziały Forges et Chantiers de la Méditerranée (FCM) w Tulonie i w Hawrze oraz Ateliers et Chantiers de la Loire). 
Pomimo przekroczenia zadanej wyporności, wybrano projekt 7800-tonowego krążownika oferowany przez stocznię Forges et Chantiers de la Méditerranée w La Seyne-sur-Mer koło Tulonu, którego projektantem był Antoine-Jean Amable Lagane. Po wprowadzeniu przez stronę rosyjską pewnych zmian w projekcie, kontrakt na budowę został podpisany 25 czerwca 1898 (daty w tej sekcji w kalendarzu juliańskim). Cena kontraktowa wynosiła 16 400 000 franków (6 142 300 rubli), bez uzbrojenia, dostarczanego z Rosji. 
Budowę okrętu, który otrzymał nazwę "Bajan", rozpoczęto w listopadzie 1898, chociaż oficjalne położenie stępki nastąpiło dopiero 26 czerwca 1899, a krążownik wodowano 30 maja 1900. Ukończenie przeciągało się z powodu opóźnień w dostarczeniu pancerza wież. W maju 1902 rozpoczęły się próby morskie. Podczas prób okręt osiągnął w grudniu prędkość 20,97 w. Okręt został przyjęty przez odbiorcę 16 grudnia 1902, a wszedł do służby we flocie rosyjskiej 1 stycznia 1903.
Budowa okrętów ulepszonego typu.
Stocznia FCM od razu oferowała zbudowanie drugiego okrętu, z terminem ukończenia 6 miesięcy po pierwszym i o 200 000 franków tańszego, lecz strona rosyjska nie zdecydowała się na to, traktując okręt jako swojego rodzaju eksperymentalny i kontynuując budowę krążowników pancernopokładowych. Dopiero udane działania "Bajana" pod Port Artur podczas wojny rosyjsko-japońskiej oraz straty ponoszone przez rosyjską marynarkę podczas tej wojny spowodowały zamówienie dalszych krążowników pancernych. Już 10 listopada 1904 minister marynarki zdecydował o budowie w Rosji dwóch okrętów ulepszonego typu "Bajana". Istotnym czynnikiem była także chęć uniknięcia przestojów w petersburskich stoczniach państwowych. Mimo to, oprócz nich zdecydowano jeszcze zbudować drugi krążownik we Francji. W grudniu 1904 przeprowadzono konkurs, w którym porównywano z "Bajanem" projekty włoskiej firmy Ansaldo (typ "Garibaldi") i duńskiej Burmeister &amp; Wain, lecz prawdopodobnie był on jedynie formalnością. 20 kwietnia 1905 podpisano kontrakt ze stocznią FCM na budowę drugiego ulepszonego krążownika w La Seyne, za cenę 18 450 000 franków (6 918 750 rubli) bez uzbrojenia (wyższa cena wynikała z ulepszeń). Otrzymał nazwę "Admirał Makarow" (na cześć admirała Stiepana Makarowa, poległego pod Port Artur). Prace rozpoczęto już 22 marca 1905, oficjalne położenie stępki miało miejsce 14 marca 1906, a 25 kwietnia tego roku – wodowanie. Prace na pochylniach w Nowej Stoczni Admiralicji w Petersburgu nad rosyjskimi krążownikami rozpoczęto w maju 1905; otrzymały one nazwy "Pałłada" i "Bajan" (II) na cześć krążowników utraconych w Port Artur.
W konstrukcji ulepszonych okrętów nie wprowadzono zasadniczych zmian, unowocześniając i ulepszając jedynie niektóre systemy i wyposażenie, częściowo w wyniku doświadczeń wojennych (np. zamiana drewnianych mebli niepalnymi stalowymi). Największą zmianą było zmniejszenie grubości pancerza pionowego, umożliwione przez zastosowanie bardziej wytrzymałej stali pancernej Kruppa zamiast stali Harveya, co pozwoliło na zmniejszenie masy. Opancerzono ponadto płytami 50 mm burty w rejonie maszyny sterowej. Unowocześniono przyrządy kierowania ogniem i podstawy dział, na wyposażenie wprowadzono dalmierze, ulepszono formę pancernego stanowiska dowodzenia. Zestaw uzbrojenia dotknęły jedynie niewielkie zmiany, polegające na usunięciu najlżejszych działek 47 mm i wprowadzeniu zamiast nich 4 dział 57 mm na "Admirale Makarowie" i 2 dział 75 mm na krążownikach rosyjskiej budowy. Zlikwidowano mars bojowy z działkami z masztu i przejściowo w ogóle zmniejszono liczbę masztów do jednego, powracając później do dwóch masztów ze stanowiskami obserwacyjnymi. Kaliber wyrzutni torpedowych zwiększono do 450 mm.
W lipcu 1905 minister marynarki wiceadm. A. Wirylew podjął decyzję o budowie jeszcze trzeciego okrętu na zwolnionym miejscu w Stoczni Admiralicji, lecz najpierw w sierpniu zdecydowano zbudować tam krążownik typu "Ruryka", a następnie zrezygnowano w ogóle z budowy krążowników pancernych. W toku budowy jesienią 1905 rozważano przeprojektowanie budowanych w Rosji okrętów pod napęd turbinami parowymi, co pozwoliłoby zwiększyć prędkość o 2-3 węzły i poczynić oszczędności na masie. Nie zdecydowano się na to rozwiązanie głównie z powodu dodatkowych kosztów, związanych także z zerwaniem zawartej umowy na wyprodukowanie maszyn parowych, a także z uwagi na fakt, że technologia ta jeszcze nie była dostatecznie wypróbowana, a przeprojektowanie spowodowałoby przedłużenie budowy. W związku z doświadczeniami bojowymi wskazującymi na małą przydatność dział kalibru 75 mm, rozważano w latach 1907-1910 przezbrojenie okrętów w postaci zamiany wszystkich dział tego kalibru na 4 działa 152 mm i 8 dział 120 mm, a następnie na 4 działa 152 mm lub 10 dział 100 mm, lecz nie przyjęto tych planów do realizacji. 
Opis.
Opis ogólny.
Okręty miały sylwetkę typową dla dużych krążowników przełomu wieków, z kadłubem o wysokich burtach i dziobnicą taranową. Na dziobie i rufie, w osi podłużnej okrętu umieszczone były dwie jednodziałowe wieże dział kalibru 203 mm. Artyleria średnia w postaci 8 dział 152 mm rozmieszczona była w kazamatach na burtach. Charakterystycznymi elementami sylwetki było umieszczenie dziobowej wieży artyleryjskiej w niewielkiej odległości od dziobu oraz rozciągająca się na śródokręciu grupa czterech wysokich kominów, rozmieszczonych w sporych odstępach. Kadłub miał jedynie krótki pokład dziobowy, przed dziobową wieżą, polepszający dzielność morską (wieża dziobowa była w rzeczywistości ustawiona na górnym pokładzie, jak wieża rufowa, lecz na podwyższonej podstawie, tak, że lufy dział znajdowały się ponad pokładem dziobowym). Nadburcia ciągnące się do masztu rufowego powodowały wrażenie przedłużenia pokładu dziobowego i umieszczenia wieży dziobowej w swego rodzaju "studni". Tuż za wieżą dziobową była niewielka nadbudówka, z pancerną wieżą dowodzenia i umieszczonym nad nią zakrytym pomostem nawigacyjnym, połączona z masztem dziobowym 
Kadłub był stalowy, nitowany, ze wzmocnioną taranową dziobnicą, odlaną z brązu. Zbudowany był w poprzecznym systemie wiązań. Konstrukcja kadłuba oceniana była jako dość lekka, co jednak nie sprawiało problemów w służbie (z wyjątkiem wibracji w pewnym zakresie prędkości), a pozwalało na zmniejszenie masy. Na większości długości, na śródokręciu było podwójne dno (podzielone na 24 przedziały). Kadłub był podzielony na przedziały wodoszczelne 13 głównymi poprzecznymi grodziami, od dna do pokładu pancernego. Jedynie maszynownia była podzielona wzdłużną grodzią, zapobiegającą zalaniu obu maszyn parowych. Na długości kotłowni i maszynowni rozciągały się po bokach wzdłużne grodzie. Długość maksymalna wynosiła 137 m, a między pionami 135 m, szerokość maksymalna 17,6 m, stosunek długości do szerokości wynosił 7,7. Wyporność normalna projektowa pierwszego "Bajana" wynosiła 7805 ton, a pełna projektowa 8240 ton. Wysokość burt nad wodą sięgała 7,6 m na dziobie i 5,5 m na rufie.
Uzbrojenie.
Uzbrojenie główne okrętów stanowiły dwa działa kalibru 203,2 mm (8-calowe), o długości lufy 45 kalibrów (L/45), umieszczone w obrotowych wieżach na dziobie i rufie, z polem ostrzału 270°. Wieże były wzorowane na francuskich wieżach dział 194 mm, miały pionowe ściany i obrys jajowaty w rzucie z góry. Zakres kątów podniesienia wynosił -5°+18°, w ulepszonych okrętach zwiększony do +22°. Szybkostrzelność sięgała 2 strzałów na minutę. Wysokość osi działa dziobowego nad konstrukcyjną linią wodną wynosiła 8,5 m, a rufowego – 7,5 m. Masa wieży sięgała 157 ton. Wieże były centralnie wyważone, obracane były elektrycznie – obrót o 270° zajmował w przypadku pierwszego "Bajana" 59 sekund. Zapas amunicji wynosił 100 pocisków na działo, składowanych w komorach pod wieżami w głębi kadłuba (110 w ulepszonych okrętach).
Działa były produkcji rosyjskich Zakładów Obuchowskich, zaprojektowanie w 1892 roku przez A. Brinka na wzór 6-calowych dział Canet. Używano przede wszystkim pocisków przeciwpancernych i burzących, o masie 87,73 kg. Przy kącie podniesienia 18° donośność pocisków wynosiła 12 270 m, donośność nowszych pocisków burzących wzoru 1907 elaborowanych trotylem - 13 169 m. W 1913 roku wycofano pociski przeciwpancerne jako mało skuteczne i w chwili wybuchu wojny okręty miały tylko pociski burzące, po czym w 1915 roku wprowadzono nowe pociski półpancerne o masie 106,9 kg i donośności 15 920 km przy kącie podniesienia 18°.
Artylerię średnią tworzyło 8 dział kalibru 152,4 mm (6-calowych) L/45 systemu Canet, wzoru z 1890 roku, produkcji Zakładów Obuchowskich. Działa rozmieszczone były w opancerzonych kazamatach na burtach, na pokładzie głównym, po 4 działa na każdą z burt. Projektowa wysokość luf dział nad wodą wynosiła jednakże 4,46 m, co ograniczało ich użyteczność przy złym stanie morza. Działa ustawione były na podstawach z tarczami w formie wycinka cylindra. Masa podstawy wynosiła 14,69 t lub 16,2 t na ulepszonych okrętach. Zapas amunicji wynosił 150 pocisków na działo (do 180 w ulepszonych okrętach), każde działo miało własną komorę amunicyjną i windę do amunicji. Szybkostrzelność sięgała do 4-5 strzałów na minutę. Przy maksymalnym kącie podniesienia 20° w przypadku pierwszego "Bajana" donośność pocisków przeciwpancernych lub burzących o masie 41,4 kg wynosiła 11 470 m. Okręty ulepszone miały kąt podniesienia zwiększony do 25°, co przy użyciu opracowanych w 1915 roku pocisków półpancernych o masie 49,8 kg pozwoliło na uzyskanie zasięgu 15 738 m. Masa salwy burtowej artylerii głównej i średniej wynosiła 342 kg.
Uzbrojenie pomocnicze stanowiło 20 dział 75 mm L/50 systemu Canet, umieszczonych na pojedynczych podstawach z płaskimi tarczami pancernymi grubości 20 mm. Na każdej z burt umieszczone było 10 dział: cztery w opancerzonych kazamatach na śródokręciu (pomiędzy dwoma działami 152 mm), jedno w nieopancerzonej kazamacie na dziobie ("pościgowe"), jedno w pomieszczeniach admiralskich na rufie i cztery na pokładzie górnym, bezpośrednio nad kazamatami dział 152 mm. Zapas pocisków (nabojów scalonych) wynosił 250 na działo. Maksymalny kąt podniesienia wynosił 20°, a przy kącie podniesienia 13° donośność pocisków o masie 4,9 kg wynosiła 6415 m. Okręty budowy rosyjskiej miały 22 działa 75 mm – usunięto na nich dwa dziobowe działa, zalewane często przez fale, a dodano cztery działa na pokładzie górnym, nad środkowymi kazamatami.
Dodatkowo pierwszy "Bajan" posiadał 8 dział 47 mm Hotchkiss (po 2 na burtach na pokładzie górnym na śródokręciu, 2 na skrzydłach mostka i 2 na marsie bojowym masztu rufowego), a jego kutry lub łodzie okrętowe uzbrojone mogły być w dwie demontowane armaty 37 mm. Ilość amunicji dział małokalibrowych wynosiła po 500 na lufę. Typowe dla rosyjskich okrętów uzbrojenie stanowiły wreszcie dwie armaty 63,5 mm Baranowskiego dla oddziałów desantowych. Na okrętach ulepszonego typu usunięto wszystkie armaty 47 mm i 37 mm, ustawiając na miejscu dział na śródokręciu, nad środkowymi kazamatami, 4 francuskie armaty 57 mm L/58 Hotchkissa na "Admirale Makarowie" lub 4 działa 75 mm na okrętach rosyjskiej budowy. 
Zimą 1916/1917 na dwóch pozostających w służbie okrętach zmodyfikowano uzbrojenie, instalując na pokładzie między lukiem maszynowni a masztem rufowym działo 203 mm na podstawie z tarczą ochronną, dysponujące kątem ostrzału po 100° na każdą z burt. Ponadto, na pokładzie ustawiono 4 działa 152 mm, po 2 na burtę. Kąt podniesienia wszystkich dział 152 mm zwiększono do 25°, przez co donośność wzrosła do 8,6 mili morskiej. Zdjęto za to działa kalibru 75 mm. 
Okręty miały dwie podwodne stałe wyrzutnie torpedowe, umieszczone w burtach w pomieszczeniu między kotłowniami nr 2 i 3, skierowane do przodu, pod kątem 65° w stosunku do burt. Zapas wynosił po 3 torpedy na wyrzutnię. Pierwszy "Bajan" miał wyrzutnie kalibru 381 mm (15 cali), dla torped wzoru 1898, o masie ładunku bojowego 64 kg. Na ulepszonych okrętach zwiększono kaliber wyrzutni do 450 mm (torpedy wzoru 1904 o masie ładunku bojowego 70 kg). Generał-admirał Aleksy Aleksandrowicz jeszcze na etapie oceny projektu podjął decyzję o rezygnacji z zaprojektowanej wyrzutni torped na dziobie, przez co "Bajan" stał się pierwszym rosyjskim dużym okrętem z tylko dwoma wyrzutniami torped (które w praktyce na dużych okrętach były nieprzydatne). Dodatkowo kutry parowe pierwszego "Bajana" miały typowe dla rosyjskich okrętów przełomu wieków demontowalne miotacze min (niesamobieżnych torped). 
Opancerzenie.
Pancerz pionowy krążowników ulepszonego typu począwszy od „Admirała Makarowa” wykonany był z bardziej odpornej stali Kruppa, co pozwoliło na zmniejszenie jego masy. Opancerzenie burt obejmowało główny pas pancerny na linii wodnej, rozciągający się od dziobu za wieżę rufową, o grubości maksymalnej 175 mm na śródokręciu, zmniejszającej się do 100 mm w kierunku dziobu i rufy oraz malejącej w dolnej części pasa. Pas składał się z 26 płyt, z czego większość (18) była wykonana z tzw. cementowanej stali Kruppa, a jedynie przy końcach płyty 1–6 i 25–26 ze słabszej niecementowanej stali. Nad pasem głównym był krótszy pas górny na śródokręciu o grubości 50 mm (na poszyciu grubości 20 mm); taką samą grubość pancerza miały kazamaty dział znajdujące się ponad nim. Po zdjęciu dział 75 mm z kazamaty, ich otwory miały być zakryte pancerzem grubości 76 mm. W toku budowy zamierzano dodać pancerz 50 mm na poszyciu burt na rufie chroniący maszynę sterową, lecz prawdopodobnie nie zostało to wykonane. Wewnętrzny pokład pancerny miał grubość 30 mm. Wieże dział miały pancerz pionowy 132 mm (dach 44 mm), a wieża dowodzenia miała pancerz grubości 136 mm (dach 75 mm).

</doc>
<doc id="2827808" url="https://pl.wikipedia.org/wiki?curid=2827808" title="Sântana">
Sântana

Sântana (węg. "Újszentanna") – miasto w Rumunii, w okręgu Arad. Liczy 12 936 mieszkańców (2002).

</doc>
<doc id="2827810" url="https://pl.wikipedia.org/wiki?curid=2827810" title="Suits">
Suits



</doc>
<doc id="2827811" url="https://pl.wikipedia.org/wiki?curid=2827811" title="Zmierzch bogów stepu">
Zmierzch bogów stepu

Zmierzch bogów stepu () – powieść albańskiego pisarza Ismaila Kadare. Po raz pierwszy opublikowana w roku 1978. Książka nie została przełożona na język polski.
Fabuła.
Autobiograficzna powieść Kadarego, w której autor przypomina swoje lata spędzone w Moskwie, kiedy studiował w Instytucie Gorkiego. Książka nawiązuje do powieści "Doktor Żywago" Borisa Pasternaka, a także do "Mistrza i Małgorzaty" Michaiła Bułhakowa. Postacią zbliżoną do Małgorzaty z powieści M. Bułhakowa jest Rosjanka, z którą młody Kadare nawiązuje romans.
W 1972 pierwszy rozdział powieści ukazał się w miesięczniku literackim "Nendori" (Listopad). Imogen Forster określa powieść Kadare jako gorzką (i w naszym współczesnym rozumieniu: rasistowską i seksistowską) komedię o życiu zagranicznych studentów literatury w Moskwie.

</doc>
<doc id="2827812" url="https://pl.wikipedia.org/wiki?curid=2827812" title="Biskupi orańscy">
Biskupi orańscy

 
Biskupi orańscy - lista biskupów Kościoła katolickiego, będących ordynariuszami i sufraganami w diecezji orańskiej.

</doc>
<doc id="2827813" url="https://pl.wikipedia.org/wiki?curid=2827813" title="Raxruhá">
Raxruhá

Raxruhá, Raxrujá – miasto w środkowej Gwatemali, w departamencie Alta Verapaz, leżące w odległości 106 km na północny wschód od stolicy departamentu, nad rzeką Río Sebol. Miasto jest siedzibą gminy o tej samej nazwie, która w 2012 roku liczyła 33 630 mieszkańców.

</doc>
<doc id="2827814" url="https://pl.wikipedia.org/wiki?curid=2827814" title="Zbigniew Osiński">
Zbigniew Osiński



</doc>
<doc id="2827819" url="https://pl.wikipedia.org/wiki?curid=2827819" title="Almolonga">
Almolonga

Almolonga – miasto w Gwatemali, w departamencie Quetzaltenango, położone pomiędzy miastami Quetzaltenango i Zunil. Jest zamieszkane głównie przez ludność mówiącą w języku kicze. Według danych szacunkowych w 2012 roku liczba ludności miejscowości wyniosła 11 131 mieszkańców. Miejscowość leży na wysokości 2251 m n.p.m., u stóp wulkanu Almolonga.
Gmina Almolonga.
Jest siedzibą władz gminy o tej samej nazwie, która w 2012 roku liczyła 17 968 mieszkańców.
Gmina jak na warunki Gwatemali jest bardzo mała, a jej powierzchnia obejmuje zaledwie 20 km². Jest ośrodkiem uprawy warzyw uprzemysłowionych dostarczanych na rynek krajowy i eksportowanych do Salwadoru. Miasto jest znane z dużej liczby kościołów ewangelicznych.

</doc>
<doc id="2827821" url="https://pl.wikipedia.org/wiki?curid=2827821" title="Sejny (stolica biskupia)">
Sejny (stolica biskupia)

Sejny (łac. "Seinensis") – stolica historycznej diecezji augustowskiej, istniejącej w latach 1818-1925 (współcześnie Sejny są miastem w województwie podlaskim). W 2009 ustanowiono katolickie biskupstwo tytularne w Sejnach. Pierwszym biskupem Sejn został abp Jan Pawłowski, od 2015 delegat ds. nuncjatur w Sekretariacie Stanu Stolicy Apostolskiej, w latach 2009-2015 nuncjusz apostolski w Kongo i Gabonie, od 2022 nuncjusz w Grecji. 

</doc>
<doc id="2827826" url="https://pl.wikipedia.org/wiki?curid=2827826" title="Happy Birthday Woody Allen and Keep Going">
Happy Birthday Woody Allen and Keep Going

Happy Birthday Woody Allen and Keep Going − polsko-amerykańska komedia w reżyserii Dariusza Zawiślaka. Farsa na temat niezależnej produkcji filmowej. Galowy pokaz filmu z udziałem twórców odbył się 1 grudnia w Nowym Jorku w dniu 77 urodzin Woody'ego Allena w kinie Cinema Village na Manhattanie.

</doc>
<doc id="2827832" url="https://pl.wikipedia.org/wiki?curid=2827832" title="Dyskografia Shelly’ego Manne’a">
Dyskografia Shelly’ego Manne’a



</doc>
<doc id="2827834" url="https://pl.wikipedia.org/wiki?curid=2827834" title="Zbigniew Dobrowolski">
Zbigniew Dobrowolski

Zbigniew Dobrowolski "Cień" (ur. 4 sierpnia 1920 w Warszawie, zm. 3 grudnia 2005) – żołnierz AK, uczestnik powstania warszawskiego, pedagog, bibliotekarz i bibliograf, instruktor harcerski, harcmistrz.
Życiorys.
Harcerstwo.
Jako uczeń gimnazjum Michała Kreczmara wstąpił w 1929 roku do 43 Warszawskiej Drużyny Harcerskiej im. Bolesława Prusa, prowadzonej przez Lechosława Domańskiego „Zeusa”. W 1932 roku złożył przyrzeczenie harcerskie na ręce hm. Jana Mauersbergera. W 1936 roku ukończył kurs wodzów zuchowych. W 1937 roku jako chorąży 99 WDH im. Jeremiego Korybuta-Wiśniowieckiego uczestniczył w Jamboree w Vogelenzang w Holandii. W latach 1938–1939 brał udział w kursach nad Wigrami oraz w Toporowej Cyrhli. W 1939 roku prowadził samodzielne kolonie zuchowe nad Jeziorem Krzywym.
W 1942 roku wstąpił do kompanii harcerskiej Hufców Polskich. Walczył w batalionach „Gustaw” i „Ostoja”. W powstaniu warszawskim uczestniczył w walkach na Woli i Starym Mieście. Podczas wybuchu czołgu-pułapki u zbiegu ulic Kilińskiego i Podwale został ciężko ranny. Po upadku powstania znalazł się w obozie przejściowym, uciekł z transportu w Koluszkach. Osiadł w Błędowie, gdzie pracował jako sanitariusz.
Po wojnie organizował drużyny harcerskie w Mińsku Mazowieckim, gdzie w latach 1946–1948 był komendantem hufca, oraz w Warszawie.
Po reaktywowaniu ZHP pełnił w latach 1957–1959 funkcję komendanta hufca Targówek.
W 1992 uzyskał stopień harcmistrza.
Zgromadził wiele książek oraz pamiątek i druków ulotnych z powstania warszawskiego, które jego rodzina przekazała do Muzeum Harcerstwa w Warszawie.
Praca zawodowa.
W okresie okupacji pracował jako robotnik rolny i udzielał prywatnych lekcji w zakresie szkoły podstawowej. W 1942 roku ukończył kurs Państwowej Szkoły Higieny i od stycznia 1943 roku pracował jako dezynfektor, a następnie jako kontroler zdrowia w powiatach warszawskim i w grójeckim.
W 1945 roku ukończył Wstępny Kurs Pedagogiczny w Mińsku Mazowieckim i od września 1945 roku rozpoczął pracę nauczycielską w Szkole Podstawowej w Dobrem, a następnie w Szkole im. Dąbrówki w Mińsku Mazowieckim.
W latach 1947–1952 studiował na Wydziale Filozoficzno-Społecznym Uniwersytetu Warszawskiego, uzyskując stopień magistra filozofii w zakresie pedagogiki. W okresie studiów pracował zawodowo jako referent socjalny, a następnie jako nauczyciel w warszawskich szkołach podstawowych, m.in. na Zaciszu.
W latach 1954–1961 pracował w Bibliotece Publicznej m.st. Warszawy jako starszy bibliotekarz, kierownik czytelni bibliologicznej i bibliograf, a następnie w Ośrodku Instrukcyjno-Metodycznym Bibliotek dla Dorosłych. Prowadził akcję doskonalenia kadr bibliotekarskich, oprowadzał wycieczki po Bibliotece i prowadził też lekcje biblioteczne, organizował praktyki studentów i uczestników kursów bibliotekarskich. W Państwowym Ośrodku Kształcenia Korespondencyjnego Bibliotekarzy w Warszawie pełnił funkcję kierownika punktu konsultacyjnego. Prowadził wykłady z zakresu bibliotekarstwa na kursach dla pracowników służby informacji.
W okresie 1961–1967 pracował w Bibliotece Głównej Naczelnej Organizacji Technicznej jako kierownik Sekcji, a następnie Wydziału Druków Zwartych i Bibliotek Terenowych NOT oraz zastępca kierownika Biblioteki Głównej NOT.
W latach 1967–1981 pracownik Centralnej Biblioteki Rolniczej, gdzie był kustoszem i kierownikiem Sekcji Opracowania Działu Druków Zwartych, kierownikiem Działu Druków Zwartych i Bibliografii, kierownikiem Pracowni Katalogów i Informacji Bibliotecznej, a następnie kierownikiem Pracowni Informacji w Zakładzie Bibliografii i Informacji.
W 1974 został powołany na członka Państwowej Rady Bibliotecznej.
Od 1981 był dyrektorem Biblioteki Głównej Wyższej Szkoły Pedagogiki Specjalnej im. Marii Grzegorzewskiej.
Był autorem wielu artykułów zamieszczanych w czasopismach zawodowych: „Bibliotekarz”, „Poradnik Bibliotekarza”, „Zeszytach Problemowych Przeglądy Technicznego” i w zainicjowanym przez siebie w 1965 „Informatorze Bibliotek NOT”.
Od 1956 działał w Stowarzyszeniu Bibliotekarzy Polskich, był sekretarzem Zarządu Okręgu Stołecznego SBP, skarbnikiem i członkiem Sądu Koleżeńskiego, członkiem Zarządu Sekcji Bibliotek Fachowych i przewodniczącym Zespołu ds. Organizacyjno-Zawodowych SBP, członkiem Komisji Oceny Projektów Inwestycyjnych NOT i członkiem Wojewódzkiej Komisji Upowszechniania Książki i Prasy Technicznej NOT. Był ekspertem do spraw bibliotecznych w Komisji Bibliotecznej Polskiej Izby Handlu Zagranicznego.
Działał również w Związku Bojowników o Wolność i Demokrację.
Pochowany na cmentarzu Bródnowskim w Warszawie (kwatera 55B-4-8).

</doc>
<doc id="2827836" url="https://pl.wikipedia.org/wiki?curid=2827836" title="Mokry pies">
Mokry pies

Mokry pies - drugi singel z albumu „Wilk" grupy Kim Nowak.

</doc>
<doc id="2827840" url="https://pl.wikipedia.org/wiki?curid=2827840" title="Czarny Mur">
Czarny Mur

Czarny Mur – skalisty grzebień w orograficznie prawych zboczach Doliny Kościeliskiej w Tatrach Zachodnich. Oddziela Biały Żleb znajdujący się po jego południowej stronie od Kolistego Żlebu znajdującego się po północnej stronie. Opada z Czarnego Zwornika (około 1530 m), początkowo w południowo-zachodnim kierunku, później na zachód. Od strony Kolistego Żlebu jest w większości porośnięty lasem lub kosodrzewiną i dość łatwo dostępny (największym utrudnieniem jest kosodrzewina), natomiast do zboczy Białego Żlebu opada skalistym murem. Jest to pionowa ściana o wysokości około 40 m, na długości kilkuset metrów niemająca żadnych kulminacji o charakterze turniczek czy przełączek. W murze tym jest jedno łatwe przejście – przełączka zwana Czarnym Przechodem (ok. 1310 m). Zaraz na zachód od niej wznosi się Czarna Turnia stanowiąca przedłużenie Czarnego Muru. Powyżej Czarnego Przechodu, obok ścian Czarnego Muru (po jego południowej stronie) znajduje się samotna turnia zwana Czarną Turniczką.
Zalesione zbocza opadające spod Czarnego Muru do Polany Pisanej przecina nienazwany żleb mający około 300 m różnicy wzniesień. Górna część tego żlebu, poniżej ścian Czarnego Muru jest trudna do przejścia, gdyż zawalona jest powalonymi drzewami oraz skalnymi blokami z wciąż powstających obrywów.
Nazwa grzebienia pochodzi od Jaskini Czarnej, wlot do której znajduje się u południowych podnóży Czarnego Muru (a dokładniej poniżej Czarnej Turniczki).

</doc>
<doc id="2827841" url="https://pl.wikipedia.org/wiki?curid=2827841" title="Czarny Przechód (Tatry Zachodnie)">
Czarny Przechód (Tatry Zachodnie)

Czarny Przechód (ok. 1310 m) – wąska przełączka oddzielająca dolny, zachodni koniec Czarnego Muru od Czarnej Turni (ok. 1315 m) w orograficznie prawych zboczach Doliny Kościeliskiej w Tatrach Zachodnich. Jej północno-wschodnie stoki opadają do Kolistego Żlebu, południowo-zachodnie do zalesionych zboczy po północno-wschodniej stronie Polany Pisanej.
Zarówno od strony Polany Pisanej, jak i Kolistego Żlebu wejście na Czarny Przechód jest łatwe, i jest najłatwiejszym sposobem dojścia do południowej odnogi Kolistego Żlebu. Dolna część tego żlebu jest bowiem podcięta pionowymi progami, jeden z nich, o wysokości ok. 30 m znajduje się zaraz poniżej zboczy Czarnego Przechodu. Od polany w okolice przełączki prowadzi przez las niewielka ścieżynka, używana głównie przez grotołazów dość często penetrujących Jaskinię Czarną. Otwór tej jaskini znajduje się w pobliżu Czarnego Przechodu i od nazwy jaskini pochodzi nazwa tej przełączki.
Według Władysława Cywińskiego liczne w okolicy nazwy z przymiotnikiem „czarny” pochodzą od Czarnej Turni.

</doc>
<doc id="2827842" url="https://pl.wikipedia.org/wiki?curid=2827842" title="Vogelenzang">
Vogelenzang

Vogelenzang – wieś w gminie Bloemendaal w Holandii, w prowincji Holandia Północna. Nazwa "Vogelenzang" oznacza "ptasi śpiew".
V Światowe Jamboree Skautowe.
W 1937 odbyło się tu V Światowe Jamboree Skautowe. Symbolem zlotu był przyrząd nawigacyjny – prosty sekstant, Laska Jakuba.
Zlot otworzyła 31 lipca królowa Wilhelmina.
Na zakończenie Jamboree, 9 sierpnia 1937, Naczelny Skaut Świata Robert Baden-Powell zwracając się do jego uczestników, pozostawił im przesłanie: "Szukajcie przyjaciół!".
Powiedział też:

</doc>
<doc id="2827843" url="https://pl.wikipedia.org/wiki?curid=2827843" title="Bawię się świetnie (singel)">
Bawię się świetnie (singel)

Bawię się świetnie – premierowy singel albumu Ani o tym samym tytule. Ukazał się we wrześniu 2012 roku. Tytuł piosenki to rodzaj ironii. Tekst utworu odnosi się do uświadamiania sobie pewnego przeskoku w życiu, świadomości przemijania, zakończenia okresu młodości.
Teledysk.
Teledysk został nakręcony 10 października 2012 r. w hotelu Hilton w Warszawie. Premiera wideoklipu odbyła się 18 października 2012 r. w serwisie YouTube. W obrazie oprócz artystki pojawili się: Jan Wieczorkowski, Dorota Deląg i Marta Dąbrowska oraz koledzy Ani z zespołu - Marcin Ułanowski i Łukasz Korybalski. Teledysk wyreżyserowała Marta Pruska.

</doc>
<doc id="2827856" url="https://pl.wikipedia.org/wiki?curid=2827856" title="Leonardo Cima">
Leonardo Cima

Leonardo Cima – włoski brydżysta. Członek drużyny Angelini.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2827857" url="https://pl.wikipedia.org/wiki?curid=2827857" title="Ferdinando Terruzzi">
Ferdinando Terruzzi

Ferdinando Terruzzi (ur. 17 lutego 1924 w Sesto San Giovanni, zm. 9 kwietnia 2014) – włoski kolarz torowy i szosowy, mistrz olimpijski.
Kariera.
Największy sukces w karierze Ferdinando Terruzzi osiągnął w 1948 roku, kiedy wspólnie z Renato Peroną zdobył złoty medal wyścigu tandemów podczas igrzysk olimpijskich w Londynie. W finale reprezentanci Włoch pokonali ekipę Wielkiej Brytanii w składzie: Reg Harris i Alan Bannister. Był to jedyny medal wywalczony przez Terruzziego na międzynarodowej imprezie tej rangi. Był to również jego jedyny start olimpijski. Pięciokrotnie zdobywał medale torowych mistrzostw kraju, ale nigdy nie zwyciężył. Ponadto wielokrotnie stawał na podium zawodów cyklu Six Days, w 25 razy wygrywał. Startował również w wyścigach szosowych, ale nie odnosił większych sukcesów. Nigdy nie zdobył medalu na szosowych, ani torowych mistrzostwach świata.

</doc>
<doc id="2827858" url="https://pl.wikipedia.org/wiki?curid=2827858" title="Renato Perona">
Renato Perona

Renato Perona (ur. 14 listopada 1927 w Terni, zm. 25 lipca 1984 tamże) – włoski kolarz torowy, mistrz olimpijski.
Kariera.
Największy sukces w karierze Renato Perona osiągnął w 1948 roku, kiedy wspólnie z Ferdinando Terruzzim zdobył złoty medal wyścigu tandemów podczas igrzysk olimpijskich w Londynie. W finale reprezentanci Włoch pokonali ekipę Wielkiej Brytanii w składzie: Reg Harris i Alan Bannister. Był to jedyny medal wywalczony przez Peronę na międzynarodowej imprezie tej rangi. Był to również jego jedyny start olimpijski. Nigdy nie zdobył medalu na torowych mistrzostwach świata.

</doc>
<doc id="2827859" url="https://pl.wikipedia.org/wiki?curid=2827859" title="Blue Foundation">
Blue Foundation

Blue Foundation – zespół muzyczny założony w 2000 roku w Nowym Jorku z inicjatywy Tobiasa Wilnera, muzyka duńskiego pochodzenia. Znany m.in. z muzyki filmowej: utworu "Eyes on Fire" do filmu Zmierzch oraz "Sweep" z filmu Miami Vice.

</doc>
<doc id="2827860" url="https://pl.wikipedia.org/wiki?curid=2827860" title="SWIFT (bankowość)">
SWIFT (bankowość)



</doc>
<doc id="2827862" url="https://pl.wikipedia.org/wiki?curid=2827862" title="Alan Bannister">
Alan Bannister

Alan Bannister (ur. 3 listopada 1922 w Manchesterze - zm. 18 maja 2007 tamże) – brytyjski kolarz torowy, srebrny medalista olimpijski.
Kariera.
Największy sukces w karierze Alan Bannister osiągnął w 1948 roku, kiedy wspólnie z Reginaldem Harrisem zdobył srebrny medal w wyścigu tandemów podczas igrzysk olimpijskich w Londynie. W wyścigu finałowym reprezentanci Wielkiej Brytanii ulegli ekipie Włoch w składzie: Ferdinando Terruzzi i Renato Perona. Był to jedyny medal wywalczony przez Bannistera na międzynarodowej imprezie tej rangi. W tej samej konkurencji wystartował również na rozgrywanych cztery lata później igrzyskach olimpijskich w Helsinkach, gdzie w parze z Lesem Wilsonem zajął piątą pozycję. Ponadto w 1949 roku zajął trzecie miejsce w Grand Prix Kopenhagi, a dwa lata później trzeci był również w Grand Prix Paryża. Nigdy nie zdobył medalu na torowych mistrzostwach świata.

</doc>
<doc id="2827863" url="https://pl.wikipedia.org/wiki?curid=2827863" title="Gaston Dron">
Gaston Dron

Gaston Dron (ur. 19 marca 1924 w Clichy – zm. 23 sierpnia 2008 w Dreux) – francuski kolarz torowy i szosowy, brązowy medalista olimpijski.
Kariera.
Największy sukces w karierze Gaston Dron osiągnął w 1948 roku, kiedy wspólnie z René Faye zdobył brązowy medal wyścigu tandemów podczas igrzysk olimpijskich w Londynie. W wyścigu o trzecie reprezentanci Francji pokonali ekipę Szwajcarii. Był to jedyny medal wywalczony przez Drona na międzynarodowej imprezie tej rangi. Był to również jego jedyny start olimpijski. Startował także w wyścigach szosowych, ale nie odnosił większych sukcesów. Nigdy nie zdobył medalu na szosowych ani torowych mistrzostwach świata.

</doc>
<doc id="2827864" url="https://pl.wikipedia.org/wiki?curid=2827864" title="René Faye">
René Faye

René Faye (ur. 20 grudnia 1923 w Champagnac-la-Rivière - zm. 8 stycznia 1994 w Le Port-Marly) – francuski kolarz torowy i szosowy, brązowy medalista olimpijski.
Kariera.
Największy sukces w karierze René Faye osiągnął w 1948 roku, kiedy wspólnie z Gastonem Dronem zdobył brązowy medal wyścigu tandemów podczas igrzysk olimpijskich w Londynie. W wyścigu o trzecie reprezentanci Francji pokonali ekipę Szwajcarii. Był to jedyny medal wywalczony przez Faye na międzynarodowej imprezie tej rangi. Był to również jego jedyny start olimpijski. Startował także w wyścigach szosowych, ale nie odnosił większych sukcesów. Nigdy nie zdobył medalu na szosowych ani torowych mistrzostwach świata.

</doc>
<doc id="2827865" url="https://pl.wikipedia.org/wiki?curid=2827865" title="Pierre Nihant">
Pierre Nihant

Pierre Nihant (ur. 5 kwietnia 1925 w Blegny, zm. 12 stycznia 1993 tamże) – francuski kolarz szosowy i torowy, srebrny medalista olimpijski.
Kariera.
Największy sukces w karierze Pierre Nihant osiągnął w 1948 roku, kiedy zdobył srebrny medal w wyścigu na 1 km podczas igrzysk olimpijskich w Londynie. W zawodach tych wyprzedził go jedynie Francuz Jacques Dupont, a trzecie miejsce zajął Brytyjczyk Tommy Godwin. Był to jedyny medal wywalczony przez Nihanta na międzynarodowej imprezie tej rangi oraz jego jedyny start olimpijski. Ponadto zdobył dwa medale torowych mistrzostw kraju, w tym złoty w spricie indywidualnym w 1950 roku. Startował również w wyścigach szosowych, ale nie odnosił większych sukcesów. Nigdy nie zdobył medalu na szosowych ani torowych mistrzostwach świata.

</doc>
<doc id="2827866" url="https://pl.wikipedia.org/wiki?curid=2827866" title="Arkadij Stołypin">
Arkadij Stołypin

Arkadij Pietrowicz Stołypin, ros. Аркадий Петрович Столыпин (ur. 20 lipca 1903 w Kałnoberżach, zm. 11 grudnia 1990 w Paryżu) – emigracyjny rosyjski działacz polityczny i religijny, publicysta i pisarz
Był synem carskiego premiera Piotra Stołypina. Został ranny podczas jego zabójstwa 12 sierpnia 1906. Od 1920 rodzina Stołypinów przebywała na emigracji. W Rzymie ukończył szkołę średnią. W 1924 rozpoczął naukę w Akademii Wojskowej Saint-Cyr, ale był zmuszony ją przerwać z powodów zdrowotnych. Został urzędnikiem bankowym w Paryżu. W 1935 wstąpił do Narodowego Związku Nowego Pokolenia. Od 1936 działał w Narodowym Stowarzyszeniu Studentów Francuskich. W 1937 współtworzył Narodowe Stowarzyszenie Pisarzy i Dziennikarzy Rosyjskich, wchodząc w skład jego kierownictwa. W tym samym roku został członkiem Biura Wykonawczego NTS. Od 1938 współpracował ze Stowarzyszeniem Przyjaciół Rosji Narodowej. Od 1941 stał na czele francuskiego oddziału NTS. Angażował się w działalność konspiracyjną związaną z udzielaniem pomocy materialnej i prawnej uchodźców z okupowanych terenów ZSRR. W II połowie 1944 został aresztowany przez Gestapo, ale na początku 1945 wypuszczono go na wolność. Po zakończeniu II wojny światowej był przewodniczącym Biura Wykonawczego NTS w Europie Zachodniej. Pomagał sowieckim uchodźcom unikać deportacji do ZSRR. W 1946 wszedł w skład Rady NTS. Od 1950 pracował jako redaktor w agencji prasowej France-Presse. Od 1955 kierował sektorem kontaktów zagranicznych NTS. Pełnił też funkcję przewodniczące sądu honorowego. Prowadził liczne spotkania literackie. W 1969 został członkiem kolegium redakcyjnego pisma NTS Посев. W 1971, wraz z synem, był autorem książki pt. "La Mongolie entre Moscou et Pékin", zaś w 1978 kolejnej książki pt. "Les Pourvoyeurs du Goulag: la police, les camps de concentration". Od 1984 działał w Bractwie Cerkiewnym Świętego Kniazia Włodzimierza.

</doc>
<doc id="2827870" url="https://pl.wikipedia.org/wiki?curid=2827870" title="Tommy Godwin (1920–2012)">
Tommy Godwin (1920–2012)

Thomas Charles „Tommy” Godwin (ur. 5 listopada 1920 w Connecticut, USA, zm. 3 listopada 2012 Solihull, Wielka Brytania) – brytyjski kolarz torowy, dwukrotny medalista olimpijski.
Kariera.
Największe sukcesy w karierze Tommy Godwin osiągnął w 1948 roku, kiedy zdobył dwa medale podczas igrzysk olimpijskich w Londynie. W wyścigu na 1 km zajął trzecie miejsce, wyprzedzili go jedynie Francuz Jacques Dupont i Belg Pierre Nihant. Na tych samych igrzyskach wspólnie z Alanem Geldardem, Davidem Rickettsem i Wilfem Watersem zdobył także brązowy medal w drużynowym wyścigu na dochodzenie. Na rozgrywanych dwa lata później igrzyskach Imperium Brytyjskiego w Auckland zdobył brązowy medal na dystansie 1 km. W zawodach tych uległ jedynie dwóm Australijczykom: Russellowi Mockridge'owi i Sidneyowi Pattersonowi. Nigdy nie zdobył medalu na torowych mistrzostwach świata.
Po zakończeniu kariery Godwin został trenerem. Prowadził między innymi reprezentację Wielkiej Brytanii na igrzyskach olimpijskich w Tokio w 1964 roku. Był także trenerem osobistym Micka Bennetta oraz Grahama Webba. Był również prezesem Brytyjskiej Federacji Kolarskiej oraz oficjalnym ambasadorem igrzysk w Londynie w 2012 roku.

</doc>
<doc id="2827876" url="https://pl.wikipedia.org/wiki?curid=2827876" title="Otrynter">
Otrynter



</doc>
<doc id="2827877" url="https://pl.wikipedia.org/wiki?curid=2827877" title="Mimocubiceps">
Mimocubiceps



</doc>
<doc id="2827880" url="https://pl.wikipedia.org/wiki?curid=2827880" title="Dni Morza">
Dni Morza

Dni Morza – święto marynarzy, portowców, żeglarzy, rybaków, stoczniowców i innych pracowników związanych z morzem. Kiedyś nazywane Świętem Morza. Pierwsze (od 1932) w przedwojennej Gdyni miały patriotyczny charakter, zawsze z udziałem 100—150 tys. uczestników i najwyższych władz państwowych. Po wojnie centralne Dni Morza odbywały się w Szczecinie (w 1947, połączone z manifestacją "Trzymajmy straż nad Odrą”), później w Gdańsku, Kołobrzegu, Świnoujściu, Pucku, Gdyni, Ustce i in. Niezależne od miejsca obchodzenia centralnych, lokalne obchody święta morskiego są organizowane przez każde nadmorskie miasto i niektóre wsie portowe, np. "Trzebieskie Neptunalia" w Trzebieży koło Polic. W programie bywa zwykle parada okrętów, sztuczne ognie, wianki, orszak Neptuna i występy artystyczne, m.in. szanty. 

</doc>
<doc id="2827883" url="https://pl.wikipedia.org/wiki?curid=2827883" title="Scena Miniatura">
Scena Miniatura



</doc>
<doc id="2827885" url="https://pl.wikipedia.org/wiki?curid=2827885" title="Jerzy Wróbel">
Jerzy Wróbel



</doc>
<doc id="2827889" url="https://pl.wikipedia.org/wiki?curid=2827889" title="Chorobrów (obwód kozowski)">
Chorobrów (obwód kozowski)



</doc>
<doc id="2827891" url="https://pl.wikipedia.org/wiki?curid=2827891" title="Rhytejulis">
Rhytejulis



</doc>
<doc id="2827892" url="https://pl.wikipedia.org/wiki?curid=2827892" title="Hinalea">
Hinalea



</doc>
<doc id="2827893" url="https://pl.wikipedia.org/wiki?curid=2827893" title="Dzibilchaltún">
Dzibilchaltún

Dzibilchaltún – stanowisko archeologiczne kultury Majów na terenie meksykańskiego stanu Jukatan, położone około 17 km na północ od miasta Mérida. Główną budowlą jest tzw. „Świątynia Siedmiu Lalek”. Zachowała się długa droga sacbé, łącząca świątynie z innymi obiektami. Miejscowe muzeum posiada również stele z Uxmal i Chichén Itzá. Na obszarze stanowiska znajduje się cenote o głębokości do 40m, służący niegdyś Majom jako zbiornik wody pitnej, a obecnie udostępniony do kąpieli.
W późnym i schyłkowym okresie klasycznym Dzibilchaltún stanowiło jeden z najpotężniejszych ośrodków na północy Jukatanu. Na obszarze o powierzchni 19 km² znajdowało się ponad 8000 struktur. Populacja osiedla około 800 roku mogła liczyć nawet 25 tysięcy osób.

</doc>
<doc id="2827895" url="https://pl.wikipedia.org/wiki?curid=2827895" title="Mlecznik">
Mlecznik



</doc>
<doc id="2827897" url="https://pl.wikipedia.org/wiki?curid=2827897" title="San Cristóbal Verapaz">
San Cristóbal Verapaz

 
San Cristóbal Verapaz – miasto w środkowej Gwatemali, w departamencie Alta Verapaz, leżące w odległości 22 km na południowy zachód od stolicy departamentu, nad jeziorem Chicoj. Miasto jest siedzibą gminy o tej samej nazwie, która w 2012 roku liczyła 60 760 mieszkańców. Gmina jest niewielka, zajmuje powierzchnię 192 km².

</doc>
<doc id="2827898" url="https://pl.wikipedia.org/wiki?curid=2827898" title="Space fantasy">
Space fantasy



</doc>
<doc id="2827905" url="https://pl.wikipedia.org/wiki?curid=2827905" title="Historia filmu">
Historia filmu

Historia filmu, czyli dziedziny sztuki uwiecznionej w postaci taśmy filmowej, sięga roku 1895, kiedy odbył się pierwszy publiczny pokaz kinowy przy użyciu kinematografu.
Geneza.
Powstanie filmu wiązało się z odkryciem niedoskonałości ludzkiego wzroku i jego opóźnień w przetwarzaniu obrazu. W związku z tym powstały urządzenia „oszukujące” wzrok, które ciąg szybko zmieniających się nieruchomych obrazków przeobrażały w ruchomy obraz. Najwcześniejsze z nich to camera obscura; w XVIII i XIX w. powstały również takie urządzenia, jak fenakistiskop (1832 r.), zoetrop (1834 r.) i praksinoskop (1877 r.). Owe praktyki dziś zalicza się do wczesnej historii kina i nazywa jej prehistorią. W 1877 r. Hannibal Goodwin opracował taśmę celuloidową, co znacząco przyspieszyło rozwój techniki filmowej. Pierwsze, prymitywne filmy powstały orientacyjnie w latach 1887 i 1888, a ich autorem był francuski wynalazca Louis Le Prince; do innych pionierów sztuki filmowej należeli Max Skladanowsky oraz William Friese-Greene.
Pod koniec XIX w. powstało wiele eksperymentalnych urządzeń do wyświetlania filmów (m.in. kinetoskop autorstwa Thomasa Alvy Edisona z 1891 r.). Na początku XX w., w latach 1900-1915, w Stanach Zjednoczonych i Europie pojawiło się łącznie kilkadziesiąt rodzajów urządzeń do rejestracji i demonstracji filmów ze zsynchronizowanym dźwiękiem. Przykładami mogą być: chronograf (L. Gaumont, 1902 r.), biofon (O. Messter, 1903 r.) i kamerofon (USA, 1908 r.). Przy pomocy tych urządzeń, w Europie (w Niemczech, Francji, Włoszech i Danii) do 1914 r., powstało około 1500 krótkich filmów udźwiękowionych. Wszystkie te próby nie przyniosły jednak ostatecznie rezultatów zadowalających z technicznego punktu widzenia. W latach 1907-1913 kilkadziesiąt takich urządzeń skonstruowano i wprowadzono na rynek amerykański, z takim skutkiem jak w Europie.
Film niemy (lata 90. XIX wieku – koniec lat 20. XX wieku).
Kino atrakcji i kształtowanie się filmu fabularnego (1895–1917).
Za pierwszych twórców w historii kina uznawani są bracia Auguste i Louis Lumière, którzy 13 lutego 1895 roku opatentowali urządzenie zwane kinematografem, a 28 grudnia 1895 roku zorganizowali pierwszy publiczny pokaz filmowy, który odbył się w Paryżu. Wśród ich pierwszych filmów znalazły się dokumentalne "Wyjście robotników z fabryki Lumière w Lyonie" (1895), pierwsza komedia filmowa "Polewacz polany" (1895) i "Wjazd pociągu na stację w La Ciotat" (1896). Choć bracia Lumière uważali, że film nie ma przyszłości jako technologia, szybko stał się on wyrobem komercyjnym – w Stanach Zjednoczonych Edison produkował serię tanich, obliczonych na łatwy sukces produkcji wyświetlanych w jarmarkach (tzw. nickelodeony); jego napastliwa polityka wobec konkurencyjnych wytwórni filmowych spowodowała przenoszenie produkcji do Kalifornii (Hollywood). Zdegradowaną do jarmarcznej rozrywki sztukę filmową odnowił diametralnie francuski iluzjonista Georges Méliès słynnym dziełem "Podróż na księżyc" (1902), fantazją naukową z zastosowaniem pierwszych w dziejach kina trików filmowych. Rozwój francuskiej kinematografii doprowadził do powstania wytwórni filmowych Gaumont i Pathé. W USA narodził się specyficzny dla tego państwa gatunek westernu, rozpoczęty filmem "Napad na ekspres" (1903, reż. Edwin Porter) kręconym w plenerze, o rzetelnym montażu, ze słynną sceną bandyty mierzącego z pistoletu do widowni; tam też powstały pierwsze filmy sensacyjne. Równolegle z rozwojem kina powstawały pierwsze, nieudolne jeszcze i bardzo krótkie, adaptacje sztuk oraz utworów literackich.
Lata 1908–1915 przyniosły powolny zmierzch „kinematografu atrakcji”. W tym samym czasie pojawia się nowe kino, "zintegrowane narracyjnie". Teraz widz miał zaangażować się emocjonalnie w śledzenie ekranowej fabuły. Od roku 1911, kiedy zaczęto budować przestronne kina z dużymi salami projekcyjnymi, mógł je oglądać w coraz bardziej komfortowych warunkach.
Rozwój sztuki filmowej (1915–1930).
Przełomem w rozwoju sztuki filmowej okazały się "Narodziny narodu" (1915) autorstwa Davida Warka Griffitha; po raz pierwszy zastosowano w filmie dynamiczny montaż i spójną narrację, aczkolwiek dzieło Griffitha wzbudziło kontrowersje z powodu rasistowskiej wymowy; reżyser zrehabilitował się autorstwem czteroczęściowej epopei "Nietolerancja" (1916) o wpływie nienawiści na losy ludzkości. W Niemczech nastąpiły narodziny filmowego ekspresjonizmu, charakterystycznego ze względu na dbałość o stronę estetyczną; wskutek niego powstały arcydzieła takie, jak "Gabinet doktora Caligari" (1919, reż. Robert Wiene), horror "Nosferatu – symfonia grozy" (1922, reż. Friedrich Wilhelm Murnau), "Doktor Mabuse" (1922, reż. Fritz Lang) i "Metropolis" (1926, reż. Fritz Lang); równolegle okresy świetności przeżywało kino szwedzkie, ze sztandarowymi produkcjami "Skarb rodu Arne" (1919, reż. Mauritz Stiller), "Furman śmierci" (1921, reż. Victor Sjöström) i "Czarownice" (1922, reż. Benjamin Christensen); głównym przedstawicielem coraz popularniejszej kinematografii duńskiej został Carl Theodor Dreyer ("Męczeństwo Joanny d’Arc", 1928). W Stanach Zjednoczonych przełomu lat 10. i 20. XX wieku powstał specyficzny rodzaj komedii filmowej, zwany burleską, oparty na komizmie sytuacyjnym oraz gagach; najsłynniejszymi twórcami komedii z tego okresu byli Charles Chaplin ("Gorączka złota", 1926) i Buster Keaton ("Generał", 1926). Prężnie rozrastał się również przemysł filmowy z czołowymi wytwórniami typu Paramount, Twentieth Century-Fox, Metro-Goldwyn-Mayer, Warner Bros. czy RKO Pictures. W ZSRR z kolei tzw. radziecka szkoła montażu doprowadziła do powstania kinematografii rewolucyjnej, przemycającej w mniej lub bardziej bezpośredni sposób propagandę komunistyczną i genezę powstania państwa radzieckiego. Do najbardziej znanych twórców radzieckich lat 20. XX wieku należeli Siergiej Eisenstein (mistrzowsko zmontowany "Pancernik Potiomkin", 1926), Wsiewołod Pudowkin ("Burza nad Azją", 1927) i Ołeksandr Dowżenko ("Ziemia", 1930). Początek lat 20. XX wieku to również czas narodzin reportażu dokumentalnego ("Nanuk z Północy", 1922, reż. Robert J. Flaherty; "Człowiek z kamerą", 1929, reż. Dziga Wiertow) oraz nurtu surrealistycznego w kinie ("Pies andaluzyjski", 1927, reż. Luis Buñuel).
Ciekawym epizodem epoki filmu niemego jest rozwój niemieckiego kina muzycznego. W latach 1914-1929 muzyka była wprawdzie wykonywana na żywo przez śpiewaków i orkiestrę, lecz w ścisłej synchronizacji z obrazem na ekranie kinowym. Polegała ona na wyświetlaniu u dołu ekranu zapisu nutowego, który pozwalał dyrygentowi prowadzić orkiestrę w należytym dla poszczególnych scen tempie.
Początki filmu dźwiękowego (koniec lat 20. – początek lat 60. XX wieku).
Stany Zjednoczone (1927–1959).
Ukazanie się w USA pierwszego filmu ze ścieżką dźwiękową pod tytułem "Śpiewak jazzbandu" (1927, reż. Alan Crosland) wzbogaciło film o nowe środki wyrazu. Bardzo szybko wykorzystał je animator Walt Disney, który wyreżyserował pierwszy animowany film dźwiękowy pod nazwą "Parowiec Willie" (inna nazwa "Willie z parowca", 1928). Popularność "Śpiewaka jazzbandu" wywołała powstanie gatunku filmu muzycznego, którego wczesnymi przedstawicielami były filmy "Panowie w cylindrach" (1935, reż. Mark Sandrich), "Lekkoduch" (1936, reż. George Stevens) oraz animowana "Królewna Śnieżka i siedmiu krasnoludków" (1937, praca zbiorowa). W Stanach Zjednoczonych wykształcił się także gatunek filmu gangsterskiego, którego najsłynniejszymi przedstawicielami były "Mały Cezar" (1930, reż. Mervyn LeRoy), "Człowiek z blizną" (1932, reż. Howard Hawks) oraz "Aniołowie o brudnych twarzach" (1937, reż. Michael Curtiz). Reżyser Frank Capra zainicjował powstanie fabuł zaangażowanych, celujących w amerykański kapitalizm i korupcję ("Ich noce", 1934; "Pan Smith jedzie do Waszyngtonu", 1938). Swoboda artystyczna twórców w USA była jednak przytłumiona przez wymogi wytwórni filmowych oraz wprowadzenie Kodeksu Haysa. W 1939 r. Victor Fleming stworzył pierwsze arcydzieła używające technologii Technicolor: "Przeminęło z wiatrem" i "Czarnoksiężnik z Oz". Równocześnie wysoką popularność przeżywały horrory oraz kino przygodowe.
Kinematografia amerykańska w latach 40. i 50. XX wieku wkroczyła w złotą erę jako wyznacznik nowych gatunków filmowych. John Ford reaktywował upadający western dynamicznym dziełem "Dyliżans" (1939). Film "Rebeka" (1940) autorstwa Alfreda Hitchcocka zainicjował pojawienie się w filmie elementów suspensu, charakterystycznych dla jego późniejszych produkcji ("Urzeczona", 1945; "Osławiona"; 1946, "Zawrót głowy", 1958). Narodziny przeżył film noir dzięki produkcji "Sokół maltański" (1941, reż. John Huston); Orson Welles z kolei stworzył mistrzowskie dzieło "Obywatel Kane" (1941) o rozbudowanej strukturze narracyjnej i przełomowych środkach artystycznych, zbliżających sztukę filmową do literatury. Słynny okazał się również odnoszący się do II wojny światowej w Europie melodramat "Casablanca" (1942, reż. Michael Curtiz). Do innych klasycznych produkcji złoty ery Hollywoodu należą dramaty psychologiczne "Gasnący płomień" (1946, reż. George Cukor) i "Bulwar Zachodzącego Słońca" (1950, reż. Billy Wilder). W latach 50. XX wieku sławę zdobyli tacy reżyserzy, jak Fred Zinnemann (sławny ze względu na zastosowanie montażu synchronicznego western "W samo południe", 1952), Elia Kazan ("Na wschód od Edenu", 1955), Stanley Donen (musical "Deszczowa piosenka", 1952), Vincente Minnelli ("Amerykanin w Paryżu", 1951), Sidney Lumet ("Dwunastu gniewnych ludzi", 1958), Billy Wilder ("Pół żartem, pół serio", 1959) i William Wyler ("Ben-Hur", 1959). Renesans jako gatunek przeżywał western dzięki działalności takich twórców, jak John Ford ("Poszukiwacze", 1954), Howard Hawks ("Rio Bravo", 1959) i John Sturges ("Siedmiu wspaniałych", 1960).
W latach trzydziestych dwudziestego wieku zaczęto zajmować się badaniem wpływu i oddziaływania filmu na psychikę widza. Payne Find, fundacja finansująca badania kina i jego wpływ na dzieci, przeprowadziła w 1933 r. szeroko zakrojone, profesjonalne badania prowadzone przez sztab socjologów, pedagogów i psychologów. Z opublikowanego dwunastotomowego raportu wynikało, że kino jest psychologicznie nieszkodliwe i nie stanowi konkurencji dla czytelnictwa.
Europa i Azja (1930–1963).
Tymczasem w Europie, na początku lat 30. XX wieku prym wiodła kinematografia francuska. Szokujący "Złoty wiek" (1930, reż. Luis Buñuel) wzbogacił sztukę filmową o drastyczne środki wyrazu, stanowiąc wielki traktat przeciwko burżuazji. Rozwinął się we Francji nurt impresjonistyczny, a także realizm poetycki ukazujący życie codzienne w konwencji lirycznej; przedstawicielami tego ostatniego byli René Clair ("Pod dachami Paryża", 1930) i Jean Vigo ("Atalanta", 1934). Osobny rozdział stanowi twórczość Jeana Renoira (dramat wojenny "Towarzysze broni", 1937; "Reguły gry", 1939). Kino totalitarnych Niemiec i ZSRR przeżywało z kolei dalszą ideologizację, niekiedy w sztywnej formie (socrealizm radziecki), jednak nie wykluczało to użycia środków artystycznych; przedstawicielami tego typu propagandowej sztuki filmowej byli Leni Riefenstahl ("Triumf woli", 1934) i Siergiej Eisenstein ("Aleksander Newski", 1938; dylogia "Iwan Groźny", 1944).
Po II wojnie światowej rozrachunek z faszyzmem podjęli reżyserzy włoscy, tworząc nurt zwany neorealizmem, cechujący się paradokumentalną formą i naśladowaniem życia codziennego. Głównymi przedstawicielami neorealizmu byli Roberto Rossellini ("Rzym, miasto otwarte", 1945; "Niemcy – rok zerowy", 1948), Luchino Visconti ("Ziemia drży", 1948) i Vittorio De Sica ("Złodzieje rowerów", 1945; "Cud w Mediolanie", 1950). W Wielkiej Brytanii natomiast Laurence Olivier dokonał wzorcowej adaptacji szekspirowskiej sztuki literackiej, "Henryk V" (1944); kunsztem reżyserskim wśród reżyserów brytyjskich odznaczali się także Carol Reed ("Trzeci człowiek", 1949) i David Lean ("Most na rzece Kwai", 1957). We Francji przełomu lat 40. i 50. XX wieku sukcesy odnieśli Marcel Carné ("Komedianci", 1945) i Robert Bresson ("Dziennik wiejskiego proboszcza", 1951). Innymi wielkimi indywidualnościami lat 50. XX wieku byli Federico Fellini (film drogi "La strada", 1954; traktat o życiu artysty "Osiem i pół", 1963) i Ingmar Bergman (film metafizyczny "Siódma pieczęć", 1956; wnikliwy dramat psychologiczny "Tam, gdzie rosną poziomki", 1957).
W latach 50. XX wieku kontynent europejski zaznajomił się z kinematografią azjatycką. Światowy rozgłos zyskał wieloznaczny dramat "Rashōmon" (1950) w reżyserii Akiry Kurosawy, który swą pozycję reżyserską utrwalił filmem przygodowym "Siedmiu samurajów" (1954) oraz "Tronem we krwi" (1957), adaptacją sztuki szekspirowskiej "Makbet". Oprócz Kurosawy uznanie w Europie zdobyli Kenji Mizoguchi ("Opowieści księżycowe", 1953) i Yasujirō Ozu ("Tokijska opowieść", 1953). Wśród filmowców hinduskich wyróżnił się z kolei Satyajit Ray swym dziełem "Droga do miasta" (1955).
Nurty „nowej fali” i ruchy kontestacyjne (połowa lat 50. – początek lat 80. XX wieku).
Nowe kino amerykańskie i jego geneza (1955–1979).
Przemiany obyczajowe w Stanach Zjednoczonych, związane z narodzinami zbuntowanego pokolenia występującego przeciwko mieszczańskiej społeczności, dały o sobie znać w filmie "Buntownik bez powodu" (1955, reż. Nicholas Ray); młodzi ludzie zostali w nim przedstawieni jako pozostawieni samym sobie, mimo zamożności majątkowej. Na przełomie lat 50. i 60. XX wieku pojawiło się pokolenie twórców występujących przeciwko schematom produkcji hollywoodzkich; niezależny reżyser John Cassavetes stworzył improwizację "Cienie" (1959), będącą czołowym dziełem nowojorskiej szkoły filmowej; sugestywne dramaty antywojenne wykreował Stanley Kubrick ("Ścieżki chwały", 1957; "Dr Strangelove", 1964), który zasłynął także z kanonicznego filmu fantastycznonaukowego "" (1968), zawierającego realistyczne efekty specjalne. Hitchcock coraz śmielej obchodził reguły Kodeksu Haysa, kręcąc drastyczne dreszczowce "Psychoza" (1960) i "Ptaki" (1963).
Mimo trwającej popularności tradycyjnych dzieł hollywoodzkich, między innymi "My Fair Lady" (1964, reż. George Cukor), po 1965 roku ujawnił się wielki ruch kontestacyjny, łamiący filmowe normy obyczajowe. Wyznacznikiem tzw. nowego Hollywood stał się Mike Nichols, którego dzieła "Kto się boi Virginii Woolf?" (1966) i "Absolwent" (1967) bezpośrednio doprowadziły do obalenia Kodeksu Haysa. Demaskatorem mitów hollywoodzkich został Robert Altman, autor między innymi antywojennej komedii "MASH" (1970) odnoszącej się pośrednio do wojny w Wietnamie. Brutalność na niespotykaną dotąd skalę eksploatował Sam Peckinpah w konwencji poetyki przemocy ("Dzika banda", 1969). Nowy sposób tworzenia filmów (nowe kino amerykańskie) zaproponował Dennis Hopper hippisowskim w wyrazie, niezależnym dramatem "Swobodny jeździec" (1969). W latach 70. XX wieku artyści stopniowo zaczęli uniezależniać się od Hollywoodu; wówczas ujawniły się nowe osobowości amerykańskiego kina: Peter Bogdanovich ("Ostatni seans filmowy", 1970), Francis Ford Coppola ("Ojciec chrzestny", 1972; "Rozmowa", 1974), George Roy Hill ("Żądło", 1973), Martin Scorsese (studium agresji "Taksówkarz", 1976) oraz Woody Allen (komedia intelektualna "Annie Hall", 1977; "Manhattan", 1979).
Odwilż w europejskich państwach komunistycznych (1957–1983).
Osłabienie represji stalinowskich w państwach wschodniej Europy umożliwiło twórcom odejście od sztywnych reguł socrealizmu na rzecz większej swobody twórczej. W ZSRR narodziło się kino odwilżowe, odwołujące się do okrucieństw II wojny światowej, jakkolwiek pozbawione odniesień do terroru stalinowskiego. Jego przedstawicielami byli Michaił Kałatozow ("Lecą żurawie", 1958), Grigorij Czuchraj ("Ballada o żołnierzu", 1959), Siergiej Bondarczuk ("Los człowieka", 1959) i Andriej Tarkowski ("Dzieciństwo Iwana", 1962). Bondarczuk zasłynął też pełną rozmachu epopeją "Wojna i pokój" (1967) na podstawie powieści Lwa Tołstoja, natomiast Tarkowski – dramatem historycznym "Andriej Rublow" (1966).
W Polsce również nastąpił rozrachunek z latami wojennymi, wskutek którego narodził się nurt zwany polską szkołą filmową; głównymi twórcami z tego okresu byli Andrzej Wajda ("Kanał", 1956; "Popiół i diament", 1958), Andrzej Munk ("Eroica", 1957; "Zezowate szczęście"; 1960), Jerzy Kawalerowicz ("Pociąg", 1959; "Matka Joanna od Aniołów", 1960) i Wojciech Jerzy Has ("Jak być kochaną", 1963; "Rękopis znaleziony w Saragossie", 1964); poza polską szkołą działali też reżyserzy Roman Polański ("Nóż w wodzie", 1962) i Jerzy Skolimowski ("Rysopis", 1964).
Z kolei w Czechosłowacji pojawiło się zjawisko „nowego kina czechosłowackiego”, polegającego na eksperymentach formalnych bądź wnikliwej krytyce ówczesnego społeczeństwa. Do największych twórców nurtu należeli Miloš Forman ("Miłość blondynki", 1965) oraz Jiří Menzel ("Pociągi pod specjalnym nadzorem", 1968). Po załamaniu ruchu praskiej wiosny Forman wyemigrował do Stanów Zjednoczonych, gdzie nakręcił silnie akcentujące swobodę jednostki filmy, takie jak "Lot nad kukułczym gniazdem" (1975) i "Amadeusz" (1984). Na Węgrzech w latach 60. i 70. XX wieku objawili się tacy twórcy, jak Miklós Jancsó ("Gwiazdy na czapkach", 1967), Károly Makk ("Miłość", 1971), Márta Mészáros ("Dziewięć miesięcy", 1976), a w latach 80. XX wieku – István Szabó ("Mefisto", 1981).
W 1976 roku narodził się kolejny polski manifest, znany pod nazwą kina moralnego niepokoju, którego celem było demaskowanie wynaturzeń systemu komunistycznego w Polsce i ich wpływu na zwykłego człowieka. Wśród dokonań nurtu znalazły się takie filmy, jak "Człowiek z marmuru" (1976, reż. Andrzej Wajda), "Barwy ochronne" (1976, reż. Krzysztof Zanussi), "Wodzirej" (1977, reż. Feliks Falk) i "Amator" (1979, reż. Krzysztof Kieślowski). Konsekwencją tego był otwarcie antykomunistyczny film, który uchwycił masowe protesty opozycji tuż przed stanem wojennym, "Człowiek z żelaza" (1981, reż. Andrzej Wajda). Z kolei w ZSRR wskutek dokonań pieriestrojki gruziński reżyser Tengiz Abuladze nakręcił alegorię antystalinowską "Pokuta" (1983), zwiastującą załamanie radzieckiego systemu represji.
Francuska Nowa Fala i jej następstwa w Europie Zachodniej (1958–1979).
Wpływy francuskiego egzystencjalizmu w powojennej Europie Zachodniej spowodowały narastanie nastrojów lewicowych i wystąpienie przeciwko establishmentowi. Głównym wyznacznikiem zmian w zachodnioeuropejskim kinie była francuska Nowa Fala (Nouvelle Vague), której przedstawiciele kładli nacisk na eksperymenty twórcze i zaburzenie tradycyjnej akcji. Do głównych twórców Nowej Fali należeli Claude Chabrol ("Piękny Sergiusz", 1958), François Truffaut ("400 batów", 1959), Alain Resnais ("Hiroszima, moja miłość", 1959) i Jean-Luc Godard ("Do utraty tchu", 1960). W Wielkiej Brytanii powstała z kolei formacja „młodych gniewnych”, inspirowana brytyjskim ruchem dokumentalnym Free Cinema; głównymi jej przedstawicielami byli Karel Reisz ("Z soboty na niedzielę", 1960), Tony Richardson ("Miłość i gniew", 1959; "Samotność długodystansowca", 1962; "Tom Jones", 1963), Joseph Losey ("Wypadek", 1967; "Posłaniec", 1971), Lindsay Anderson ("Jeżeli...", 1969) i John Schlesinger ("Nocny kowboj", 1969). Buñuel kręcił coraz śmielsze manifesty skierowane przeciwko obłudzie chrześcijaństwa ("Viridiana", 1960) i burżuazji ("Anioł zagłady", 1962; "Dyskretny urok burżuazji", 1972); marksistowską wymowę w swoich dziełach, akcentujących erotyzm i swobodę obyczajową, ukazywał Pier Paolo Pasolini ("Medea", 1969; "Dekameron", 1971); skandal wywołał śmiały, pełen drastyczności film erotyczny "Ostatnie tango w Paryżu" (1971, reż. Bernardo Bertolucci). Rezerwę wobec nastrojów lewicowych we Włoszech wykazał Michelangelo Antonioni, podpatrując przemiany obyczajowe w dziele "Powiększenie" (1966); postępującą brutalizację kina europejskiego Bergman wykorzystał z kolei do ukazania udręki samotności w filmie "Szepty i krzyki" (1972).
Lata 70. XX wieku w Europie Zachodniej to powrót do tematyki faszyzmu i nazizmu; głównymi filmami podejmujące tę tematykę były "Zmierzch bogów" (1969, reż. Luchino Visconti), "Konformista" (1969, reż. Bernardo Bertolucci), "Amarcord" (1973, reż. Federico Fellini) i "Blaszany bębenek" (1979, reż. Volker Schlöndorff); Schlöndorff wraz z Wernerem Herzogiem ("Zagadka Kaspara Hausera", 1974) i Rainerem Wernerem Fassbinderem ("Handlarz czterech pór roku", 1972) odnowił zapomnianą tradycję kinematografii niemieckiej.
Rozwój kinematografii narodowych (1959–1975).
Francuska Nowa Fala stała się impulsem do rozwoju narodowych kinematografii. Na przełomie lat 50. i 60. XX wieku uznanie zdobyła brazylijska kinematografia za sprawą filmu "Czarny Orfeusz" (1959, reż. Marcel Camus) oraz realistycznego nurtu Cinemo Novo (między innymi twórczość Glaubera Rochy). W 1964 roku światło dzienne ujrzał grecki film "Grek Zorba" (reż. Michalis Kakojanis), odwołujący się do lokalnego folkloru. Kinematografię hiszpańską tuż po ustaniu reżimu frankistowskiego rozsławił Carlos Saura dziełem "Nakarmić kruki" (1975). Z kolei na przełomie lat 70. i 80. XX wieku renesans przeżyło kino australijskie, głównie za sprawą Petera Weira ("Piknik pod Wiszącą Skałą", 1975), Freda Schepisi i George’a Millera.
Kino współczesne (lata 70. XX wieku – współcześnie).
W Stanach Zjednoczonych w połowie lat 70. XX wieku, dzięki wykorzystaniu najnowszych technologii komputerowych i efektów specjalnych, zaistniało zjawisko powstawania licznych produkcji z gatunków fantastyki naukowej i kina przygodowego (Kino Nowej Przygody). Głównymi jego przedstawicielami byli Steven Spielberg ("Poszukiwacze zaginionej Arki", 1981; "E.T.", 1981), George Lucas ("", 1977) i Robert Zemeckis ("Powrót do przyszłości", 1985); po załamaniu się „nowego kina amerykańskiego” właśnie wysokobudżetowe produkcje odegrały dużą rolę w kształtowaniu współczesnego Hollywoodu. Główne kino amerykańskie nie rezygnowało jednak ze społecznych ambicji; głównym problemem przełomu lat 70. i 80. XX wieku były rozrachunki ze społecznymi skutkami wojny w Wietnamie. Uznanie zdobyły wówczas obrazy takie, jak "Łowca jeleni" (1978, reż. Michael Cimino), "Czas apokalipsy" (1979, reż. Francis Ford Coppola), "Ptasiek" (1984, reż. Alan Parker) i "Pluton" (1986, reż. Oliver Stone). Do innych osiągnięć Hollywoodu końca XX wieku należą między innymi "Rain Man" (1987, reż. Barry Levinson), poruszający problem autyzmu; "Tańczący z wilkami" (1991, reż. Kevin Costner), rewizjonistyczny western poświęcony zagładzie kultury Indian; "Lista Schindlera" (1993, reż. Steven Spielberg) – dramat o Holokauście w Europie; a także pełen rozmachu melodramat "Titanic" (1997, reż. James Cameron). Opozycję do dzieł hollywoodzkich stanowiło kino niezależne, przede wszystkim twórczość Jima Jarmuscha ("Inaczej niż w raju", 1984).
W Europie Zachodniej, po zahamowaniu ruchów kontestacyjnych w latach 80. XX wieku, kina narodowe podążyły różnymi torami. Wielka Brytania zasłynęła z produkcji filmów kostiumowych takich, jak "Misja" (1986, reż. Roland Joffé), "Pokój z widokiem" (1986, reż. James Ivory) i "Ostatni cesarz" (1987, reż. Bernardo Bertolucci); tam też po zakończeniu rządów Margaret Thatcher powstało kino proletariackie wymierzone w społeczne skutki neokonserwatywnych reform (między innymi "Trainspotting", 1996, reż. Danny Boyle). W Europie kontynentalnej narodził się nurt postmodernistyczny, charakteryzujący się odwołaniami do kultury masowej, wysoką brutalnością czy też mieszaniną różnych stylów i gatunków. Wśród osobowości kina europejskiego ujawnili się wówczas Pedro Almodóvar ("Kobiety na skraju załamania nerwowego", 1987), Krzysztof Kieślowski ("Dekalog", 1988; trylogia "Trzy kolory", 1993–1994), Emir Kusturica ("Czas Cyganów", 1988; "Underground", 1995) i Peter Greenaway ("Księgi Prospera", 1993). Postmodernizm pojawił się równolegle w Stanach Zjednoczonych za sprawą twórczości Davida Lyncha ("Dzikość serca", 1990), Quentina Tarantino ("Pulp Fiction", 1994) oraz braci Coen ("Fargo", 1996). Ostatnim manifestem kina XX wieku była duńska Dogma 95, zainicjowana przez Larsa von Triera i Thomasa Vinterberga, której postulaty w praktyce nie zostały w pełni zrealizowane. Trier zasłynął bardziej ze swoich artystycznych prowokacji "Przełamując fale" (1996) i "Tańcząc w ciemnościach" (2001). Spory sukces międzynarodowy odniósł także film "Pianista" (2002, reż. Roman Polański).
Rozwój kina pociągał za sobą także rozwój technik animacji komputerowej. Pierwszą pełnometrażową animacją wykonaną w całości za pomocą technologii komputerowej było "Toy Story" (1995, reż. John Lasseter). Animację do rangi sztuki podniósł Hayao Miyazaki filmem "" (2001). Pierwszą w historii kina próbę połączenia filmu dokumentalnego z animacją stanowił "Walc z Baszirem" (2008, reż. Ari Folman) o reperkusjach wojny w Libanie.
Dalszy rozwój kinematografii narodowych (od 1991).
W latach 90. XX wieku uznanie zdobyli przedstawiciele kolejnych kinematografii. Belgijskie kino zyskało sławę za sprawą twórczości Jaco Van Dormaela ("Toto bohater", 1991) i braci Dardenne ("Obietnica", 1996); spośród kinematografii azjatyckich wyróżniła się twórczość chińska ("Wszyscy albo nikt", 1999, reż. Zhang Yimou; "Spragnieni miłości", 2000, reż. Wong Kar-Wai; "Przyczajony tygrys, ukryty smok", 2001, reż. Ang Lee) oraz koreańska ("Wyspa", 2000, reż. Kim Ki-duk). Popularność zyskali też twórcy irańscy, między innymi Abbas Kiarostami ("Pod oliwkami", 1994; "Smak wiśni", 1997) i Asghar Farhadi ("Co wiesz o Elly?", 2009, "Rozstanie", 2011). Wśród nowozelandzkich artystów rozgłos zdobyli Jane Campion ("Fortepian", 1993), Lee Tamahori ("Tylko instynkt", 1994) oraz Peter Jackson (trylogia "Władca Pierścieni", 2001–2003).
Na początku XXI wieku uznanie zdobyła rumuńska nowa fala, podsumowująca skutki społeczne reżimu Nicolae Ceaușescu i transformacji ustrojowej ("Śmierć pana Lăzărescu", 2005, reż. Cristi Puiu; "", 2006, reż. Corneliu Porumboiu; "4 miesiące, 3 tygodnie i 2 dni", 2007, reż. Cristian Mungiu); doceniony został też austriacki reżyser Michael Haneke ("Biała wstążka", 2009; "Miłość", 2012) oraz węgierski indywidualista Béla Tarr ("Szatańskie tango", 1994; "Koń turyński", 2011).

</doc>
<doc id="2827906" url="https://pl.wikipedia.org/wiki?curid=2827906" title="Hank Sauer">
Hank Sauer

Henry John Sauer (ur. 17 marca 1917, zm. 24 sierpnia 2001) – amerykański baseballista, który występował na pozycji zapolowego przez 15 sezonów w Major League Baseball.
W 1937 podpisał kontrakt z klubem farmerskim New York Yankees Butler Yankees, w którym występował przez dwa lata; w 1939 grał w Akron Yankees. W październiku 1939 przeszedł do Birmingham Barons, rezerw Cincinnati Reds. W MLB zadebiutował w zespole Reds 9 września 1941 w meczu przeciwko Boston Braves, w którym zaliczył dwa uderzenia i zdobył runa. Podczas jednego ze spotkań rozgrywanych w ramach spring training w 1942 roku, nie złapał piłki po oślepieniu przez słońce i w efekcie menadżer Cincinnati Reds Bill McKechnie wysłał go do rezerw Syracuse Chiefs by nabrał doświadczenia. W 1943 i 1944 podczas II wojny światowej służył w straży przybrzeżnej. Po powrocie do gry w sezonie 1945 zerwał ścięgna w kostce i przez kolejne dwa lata ponownie występował w Syracuse Chiefs.
W czerwcu 1949 roku w ramach wymiany przeszedł do Chicago Cubs. Rok później, w wieku 33 lat, po raz pierwszy wystąpił w Meczu Gwiazd. W sezonie 1952 wraz z Ralphem Kinerem z Pittsburgh Pirates zwyciężył w National League w klasyfikacji pod względem zdobytych home runów (37) i miał najwięcej zaliczonych RBI (121), poza tym z drugim w lidze slugging percentage (0,531) oraz 31 zdobytymi doubles (4. wynik w lidze), został wybrany najbardziej wartościowym zawodnikiem.
Występował jeszcze w St. Louis Cardinals i New York/San Francisco Giants. Po zakończeniu kariery był członkiem sztabu szkoleniowego w klubie San Francisco Giants. Zmarł 24 sierpnia 2001 na zawał serca w wieku 84 lat.

</doc>
<doc id="2827907" url="https://pl.wikipedia.org/wiki?curid=2827907" title="Adele Blood">
Adele Blood

Adele Blood (ur. 23 kwietnia 1886 w San Francisco, zm. 13 września 1936 w Harrison) – amerykańska aktorka, której kariera zaczęła się w czasach kina niemego.

</doc>
<doc id="2827908" url="https://pl.wikipedia.org/wiki?curid=2827908" title="Lomechusa pubicollis">
Lomechusa pubicollis

Lomechusa pubicollis – gatunek chrząszcza z rodziny kusakowatych, podrodziny Aleocharinae.
Biologia.
Chrząszcze "Lomechusa pubicollis" są myrmekofilne, w okresie wegetacyjnym spotykane są w gniazdach mrówek rodzaju "Formica" (mrówki rudnicy, rzadziej pierwomrówki łagodnej, pierwomrówki krasnolicej i mrówki pniakowej), zimę spędzają w mrowiskach "Myrmica" ("Myrmica laevinodis" i wścieklicy zwyczajnej). Badania Hölldoblera dowiodły, że chrząszcze odnajdują gospodarzy na drodze anemotaksji i osmoklinotaksji.

</doc>
<doc id="2827909" url="https://pl.wikipedia.org/wiki?curid=2827909" title="Sacbé">
Sacbé

Sacbé (również sakbé, liczba mnoga: sacbeob) – budowane przez dawnych Majów utwardzone trakty, łączące poszczególne ośrodki polityczno-rytualne. Zachowały się zwłaszcza na Jukatanie. Nazwa pochodzi z języka Majów ("sac" „biały”; "bé" „droga”), związana jest z białymi kamieniami wapiennymi, którymi brukowane te drogi. Najłatwiej dostępne fragmenty sacbéob znajdują się na stanowiskach archeologicznym Chichén-Itzá, Uxmal i Kabáh oraz Dzibilchaltun. Najdłuższą z dotychczas odkrytych sacbé jest droga o długości 300 km, łącząca Meridę poprzez Izamal z wybrzeżem karaibskim w pobliżu Puerto Morelos.

</doc>
<doc id="2827910" url="https://pl.wikipedia.org/wiki?curid=2827910" title="Sacbe">
Sacbe



</doc>
<doc id="2827911" url="https://pl.wikipedia.org/wiki?curid=2827911" title="Dzibilchaltun">
Dzibilchaltun



</doc>
<doc id="2827914" url="https://pl.wikipedia.org/wiki?curid=2827914" title="Kościół św. Mateusza w Opalenicy">
Kościół św. Mateusza w Opalenicy

Kościół Świętego Mateusza w Opalenicy – jeden z kościołów rzymskokatolickich w mieście Opalenica. Należy do dekanatu bukowskiego. Mieści się przy ulicy Farnej.
Świątynia późnogotycka ufundowana przez Jana Opalińskiego i zbudowana przez budowniczego Wojciecha Rudę około 1518, odbudowana po pożarze około 1620. Została przebudowana w 1841, kiedy to wzbogaciła się o kruchtę i południową kaplicę Przemienienia Pańskiego oraz w 1927, gdy murowane sklepienie, oparte na sześciu ośmiokątnych filarach, zostało wyburzone, a nawa została pokryta drewnianą, tynkowaną konstrukcją, przypominającą sklepienie kolebkowe z lunetami, podobne do tego w prezbiterium. Oryginalne sklepienie kolebkowe z 1620, z herbem Łodzia zachowało się w prezbiterium. W XVI stuleciu obok zakrystii została dobudowana kaplica Matki Bożej Pocieszenia, zaś na jej piętrze została umieszczona kaplica Matki Bożej Szkaplerznej. W wystroju wnętrza świątyni przeważa styl barokowy.
W wykonanym przez włoskich artystów wczesnobarokowym bądź późnorenesansowym ołtarzu głównym z 1649 znajduje się namalowany w 1749 przez Wacława Graffa obraz św. Mateusza. Towarzyszy mu kopia obrazu Murilla "Wniebowzięcie Najświętszej Maryi Panny", namalowana w 1929. W polach bocznych ołtarza znajdują się rzeźby świętych Piotra i Pawła.

</doc>
<doc id="2827915" url="https://pl.wikipedia.org/wiki?curid=2827915" title="Vailima">
Vailima



</doc>
<doc id="2827916" url="https://pl.wikipedia.org/wiki?curid=2827916" title="Liga Światowa w Piłce Siatkowej 2013">
Liga Światowa w Piłce Siatkowej 2013

Liga Światowa 2013 − 24. edycja międzynarodowych rozgrywek siatkarskich, która rozpoczęła się 31 maja 2013. W zawodach brało udział 18 drużyn podzielonych na trzy grupy. Turniej finałowy odbył się w Mar del Plata (Argentyna). Po raz czwarty rozegrano kwalifikacje, które wyłoniły zespoły biorące udział w Lidze Światowej 2013.
Po raz trzeci w historii Ligi Światowej rozgrywki wygrała reprezentacja Rosji. Najbardziej wartościowym graczem turnieju (MVP) został rosyjski atakujący Nikołaj Pawłow. Najwięcej nagród indywidualnych (3) otrzymali zawodnicy z Brazylii.
System rozgrywek.
18 zespołów podzielono na 3 grupy. Z grup A i B awansowały do fazy finałowej po dwa najlepsze zespoły, a z grupy C – jeden (powodem jest słabsze obstawienie ostatniej z grup). Stawkę 5 finalistów uzupełnił tegoroczny gospodarz turnieju, Argentyna.
Faza grupowa rozpoczęła się 31 maja 2013 r., a turniej finałowy rozgrywany będzie w dniach 17-21 lipca 2013 r.
Rozgrywki.
Faza grupowa.
Grupa A.
Tabela
Weekend 1
Weekend 2
Weekend 3
Weekend 4
Weekend 5
Weekend 6
Grupa B.
Tabela
Weekend 1
Weekend 2
Weekend 3
Weekend 4
Weekend 5
Weekend 6
Grupa C.
Tabela
Weekend 1
Weekend 2
Weekend 3
Weekend 4
Weekend 5
Weekend 6
Faza finałowa.
Grupa D.
Tabela
Wyniki
Grupa E.
Tabela
Wyniki

</doc>
<doc id="2827917" url="https://pl.wikipedia.org/wiki?curid=2827917" title="Seth Gueko">
Seth Gueko

Seth Gueko, właściwie Nicolas Salvadori (ur. 27 października 1980 w Saint-Ouen-l’Aumône) – francuski raper pochodzenia rosyjsko-włoskiego. Muzyk swój pseudonim artystyczny zaczerpnął od postaci Seth Gecko w nieco zmienionej nazwie, zagranej przez George’a Clooneya w filmie pt. "Od zmierzchu do świtu".
Działalność artystyczna.
Po dołączeniu do niezależnej wytwórni Néochrome w 2000 roku, wystąpił na kilku kompilacjach sygnowanych logiem wytwórni. W 2004 roku wydał swój minialbum zatytułowany "Mains Sales". Rok później wydał „uliczny” album pt. "Barillet Plein". Był dostępny tylko w Internecie. W 2007 roku raper opublikował mixtape "Patate de Forain", a rok później następny podziemny album "Drive by en Caravane". 4 maja 2009 roku nakładem wytwórni Hostile Records, został wydany debiutancki album pt. "La Chevalière". Płyta zawierała 15 utworów wśród których gościli Balastik Dogg, Al K-Pote, Six Coups MC, Mister You i wielu innych podziemnych muzyków.
Pod koniec czerwca 2010 roku raper został oskarżony o przemoc wobec młodej kobiety i osadzony w więzieniu La Santé w Paryżu. Podczas pobytu w zakładzie karnym Salvadori poznał rapera Mister You z którym nagrał piosenkę pt. „Zoogatazblex (30 juin 2010)”. Utwór ten znalazł się na płycie "Michto" z marca 2011 roku. Album zawierał aż 19 utworów. Swoje zwrotki gościnnie dograli między innymi La Fouine, Tinie Tempah czy Booba.
Gościnnie wystąpił w ok. 120 utworach najróżniejszych artystów.
Dyskografia.
Źródło.

</doc>
<doc id="2827920" url="https://pl.wikipedia.org/wiki?curid=2827920" title="Masakra przy ulicy Brackiej">
Masakra przy ulicy Brackiej



</doc>
<doc id="2827922" url="https://pl.wikipedia.org/wiki?curid=2827922" title="Czarny Przechód">
Czarny Przechód



</doc>
<doc id="2827923" url="https://pl.wikipedia.org/wiki?curid=2827923" title="Rozkwitały pąki białych róż">
Rozkwitały pąki białych róż



</doc>
<doc id="2827924" url="https://pl.wikipedia.org/wiki?curid=2827924" title="Marcel Serret">
Marcel Serret

Marcel Serret (ur. 25 listopada 1867 w Bléneau, zm. 6 stycznia 1916 w Moosch) – francuski generał.
Ukończył akademię wojskową Saint-Cyr w 1885 roku. Podczas pierwszej wojny światowej walczył jako dowódca 66. Dywizji Piechoty pod Hartmannswillerkopf. 28 listopada 1915 roku został ciężko ranny w bitwie; konieczna była amputacja nogi na poziomie uda. Z powodu postępującej gangreny, mimo zabiegu, zmarł 6 stycznia 1916 roku.

</doc>
<doc id="2827926" url="https://pl.wikipedia.org/wiki?curid=2827926" title="Philipp Schall von Bell">
Philipp Schall von Bell

Philipp Schall von Bell (ur. ?, zm. 1560 w Moskwie) – ostatni wielki marszałek zakonu krzyżackiego w Inflantach w latach 1558-1560. Uczestnik wojen inflanckich.
Życiorys.
Nie wiadomo kiedy i gdzie się urodził. Istnieją przypuszczenia, że pochodził z Westfalii. Do zakonu wstąpił ok. 1540, a już w 1541 został Wielkim Szafarzem Zakonu (urzędnikiem odpowiedzialnym za handel). W 1545 został awansowany na wicekomtura (tzw. "Housekomtur") Rygi. W 1551 objął stanowisko komtura Alūksne.
Gdy w 1558 wybuchła wojna z Rosją, dając początek kilkunastoletnim tzw. wojnom inflanckim, von Bell został mianowany wielkim marszałkiem Zakonu. W 1560 wojska rosyjskie w sile 12 tys. ruszyły na strategicznie ważną twierdzę w Felinie (ob. Viljandi). Von Bell nie chcąc dopuścić do utraty twierdzy zdecydował się na zaatakowanie Rosjan – doszło do bitwy pod Ērģeme, ostatniej walnej bitwy w historii zakonu. Wielokrotnie większe siły rosyjskie (których wielki marszałek się nie spodziewał) rozgromiły zgrupowanie krzyżaków zadając im dotkliwe straty. Sam Philipp Schall von Bell wraz z kilkuset ocalałymi dostał się do niewoli.
Jako jeniec został wraz z innymi wysokimi rangą więźniami przewieziony do Moskwy. Wobec swojej nieustępliwości (car Iwan IV Groźny domagał się podporządkowania zakonników Rosji) wraz z bratem – Wernerem – oraz trzema innymi więźniami został stracony a ich zwłoki zbezczeszczono. Według innej wersji na śmierć skazał ich rosyjski dowódca – książę Wasilij Barbaszyn, za co car miał go pozbawić dowództwa nad armią.
Przebywający wówczas w Rosji jako jeniec biskup Dorpatu, Herman II Wessel, zdołał wyprosić u cara możliwość pochowania straconych poza murami Moskwy w obrządku katolickim. Nagrobek von Bella odkryto w 1823 w rejonie Jakimanka będącego obecnie częścią Centralnego okręgu administracyjnego Moskwy. Szczątki wielkiego marszałka przeniesiono do Muzeum Rumianczewa a następnie na moskiewski Kreml.

</doc>
<doc id="2827929" url="https://pl.wikipedia.org/wiki?curid=2827929" title="Koń trojański (obraz Domenica Tiepola)">
Koń trojański (obraz Domenica Tiepola)

Koń trojański – obraz włoskiego malarza rokokowego Giovanniego Domenica Tiepola.
Motyw konia trojańskiego jest jednym z ostatnich wątków dziesięcioletniej wojny toczonej pomiędzy wojskami greckimi a Troją, opisanego głównie przez Wergiliusza w utworze "Eneida" oraz przez Homera. Tiepolo skorzystał z obu tych relacji. W 1760 roku stworzył dwa obrazy ilustrujące legendę o koniu trojańskim.
Na obrazie "Koń trojański" przedstawił wielkiego białego konia ujętego od tyłu, ciągniętego przez tłum mieszkańców Troi. Zgodnie z relacją Wergiliusza koń stoi na platformie z drewnianymi kołami. Na jego boku widoczny jest łaciński napis "Paladi votum" (Ofiara dla Pallas), co miało zmylić Trojańczyków i uśpić ich czujność. Z lewej strony konia widać jak jeden z widzów dźga konia włócznią co ma swoje uzasadnienie w relacji Homera: Z prawej strony Tiepolo umieścił panoramę włoskiego miasta, zastępując nieznany widok Troi. W nocy miasto ulegnie zniszczeniu i zapomnieniu na kilkanaście wieków.
Drugi obraz Tiepola "Budowanie konia trojańskiego" będący szkicem do obrazu o tym samym tytule ze zbiorów Wadsworth Atheneum Museum of Art, przedstawia legendarnego konia w momencie jego tworzenia. Po lewej stronie znajduje się postać Odyseusza, który był pomysłodawcą konia trojańskiego. Oba obrazy znajdują się w National Gallery w Londynie.

</doc>
<doc id="2827931" url="https://pl.wikipedia.org/wiki?curid=2827931" title="Paul Adiga">
Paul Adiga

Paul Adiga (ur. 21 marca 1952) – ugandyjski hokeista na trawie, uczestnik Letnich Igrzysk Olimpijskich 1972.
Na igrzyskach w Monachium, Adiga reprezentował swój kraj w czterech spotkaniach; były to mecze przeciwko ekipom: Malezji, Francji, Pakistanu (we wszystkich, Uganda przegrała 1-3) i RFN (zremisowany 1-1); w meczu przeciwko Malezji, strzelił jedynego gola w całym turnieju. W klasyfikacji końcowej, jego drużyna zajęła przedostatnie 15. miejsce, wyprzedzając jedynie reprezentację Meksyku. 

</doc>
<doc id="2827933" url="https://pl.wikipedia.org/wiki?curid=2827933" title="Seserinus">
Seserinus



</doc>
<doc id="2827934" url="https://pl.wikipedia.org/wiki?curid=2827934" title="Pterorhombus">
Pterorhombus



</doc>
<doc id="2827935" url="https://pl.wikipedia.org/wiki?curid=2827935" title="Lepterus">
Lepterus



</doc>
<doc id="2827936" url="https://pl.wikipedia.org/wiki?curid=2827936" title="Fiatola">
Fiatola



</doc>
<doc id="2827937" url="https://pl.wikipedia.org/wiki?curid=2827937" title="Chrysostromus">
Chrysostromus



</doc>
<doc id="2827938" url="https://pl.wikipedia.org/wiki?curid=2827938" title="Kabáh">
Kabáh

Kabáh – stanowisko archeologiczne w Meksyku, na Jukatanie, w stanie Jukatan, związane z dawną kulturą Majów, położone na południowy wschód od Uxmal. Teren ten był zamieszkany w połowie III w., lecz większość obecnie istniejących budowli pochodzi z okresu pomiędzy VII i XI w. Ośrodek ten był połączony z Uxmal podniesioną drogą sacbé o długości 18 km, zakończoną łukami po obu stronach. Najważniejszym obiektem jest pałac Codz Poop, potocznie zwany "Świątynią Masek", ozdobiony licznymi wizerunkami boga deszczu Chaca.
Kabáh leży w rejonie wzgórz Puuc.
Nazwa Kabáh jest wzmiankowane w tekście Chilam Balam z Chumayel.

</doc>
<doc id="2827939" url="https://pl.wikipedia.org/wiki?curid=2827939" title="George Moraes">
George Moraes

George Moraes (ur. 5 sierpnia 1943) – ugandyjski hokeista na trawie, uczestnik Letnich Igrzysk Olimpijskich 1972.
Na igrzyskach w Monachium, Moraes reprezentował swój kraj w siedmiu spotkaniach; były to mecze przeciwko ekipom: Meksyku (zwycięstwo Ugandy 4-1), Francji (porażka Ugandy 1-3), Pakistanu (porażka Ugandy 1-3), Argentyny (0-0), RFN (1-1), Belgii (porażka Ugandy 0-2) i Hiszpanii (2-2); nie strzelił w nich jednak żadnego gola. W klasyfikacji końcowej, jego drużyna zajęła przedostatnie 15. miejsce, wyprzedzając jedynie reprezentację Meksyku. 

</doc>
<doc id="2827940" url="https://pl.wikipedia.org/wiki?curid=2827940" title="Messa da Requiem (Donizetti)">
Messa da Requiem (Donizetti)

Messa da Requiem – msza żałobna skomponowana przez Gaetano Donizettiego w 1835 roku z okazji śmierci Vincenzo Belliniego.
Obsada.
23 września 1835 w Puteaux koło Paryża zmarł Vincenzo Bellini. Po otrzymaniu tragicznej informacji Donizetti postanowił skomponować uroczystą mszę żałobną oraz inne utwory okolicznościowe by uczcić zmarłego. Donizetti zamiar swój zrealizował komponując "Messa da Requiem", "Lamento in morte di Bellini" na głos z fortepianem oraz "Sinfonię" opartą na tematach melodii Belliniego. "Messa da Requiem" pozostało dziełem nie ukończonym. Utwór nie posiada "Sanctus", "Benedictus" oraz "Agnus Dei", a wstępna introdukcja zachowała się jedynie w wyciagu fortepianowym. Planowane wykonanie utworu nie doszło do skutku, gdyż sponsor wycofał się ze wsparcia finansowego.
Struktura dzieła
"Messa da Requiem" jest utworem monumentalnym i należy, oprócz twórczości operowej, do najwybitniejszych dzieł Donizettiego. Dzieło stało się wzorem dla "Messa da Requiem" Giuseppe Verdiego.

</doc>
<doc id="2827951" url="https://pl.wikipedia.org/wiki?curid=2827951" title="Vincent J. McCauley">
Vincent J. McCauley

Vincent Joseph McCauley (ur. 8 marca 1906 w Council Bluffs, zm. 1 listopada 1982) – amerykański zakonnik, misjonarz, biskup Fort Portal, sługa Boży Kościoła katolickiego.
Życiorys.
Był najstarszym z sześciorga dzieci Karola McCauley i Mary Wickham. Jego ojciec był członkiem Rycerzy Kolumba.
Vincent Joseph McCauley w listopadzie 1924 postanowił wstąpić do Zgromadzenia Świętego Krzyża. W dniu 1 lipca 1925 roku rozpoczął nowicjat, złożył pierwsze śluby zakonne 2 lipca 1926, a trzy lata później w dniu 2 lipca 1929 złożył śluby wieczyste. W czerwcu 1930 został absolwentem Uniwersytetu Notre Dame. Następnie udał się do misyjnego seminarium w Waszyngtonie, gdzie został wyświęcony na diakona w dniu 1 października 1933. Został wyświęcony na kapłana 24 czerwca 1934 przez biskupa Johna F. Noll w bazylice Najświętszego Serca Notre Dame. Od 1936 do 1939 roku został przydzielony do pracy edukacji w Bandhura. Potem został przydzielony do pracy z ludami Kuki w dzystrykcie Mymensingh, gdzie zaraził się malarią, z której wyleczył się w 1940. W maju 1961 został mianowany na biskupa Fort Portal. Wkrótce zachorował na raka skóry, w sumie przeszedł ponad pięćdziesiąt operacji. Począwszy od lipca 1982 zaczął cierpieć na ostre krwotoki płucne. W październiku 1982 wrócił do USA na leczenie. Zmarł w trakcie zabiegu w dniu 1 listopada 1982. W dniu 4 listopada 1982 został pochowany na cmentarzu Notre Dame.
W sierpniu 2006 rozpoczął się jego proces beatyfikacyjny.

</doc>
<doc id="2827955" url="https://pl.wikipedia.org/wiki?curid=2827955" title="Feliksa Meda">
Feliksa Meda



</doc>
<doc id="2827957" url="https://pl.wikipedia.org/wiki?curid=2827957" title="Wasilij Barbaszyn">
Wasilij Barbaszyn

Książę Wasilij Iwanowicz Barbaszyn (ur. ?, zm. po 1571 w Tarusie) – rosyjski arystokrata i dowódca wojskowy. Uczestnik wojen inflanckich.
Genealogia.
Wasilij był synem moskiewskiego bojara Iwana Barbaszyna (zm. 1541). Miał czterech braci: Iwana, Piotra, Andrzeja i Nikitę. Był ostatnim męskim przedstawicielem rodu Barbaszynów – bocznej linii książąt suzdalsko-niżnonowogrodzkich. Córka Wasilija, Marta (lub Maria) wyszła za mąż za Włodzimierza Dołgorukowa, a ich córka Maria została żoną cara Michała I.
Pierwszy raz Barbaszyn pojawia się w czasie wyprawy księcia J.(urija?) Szemiakina-Prońskiego na Astrachań w 1554. Miał zanieść wiadomość do Moskwy o zdobyciu miasta. W dwa lata później brał udział w ponownym szturmie i zajęciu Astrachania. Następnie w 1558 został skierowany do Inflant jako drugi dowódca pułku. Jego zwierzchnikiem był kuzyn Iwana IV, książę Iwan Mścisław. W 1560, podczas jednej z kampanii wojen inflanckich otrzymał rozkaz zdobycia twierdzy inflanckiej gałęzi zakonu krzyżackiego w Felinie (ob. Viljandi). Jego 12 tys. korpus został zaatakowany przez rycerzy zakonnych w bitwie pod Ērģeme. Dysponując wielokrotną przewagą rozbił wojska zakonne a ich dowódcę, wielkiego marszałka Philippa Schall von Bell wziął do niewoli wraz z wieloma możnymi, a następnie odesłał do Moskwy. Według innej wersji Barbaszyn skazał marszałka, jego brata oraz trzech innych dostojników na śmierć za co Iwan IV pozbawił go dowództwa.
W 1563 Wasilij Barbaszyn otrzymał dowództwo garnizonu w Prońsku pod Riazaniem. W 1565 został przeniesiony na to samo stanowisko w Astrachaniu. Niedługo później został oprycznikiem. W 157 w utarczce z Tatarami stracił rękę pod Kaszyrą. W 1570 został wysłany wraz z posiłkami do gubernatora Chatunia. Rok później Barbaszyn był jeszcze dowódcą pułku w Tarusie, gdzie prawdopodobnie zmarł.

</doc>
<doc id="2827958" url="https://pl.wikipedia.org/wiki?curid=2827958" title="Atemeles pubicollis">
Atemeles pubicollis



</doc>
<doc id="2827959" url="https://pl.wikipedia.org/wiki?curid=2827959" title="Matteo Marsaglia">
Matteo Marsaglia

Matteo Marsaglia (ur. 5 października 1985 w Rzymie) – włoski narciarz alpejski specjalizujący się w konkurencjach szybkościowych.
Kariera.
Po raz pierwszy na arenie międzynarodowej pojawił się 22 listopada 2000 roku w Tignes, gdzie w zawodach FIS w slalomie zajął 62. miejsce. Nigdy nie wystąpił na mistrzostwach świata juniorów.
W Pucharze Świata zadebiutował 3 lutego 2008 roku w Val d’Isère, zajmując 16. miejsce w superkombinacji. Tym samym już w swoim debiucie wywalczył pierwsze pucharowe punkty. Pierwszy raz na podium zawodów Pucharu Świata stanął 1 grudnia 2012 roku w Beaver Creek, odnosząc zwycięstwo w supergigancie. Wyprzedził tam Aksela Lunda Svindala z Norwegii i Austriaka Hannesa Reichelta. W klasyfikacji końcowej supergiganta w sezonie 2012/2013 zajął drugie miejsce.
Podczas igrzysk olimpijskich w Pjongczangu w 2018 roku zajął 20. miejsce w supergigancie. Był też między innymi jedenasty w tej samej konkurencji na mistrzostwach świata w Schladming w 2013 roku.

</doc>
<doc id="2827960" url="https://pl.wikipedia.org/wiki?curid=2827960" title="William Dralu">
William Dralu

William Santino Dralu (ur. 5 czerwca 1947) – ugandyjski lekkoatleta, sprinter, uczestnik Letnich Igrzysk Olimpijskich 1968 i Letnich Igrzysk Olimpijskich 1972.
W 1968 r. na igrzyskach w Meksyku, startował tylko w eliminacjach biegu na 200 m. Wówczas, startował w piątym biegu eliminacyjnym; czas 21,38 dał mu szóste miejsce w swoim biegu, a w końcowej klasyfikacji eliminacji 35. miejsce, jednak to nie wystarczyło do awansu do kolejnej fazy zawodów.
Cztery lata później na igrzyskach w Monachium, Dralu startował w eliminacjach biegów na 100 m i 200 m. W eliminacjach stumetrówki startował z trzeciego toru w szóstym biegu eliminacyjnym. Jego wynik (10,92) pozwolił mu na zajęcie ostatniego, siódmego miejsca w swoim wyścigu (67. miejsce w łącznej klasyfikacji eliminacji), który nie dał mu awansu do dalszej fazy eliminacji. W eliminacjach biegu na 200 m, startował z pierwszego toru w dziewiątym biegu eliminacji. Dralu uzyskał wynik 21,87; w swoim biegu zajął szóste miejsce, a w łącznej klasyfikacji 48. miejsce. Zawodnik z Ugandy ponownie jednak nie przeszedł eliminacji. Był to jego ostatni występ na igrzyskach olimpijskich.
W 1969 roku zwyciężył w Mistrzostwach Afryki Wschodniej i Centralnej w biegu na 100 m (uzyskał wynik 10,5).

</doc>
<doc id="2827962" url="https://pl.wikipedia.org/wiki?curid=2827962" title="Boswell Sisters">
Boswell Sisters

The Boswell Sisters – grupa wokalna składająca się z trzech śpiewających sióstr Boswell: Connie (Constance, 3 grudnia 1907 – 11 października 1976), Vet (Helvetia, 20 maja 1911 – 12 listopada 1988) i Marthy (9 czerwca 1905 – 2 lipca 1958). Martha ponadto w
niektórych piosenkach grała na pianinie. Były sławne w latach 30. XX wieku. Jedną z ich piosenek cieszących się wielką popularnością jest utwór Rock and Roll.
The Andrews Sisters sławne w latach 40. przyznały, że zaczęły śpiewać we trzy, gdy zobaczyły jeden z występów sióstr Boswell.
Zespół zakończył działalność w roku 1936, przy czym dwie z sióstr – Vet i Martha – rozstały się wówczas z estradą. Connee Boswell (na fotografii pośrodku, od 1940 r. używała zmienionej pisowni imienia) kontynuowała natomiast z powodzeniem karierę solową. Najbardziej znane były piosenki, które śpiewała w duecie z Bingiem Crosby (m.in. "Alexander’s Ragtime Band" i "Bob White)". Występowała również w filmach muzycznych, pomimo faktu, że od dzieciństwa była niepełnosprawna – używała wózka inwalidzkiego, a śpiewała siedząc lub niekiedy stojąc w aparacie ortopedycznym.

</doc>
<doc id="2827963" url="https://pl.wikipedia.org/wiki?curid=2827963" title="4 Pułk Piechoty Legionów Armii Krajowej">
4 Pułk Piechoty Legionów Armii Krajowej

4 Pułk Piechoty Legionów AK (4 pp Leg. AK) – oddział piechoty Armii Krajowej.
W sierpniu 1944 roku, w trakcie akcji "Burza", w Inspektoracie AK Kielce w składzie 2 Dywizji Piechoty Armii Krajowej odtworzony został 4 Pułk Piechoty Legionów. W okresie od sierpnia do października 1944 roku oddział toczył walki, a następnie został rozwiązany.
Organizacja i obsada personalna pułku.
I batalion
II batalion
III batalion

</doc>
<doc id="2827965" url="https://pl.wikipedia.org/wiki?curid=2827965" title="Mylabris">
Mylabris

Oparzyk ("Mylabris") – rodzaj chrząszczy z rodziny oleicowatych. "Fauna Europaea" wymienia 42 gatunki należące do sześciu podrodzajów.

</doc>
<doc id="2827966" url="https://pl.wikipedia.org/wiki?curid=2827966" title="Oparzyk">
Oparzyk



</doc>
<doc id="2827967" url="https://pl.wikipedia.org/wiki?curid=2827967" title="Fulgence Rwabu">
Fulgence Rwabu

Fulgence Rwabu (ur. 23 listopada 1947) – ugandyjski lekkoatleta, maratończyk, uczestnik Letnich Igrzysk Olimpijskich 1972.
Na igrzyskach w Monachium, startował w maratonie. Rwabu ukończył maraton na 59. miejscu (na 62 zawodników, którzy ukończyli zawody). Uzyskał czas 2:57:04,4.

</doc>
<doc id="2827969" url="https://pl.wikipedia.org/wiki?curid=2827969" title="Kokhav Ja'aqov">
Kokhav Ja'aqov



</doc>
<doc id="2827971" url="https://pl.wikipedia.org/wiki?curid=2827971" title="Ohananomia">
Ohananomia



</doc>
<doc id="2827973" url="https://pl.wikipedia.org/wiki?curid=2827973" title="Czarna Turniczka (Tatry Zachodnie)">
Czarna Turniczka (Tatry Zachodnie)

Czarna Turniczka – niewielka turnia w orograficznie prawych zboczach Doliny Kościeliskiej w Tatrach Zachodnich. Znajduje się po południowej stronie Czarnego Muru, przy jego dolnym końcu. Jej wierzchołek porasta kosodrzewina, od Czarnego Muru oddzielona jest zalesionym żlebkiem. Południowo-wschodnie stoki u podnóży Czarnej Turniczki są zalesione i opadają do nienazwanego żlebu mającego wylot na Polanie Pisanej. Po lewej stronie (patrząc z dołu) tego żlebu, kilkanaście metrów powyżej podnóża Czarnej Turniczki znajduje się zamknięte kratą wejście do Jaskini Czarnej. Od nazwy tej jaskini pochodzi nazwa turniczki. Ponieważ jaskinia jest dość często odwiedzana przez speleologów, do miejsca tego z Polany Pisanej prowadzi wydeptana przez nich ścieżynka.

</doc>
<doc id="2827974" url="https://pl.wikipedia.org/wiki?curid=2827974" title="Stenocaulus">
Stenocaulus



</doc>
<doc id="2827975" url="https://pl.wikipedia.org/wiki?curid=2827975" title="Rhaphiobelone">
Rhaphiobelone



</doc>
<doc id="2827976" url="https://pl.wikipedia.org/wiki?curid=2827976" title="Lewinichthys">
Lewinichthys



</doc>
<doc id="2827977" url="https://pl.wikipedia.org/wiki?curid=2827977" title="Dorybelone">
Dorybelone



</doc>
<doc id="2827978" url="https://pl.wikipedia.org/wiki?curid=2827978" title="Ma'ale Mikhmas">
Ma'ale Mikhmas



</doc>
<doc id="2827986" url="https://pl.wikipedia.org/wiki?curid=2827986" title="Międzynarodowy Bieg po Plaży">
Międzynarodowy Bieg po Plaży

Międzynarodowy Bieg po Plaży - impreza sportowa, odbywająca się w Jarosławcu w pierwszą lub drugą niedzielę lipca każdego roku. Trasa biegnie na dystansie 15 kilometrów, przez uliczki Jarosławca, piaszczystą plażę, wzdłuż 45-metrowego klifu oraz przez dukty lasów sosnowych. 
Historia biegu.
Bieg po raz pierwszy odbył się w 1991 roku. Wówczas wystartowało 40 zawodników. Z roku na rok impreza stawała się coraz powszechniejsza w środowisku sportowym. Po ponad 20 latach bieg każdego roku przyciąga około 1000 uczestników, a do samego Jarosławca przybywa dodatkowo blisko 5000 osób: rodzin uczestników i kibiców. I ta liczba z roku na rok staje się większa. Na biegu często zjawiają się celebryci i olimpijczycy. Gośćmi byli już Irena Szewińska, Zbigniew Buczkowski, Marian Woronin, Andrzej Gryciuk, Zdzisław Krzynkowiak i wielu innych popularnych sportowców.
Organizacja.
Koordynatorem organizacji Biegu jest Zdzisław Ludwikowski, a organizatorem Samorząd Gminy Postomino. W organizację zaangażowanych jest 250 osób i firm. Patronami medialnymi są Polsat News, Gazeta Wyborcza, Portal Sport.pl, TVP Szczecin, Radio Koszalin i Obserwator Lokalny. Sponsorami są korporacje i w równej mierze lokalni przedsiębiorcy. W organizację Biegu włącza się również Ministerstwo Sportu i Turystyki. Przygotowania do kolejnych biegów w Jarosławcu trwają cały rok. Bieg po Plaży połączony jest z serią wieczornych imprez: dodatkowych biegów, pokazów i koncertów znanych gwiazd. Po Biegu koncertowali m.in. Ryszard Rynkowski, Anna Maria Jopek, Kasia Wilk, Big Cyc, Grupa Operacyjna i wielu innych. Za sprawną organizację Międzynarodowy Bieg po Plaży, nieprzerwanie od 2006 roku, otrzymuje Certyfikat Złotego Biegu, obok takich imprez jak Maraton Warszawski, Cracovia Maraton czy Poznań Maraton. Zapisy na Bieg rozpoczynają się w kwietniu.

</doc>
<doc id="2827987" url="https://pl.wikipedia.org/wiki?curid=2827987" title="Serge Blusson">
Serge Blusson

Serge Blusson (ur. 7 maja 1928 w Paryżu - zm. 14 marca 1994 w Creil) – francuski kolarz torowy i szosowy, mistrz olimpijski.
Kariera.
Największy sukces w karierze Serge Blusson osiągnął w 1948 roku, kiedy wspólnie z Charles'em Coste, Fernandem Decanalim i Pierre'em Adamem zdobył złoty medal w drużynowym wyścigu na dochodzenie podczas igrzysk olimpijskich w Londynie. Był to jedyny medal wywalczony przez Blussona na międzynarodowej imprezie tej rangi oraz jego jedyny start olimpijski. Startował również w wyścigach szosowych, zajmując między innymi pierwsze miejsce w wyścigu Paryż-Limoges oraz trzecie w Mediolan-San Remo w 1952 roku i Critérium International w 1957 roku. Nigdy nie zdobył medalu na szosowych ani torowych mistrzostwach świata.

</doc>
<doc id="2827989" url="https://pl.wikipedia.org/wiki?curid=2827989" title="Fernand Decanali">
Fernand Decanali

Fernand Julien Decanali (ur. 8 lipca 1925 w Marsylii, zm. 10 stycznia 2017 w Marsylii
) – francuski kolarz torowy i szosowy, mistrz olimpijski.
Kariera.
Największy sukces w karierze Fernand Decanali osiągnął w 1948 roku, kiedy wspólnie z Charles'em Coste, Serge'em Blussonem i Pierre'em Adamem zdobył złoty medal w drużynowym wyścigu na dochodzenie podczas igrzysk olimpijskich w Londynie. Był to jedyny medal wywalczony przez Decanaliego na międzynarodowej imprezie tej rangi oraz jego jedyny start olimpijski. Startował również w wyścigach szosowych, zajmując między innymi pierwsze miejsce w wyścigu Paryż-Ézy. Nigdy nie zdobył medalu na szosowych ani torowych mistrzostwach świata.
Bibliografia.
 

</doc>
<doc id="2827991" url="https://pl.wikipedia.org/wiki?curid=2827991" title="Bouxwiller (Górny Ren)">
Bouxwiller (Górny Ren)

Bouxwiller – miejscowość i gmina we Francji,w regionie Grand Est, w departamencie Górny Ren. Według danych na rok 2008, gminę zamieszkiwało 457 osób.

</doc>
<doc id="2827992" url="https://pl.wikipedia.org/wiki?curid=2827992" title="Sredni wrych">
Sredni wrych

Sredni wrych (bułg. "Средни връх") – szczyt pasma górskiego Riła, w Bułgarii, o wysokości 2531 m n.p.m.

</doc>
<doc id="2827995" url="https://pl.wikipedia.org/wiki?curid=2827995" title="Parasturisoma">
Parasturisoma



</doc>
<doc id="2827996" url="https://pl.wikipedia.org/wiki?curid=2827996" title="Oxyloricaria">
Oxyloricaria



</doc>
<doc id="2827998" url="https://pl.wikipedia.org/wiki?curid=2827998" title="Małyk Kabuł">
Małyk Kabuł

Małyk Kabuł (bułg. Малък Кабул) – szczyt pasma górskiego Riła, w Bułgarii, o wysokości 2525 m n.p.m.

</doc>
<doc id="2827999" url="https://pl.wikipedia.org/wiki?curid=2827999" title="Pierre Adam">
Pierre Adam

Pierre Louis Eugène Adam (ur. 24 kwietnia 1924 w Paryżu - zm. 24 września 2012 w Gerde) – francuski kolarz torowy i szosowy, mistrz olimpijski.
Kariera.
Największy sukces w karierze Pierre Adam osiągnął w 1948 roku, kiedy wspólnie z Charles'em Coste, Serge'em Blussonem i Fernandem Decanalim zdobył złoty medal w drużynowym wyścigu na dochodzenie podczas igrzysk olimpijskich w Londynie. Był to jedyny medal wywalczony przez Adama na międzynarodowej imprezie tej rangi oraz jego jedyny start olimpijski. Startował również w wyścigach szosowych, ale nie odnosił większych sukcesów. Nigdy nie zdobył medalu na szosowych ani torowych mistrzostwach świata.

</doc>
<doc id="2828001" url="https://pl.wikipedia.org/wiki?curid=2828001" title="Ksenia Sitnik">
Ksenia Sitnik



</doc>
<doc id="2828002" url="https://pl.wikipedia.org/wiki?curid=2828002" title="Małyk Mermer">
Małyk Mermer

Małyk Mermer (bułg. "Малък Мермер") – szczyt pasma górskiego Riła, w Bułgarii, o wysokości 2562 m n.p.m.

</doc>
<doc id="2828006" url="https://pl.wikipedia.org/wiki?curid=2828006" title="Kościół Najświętszego Serca Pana Jezusa w Krzyżu Wielkopolskim">
Kościół Najświętszego Serca Pana Jezusa w Krzyżu Wielkopolskim

Kościół Najświętszego Serca Pana Jezusa w Krzyżu Wielkopolskim - jeden z rzymskokatolickich kościołów parafialnych w mieście Krzyż Wielkopolski. Mieści się przy ulicy Poznańskiej. Należy do dekanatu Trzcianka diecezji koszalińsko-kołobrzeskiej.
Świątynia została zbudowana w latach 1935-1936, konsekrowana w 1937 roku. Budowla jednonawowa, posiada dwie wieże o hełmach namiotowych. Jest najwyższym budynkiem w mieście. Msze święte odprawiane są w świątyni przez księży salwatorianów.

</doc>
<doc id="2828007" url="https://pl.wikipedia.org/wiki?curid=2828007" title="My Kind of Lady">
My Kind of Lady

My Kind Of Lady – singiel brytyjskiej grupy muzycznej Supertramp, z albumu "...Famous Last Words...", wydany w 1983 roku. Jest to miłosna ballada o średnim tempie. Wszystkie wokale w wersji studyjnej (włącznie ze zdublowanymi śpiewami falsetem), zostały nagrane przez Ricka Daviesa. Pomimo wydania na singlu, nie był on wykonywany na żywo.
Piosenka podpisana jest jako wspólna kompozycja Ricka Daviesa i Rogera Hodgsona, lecz tak naprawdę jest to dzieło Daviesa. Hodgson i Davies stanowili duet kompozytorski aż do odejścia tego pierwszego w 1983 roku.
Teledysk.
Na potrzeby teledysku muzycy zespołu ustylizowali się na muzyków doo-woopowych z lat 50. Aby to zrobić musieli zogolić swoje charakterystyczne brody, oraz skrócić włosy. Rick Davies i John Helliwell musieli od nowa zapuścić brody krótko po zakończeniu zdjęć do wideoklipu. Roger Hodgson od czasu nagrania teledysku raz miał, a raz nie miał brody. Dougie Thompson i Bob Siebenberg przestali zapuszczać brody. Ponieważ Hodgson pojawił się po zdjęciach, nie jest on obecny we wszystkich sekwencjach.
Do teledysku zostały nagrane 2 różne zakończenia: pierwsze z czarno-białym obrazem, a drugie z kolorowym obrazem, nagrane z innej perspektywy.
Spis utworów.
Singiel 7".
Strona A
Strona B

</doc>
<doc id="2828010" url="https://pl.wikipedia.org/wiki?curid=2828010" title="Krzysztof Tomasz Niemiec">
Krzysztof Tomasz Niemiec

Krzysztof Tomasz Niemiec (ur. 3 sierpnia 1954 w Szczecinie, zm. 19 listopada 2012 w Warszawie) – polski ginekolog i położnik, profesor medycyny.
Życiorys.
Ukończył studia na Wydziale Lekarskim Akademii Medycznej w Warszawie (1981). W 1988 roku uzyskał stopień doktora nauk medycznych na podstawie rozprawy „Badania nad wpływem promieniowania mikrofalowego na morfologię i czynność łożyska u myszy”, zaś w 2000 r. stopień doktora habilitowanego nauk medycznych w zakresie medycyny o specjalności ginekologia i położnictwo po przedstawieniu rozprawy „Ocena skuteczności wybranych metod zapobiegania przenoszenia zakażenia HIV-1 do dziecka w okresie okołoporodowym”.
W 1989 r. został stypendystą Światowej Organizacji Zdrowia (WHO) w zakresie nowoczesnych metod planowania rodziny. W 1992 r. został stypendystą Fogarty Foundation w USA, gdzie zajmował się zakażeniami HIV u kobiet, szczególnie w okresie ciąży. Dzięki zdobytej za granicą wiedzy i doświadczeniu stał się jednym z pierwszych lekarzy zajmujących się w Polsce kobietami zakażonymi wirusem HIV. W 2000 został odznaczony Czerwoną Kokardką.
W latach 1989–2005 odbył wiele szkoleń w brytyjskich, amerykańskich, irlandzkich i francuskich ośrodkach naukowych, zajmujących się problematyką zakażeń perinatalnych, kwestiami nowoczesnych metod planowania rodziny, patofizjologii szyjki macicy i kolposkopii.
Większą część kariery zawodowej i naukowej związał z Kliniką Położnictwa i Ginekologii w Instytucie Matki i Dziecka w Warszawie. Placówką tą kierował do 2009. W kolejnych latach pełnił funkcję dyrektora Kliniki Położnictwa i Kliniki Zdrowia Kobiety w Szpitalu Medicover w Warszawie. Ostatnio pracował w Zakładzie Poradnictwa i Seksuologii Uniwersytetu Zielonogórskiego.
Od 1992 współpracował z warszawskim biurem ONZ a od 2005 był ekspertem WHO a od 2007 także UNICEF w zakresie transmisji wertykalnej HIV. Pełnił też funkcję Przewodniczącego Misji Ekspertów Unii Europejskiej w Ugandzie w 2005 w zakresie współczesnych standardów reprodukcyjnych.
Kierował realizacją krajowych i międzynarodowych programów naukowych. Jako czynny naukowiec pozostawał członkiem wielu towarzystw naukowych oraz komitetów redakcyjnych kilku czasopism naukowych. W latach 2006–2009 pełnił funkcję wiceprezesa Polskiego Towarzystwa Ginekologicznego. Autor 290 publikacji naukowych w książkach oraz krajowych i zagranicznych periodykach medycznych, współautor podręczników akademickich.
Był dwukrotnie żonaty, miał kilkoro dzieci, m.in. syna Szymona.
Zmarł 19 listopada 2012. 23 listopada został pochowany na Cmentarzu Wojskowym na Powązkach w Warszawie (kwatera B 43, rząd 1, grób 14).

</doc>
<doc id="2828018" url="https://pl.wikipedia.org/wiki?curid=2828018" title="Tresztenik">
Tresztenik

Tresztenik (bułg. "Трещеник") – szczyt pasma górskiego Riła, w Bułgarii, o wysokości 2020 m n.p.m.

</doc>
<doc id="2828019" url="https://pl.wikipedia.org/wiki?curid=2828019" title="Mokotów (singel)">
Mokotów (singel)

Mokotów – singel promujący jedyny album DVD grupy Strachy na Lachy pt. "Przejście" (2012) oraz studyjną płytę grupy pt. "!TO!" (2013). Premiera radiowa (prapremiera) odbyła się 7 września 2012 na antenie radia Eska Rock podczas Listy Przebojów NRD. Oficjalna premiera przygotowana przez firmę wydawniczą S.P. Records - 10 września 2012.
Teledysk.
Powstały dwie wersje klipów - koncertowa i reżyserska. Pierwsza został opublikowana dnia 24 września 2012. To zapis występu w łódzkiej Wytwórni. Z kolei wideoklip stylizowany na retro miał swoją premierę 10 października 2012 r. w serwisie YouTube. Został zrealizowany przez zespół twórców Guzik Owcy (Radek Wysocki, Piotr "Pitold" Maciejewski).

</doc>
<doc id="2828020" url="https://pl.wikipedia.org/wiki?curid=2828020" title="Spastyka">
Spastyka



</doc>
<doc id="2828022" url="https://pl.wikipedia.org/wiki?curid=2828022" title="Guido Bernardi">
Guido Bernardi

Guido Bernardi (ur. 21 września 1921 w Pontenure, zm. 22 stycznia 2002 tamże) – włoski kolarz torowy i szosowy, wicemistrz olimpijski.
Kariera.
Największy sukces w karierze Guido Bernardi osiągnął w 1948 roku, kiedy wspólnie z Arnaldo Benfenatim, Anselmo Citterio i Rino Puccim wywalczył srebrny medal w drużynowym wyścigu na dochodzenie podczas igrzysk olimpijskich w Londynie. W wyścigu finałowym reprezentanci Włoch ulegli jedynie ekipie Francji. Był to jedyny medal wywalczony przez Bernardiego na międzynarodowej imprezie tej rangi oraz jego jedyny start olimpijski. Startował również w wyścigach szosowych, wygrywając między innymi Trofeo Banfon w 1949 roku. Rok wcześniej, po dwóch etapowych zwycięstwach, zajął trzecie miejsc w klasyfikacji generalnej Giro delle Puglie e Lucania. Nigdy nie zdobył medalu na szosowych ani torowych mistrzostwach świata.

</doc>
<doc id="2828023" url="https://pl.wikipedia.org/wiki?curid=2828023" title="Pasażer 57">
Pasażer 57

Pasażer 57 (ang. "Passenger 57") – amerykański film sensacyjny z 1992 roku w reżyserii Kevina Hooksa. Wyprodukowany przez Warner Bros. Pictures.
Opis fabuły.
Terrorysta Charles Rane (Bruce Payne) odznacza się wyjątkową bezwzględnością w działaniu, słynie też z inteligencji i przebiegłości. Kilkakrotnie porywał już samoloty i teraz jest eskortowany z Florydy do Los Angeles, gdzie ma się odbyć jego proces. Przejmuje kontrolę nad maszyną. Zbieg okoliczności sprawia, że tym samym samolotem leci John Cutter (Wesley Snipes), jeden z najlepiej wyszkolonych antyterrorystów na świecie. Rozpoczyna się zacięty pojedynek. Od tego, kto wygra, zależy los pasażerów.
Obsada.
i inni

</doc>
<doc id="2828024" url="https://pl.wikipedia.org/wiki?curid=2828024" title="Anselmo Citterio">
Anselmo Citterio

Anselmo Citterio (ur. 19 maja 1927 w Desio, zm. 2 października 2006 tamże) – włoski kolarz torowy, wicemistrz olimpijski.
Kariera.
Największy sukces w karierze Anselmo Citterio osiągnął w 1948 roku, kiedy wspólnie z Arnaldo Benfenatim, Guido Bernardim i Rino Puccim wywalczył srebrny medal w drużynowym wyścigu na dochodzenie podczas igrzysk olimpijskich w Londynie. W wyścigu finałowym reprezentanci Włoch ulegli jedynie ekipie Francji. Był to jedyny medal wywalczony przez Citterio na międzynarodowej imprezie tej rangi oraz jego jedyny start olimpijski. Nigdy nie zdobył medalu na torowych mistrzostwach świata.

</doc>
<doc id="2828025" url="https://pl.wikipedia.org/wiki?curid=2828025" title="Most przez Zatokę Hangzhou">
Most przez Zatokę Hangzhou



</doc>
<doc id="2828027" url="https://pl.wikipedia.org/wiki?curid=2828027" title="Konkurs Piosenki Eurowizji dla Dzieci 2013">
Konkurs Piosenki Eurowizji dla Dzieci 2013

11. Konkurs Piosenki Eurowizji dla Dzieci odbył się 30 listopada 2013 roku w Narodowym Pałacu Sztuki „Ukraina” w Kijowie. Był to drugi konkurs zorganizowany w stolicy Ukrainy, po Eurowizji dla Dzieci w 2009 roku. Gospodarzem wydarzenia był ukraiński nadawca telewizyjny, Narodowa Telekompania Ukrainy (NTU).
Konkurs prowadzili Timur Mirosznyczenko i Złata Ogniewicz, a zwycięzcą została reprezentantka Malty – 11-letnia wówczas Gaia Cauchi z utworem „The Start” za który zdobyła łącznie 130 punktów. Muzykę skomponowała Gaia przy współudziale Eltona Zarba i Gilliana Attarda, a tekst do zwycięskiej piosenki napisała zwyciężczyni wraz z Mattem Muxu.
Lokalizacja.
Chociaż poprzednią edycję festiwalu wygrała reprezentantka Ukrainy – Anastasia Petrik z utworem „Nebo”, wygrana nie dała automatycznej organizacji temu państwu (w przeciwieństwie do Konkursu Piosenki Eurowizji). Kraj ten musiał ubiegać się o możliwość organizacji imprezy. O miano gospodarza walczyły m.in. Azerbejdżan i Belgia. Ostatecznie jednak 9 lutego ogłoszono, że to właśnie aplikacja Kijowa i ukraińskiej telewizji została wybrana przez Europejską Unię Nadawców. 
12 lutego 2013 roku poprzez oficjalną stronę konkursu poinformowano, że konkurs odbędzie się 30 listopada, a 17 kwietnia ujawniono miejsce organizacji – Narodowy Pałac Sztuki „Ukraina” w Kijowie. Tym samym był to pierwszy w historii przypadek dwukrotnej organizacji konkursu w tym samym mieście – wcześniej jedynie Holandia gościła dwukrotnie konkurs, jednak w różnych miastach.
Przebieg konkursu.
Projekt logo i sloganu.
9 października telewizja ukraińska zaprezentowano oficjalne logo konkursu. Logo przedstawia wielobarwny puzel, jednocześnie przypominający kształtem postać. Władisław Jakowlew, kierownik wykonawczy z ramienia Europejskiej Unii Nadawców, uzasadnił wybór logo, mówiąc: „Jest to doskonały symbol ukazujący wszystkie elementy tego wydarzenia - dzieci oraz ich talenty. Razem”. Motywem przewodnim konkursu zostało hasło „Be Creative”.
Kraje uczestniczące.
Udział w 11. Konkursie Piosenki Eurowizji dla Dzieci potwierdziło dwunastu europejskich nadawców publicznych. Do stawki konkursowej powrócili nadawcy z Macedonii i Malty, a telewizja z San Marino zdecydowała się po raz pierwszy zaprezentować swojego reprezentanta. Z udziału zrezygnowały stacje z Albanii, Belgii i Izraela. Początkowo Europejska Unia Nadawców informowała o trzynastym nadawcy, jednak po fiasku negocjacji ten się ostatecznie wycofał z rywalizacji. Później ujawniono, że to Cypr zrezygnował z powrotu do konkursu.

</doc>
<doc id="2828028" url="https://pl.wikipedia.org/wiki?curid=2828028" title="Rino Pucci">
Rino Pucci

Rino Pucci (ur. 29 stycznia 1922 w Chiesina Uzzanese, zm. 10 grudnia 1986 w Mediolanie) – włoski kolarz torowy, wicemistrz olimpijski.
Kariera.
Największy sukces w karierze Rino Pucci osiągnął w 1948 roku, kiedy wspólnie z Arnaldo Benfenatim, Guido Bernardim i Anselmo Citterio wywalczył srebrny medal w drużynowym wyścigu na dochodzenie podczas igrzysk olimpijskich w Londynie. W wyścigu finałowym reprezentanci Włoch ulegli jedynie ekipie Francji. Był to jedyny medal wywalczony przez Pucciego na międzynarodowej imprezie tej rangi oraz jego jedyny start olimpijski. Nigdy nie zdobył medalu na torowych mistrzostwach świata.

</doc>
<doc id="2828029" url="https://pl.wikipedia.org/wiki?curid=2828029" title="Valerio Giubilo">
Valerio Giubilo

Valerio Giubilo – włoski brydżysta. Członek drużyny Angelini.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2828031" url="https://pl.wikipedia.org/wiki?curid=2828031" title="David Ricketts">
David Ricketts

David Edward J. Ricketts (ur. 7 października 1920 w St. Pancras – zm. w sierpniu 1996 w Anglesey) – brytyjski kolarz torowy, brązowy medalista olimpijski.
Kariera.
Największe sukcesy w karierze David Ricketts osiągnął w 1948 roku, kiedy wspólnie z Thomasem Godwinem, Alanem Geldardem i Wilfem Watersem zdobył brązowy medal w drużynowym wyścigu na dochodzenie podczas igrzysk olimpijskich w Londynie. Był to jedyny medal wywalczony przez Rickettsa na międzynarodowej imprezie tej rangi oraz jego jedyny start olimpijski. Nigdy nie zdobył medalu na torowych mistrzostwach świata.

</doc>
<doc id="2828032" url="https://pl.wikipedia.org/wiki?curid=2828032" title="Alan Geldard">
Alan Geldard

Robert Alan Geldard (ur. 16 kwietnia 1927 w Rochdale, zm. 26 lutego 2018 w City of Salford) – brytyjski kolarz torowy, brązowy medalista olimpijski.
Kariera.
Największe sukcesy w karierze Alan Geldard osiągnął w 1948 roku, kiedy wspólnie z Thomasem Godwinem, Davidem Rickettsem i Wilfem Watersem zdobył brązowy medal w drużynowym wyścigu na dochodzenie podczas igrzysk olimpijskich w Londynie. Był to jedyny medal wywalczony przez Geldarda na międzynarodowej imprezie tej rangi oraz jego jedyny start olimpijski. Na rozgrywanych dwa lata później igrzyskach Imperium Brytyjskiego w Auckland zajął między innymi szóste miejsce w torowej jeździe na czas i dziewiąte w sprincie. Nigdy nie zdobył medalu na torowych mistrzostwach świata.

</doc>
<doc id="2828034" url="https://pl.wikipedia.org/wiki?curid=2828034" title="Wilf Waters">
Wilf Waters

Wilfrid „Wilf” Waters (ur. 4 stycznia 1923 w Wandsworth, zm. 2006) – brytyjski kolarz torowy, brązowy medalista olimpijski.
Kariera.
Największe sukcesy w karierze Wilf Waters osiągnął w 1948 roku, kiedy wspólnie z Thomasem Godwinem, Alanem Geldardem i Davidem Rickettsem zdobył brązowy medal w drużynowym wyścigu na dochodzenie podczas igrzysk olimpijskich w Londynie. Był to jedyny medal wywalczony przez Watersa na międzynarodowej imprezie tej rangi oraz jego jedyny start olimpijski. Nigdy nie zdobył medalu na torowych mistrzostwach świata.

</doc>
<doc id="2828037" url="https://pl.wikipedia.org/wiki?curid=2828037" title="Czarna Turniczka">
Czarna Turniczka



</doc>
<doc id="2828039" url="https://pl.wikipedia.org/wiki?curid=2828039" title="Suezia">
Suezia



</doc>
<doc id="2828044" url="https://pl.wikipedia.org/wiki?curid=2828044" title="Arthur Lowe">
Arthur Lowe

Arthur Lowe (ur. 22 września 1915 w Hayfield, zm. 15 kwietnia 1982 w Birmingham) – brytyjski aktor teatralny, telewizyjny i filmowy, współcześnie pamiętany przede wszystkim z seriali "Coronation Street" i "Armia tatuśka".
Życiorys.
Młodość i lata wojenne.
Pochodził z robotniczej rodziny; jego ojciec pracował na kolei w dziale odpowiedzialnym za transport obwoźnych teatrów specjalnymi pociągami. Tuż przed wybuchem II wojny światowej zgłosił się na ochotnika do British Army. Kłopoty ze wzrokiem (całe życie nosił okulary o wysokiej mocy) uniemożliwiły mu służbę frontową, z tego powodu jego udział w wojnie ograniczył się do służby w bazach na Bliskim Wschodzie w charakterze technika radarowego. Armię opuścił pod koniec wojny w stopniu starszego sierżanta.
Kariera aktorska.
Jeszcze w 1945 dołączył do zespołu teatru repertuarowego w Manchesterze, następnie występował w innych teatrach tego typu w całym kraju, w końcu trafił na West End, gdzie stał się cenionym aktorem charakterystycznym w musicalach.
W 1960 otrzymał swoją pierwszą poważną rolę telewizyjną, którą był Leonard Swindley, jeden z bohaterów opery mydlanej "Coronation Street". Lowe występował tam przez pięć lat. Jego postać okazała się na tyle popularna, iż w 1966 otrzymała własny serial "Pardon the Expression", utrzymany w konwencji sitcomu i kontynuowany w 1967 jako "Turn out the Lights". W 1968 Lowe został obsadzony w rozgrywającym się w czasie II wojny światowej serialu "Armia tatuśka", który przyniósł mu największą popularność. Grał tam kapitana Mainwaringa, pompatycznego dyrektora banku w nadmorskiej miejscowości i zarazem dowódcę lokalnej jednostki Home Guard, pełnego kompleksów z powodu swojego niskiego pochodzenia społecznego. Lowe negatywnie oceniał poziom produkowanych wówczas sitcomów i obawiał się, że zostanie zmuszony do udziału w scenach urągających jego godności. Dlatego też w jego kontrakcie na udział w "Armii..." znalazł się zapis, iż w żadnym razie nie będzie występował bez spodni.
Równolegle z karierą telewizyjną kontynuował występy teatralne. W 1968 został osobiście zaproszony przez Laurence’a Oliviera do zespołu Królewskiego Teatru Narodowego, gdzie występował m.in. w sztuce "Home and Beauty" Williama Somerseta Maughama i w "Burzy" Szekspira, w której jego partnerem scenicznym był m.in. John Gielgud. Należał także do ulubionych aktorów Lindsaya Andersona, jednego z głównych reżyserów z nurtu brytyjskich „młodych gniewnych” z lat 60. Wystąpił we wszystkich częściach jego głośnej trylogii, na którą składały się filmy "Jeżeli..." (1968), "Szczęśliwy człowiek" (1973) i "Szpital Britannia" (1982).
W 1977 produkcja "Armii tatuśka" dobiegła końca, zaś Lowe otrzymał rolę główną w kolejnym sitcomie, "Bless Me Father" ("Pobłogosław mnie, Ojcze"), w którym wcielał się w starszego już irlandzkiego księdza, który zostaje proboszczem katolickiej parafii w Londynie. W ostatnich latach swojej kariery Lowe zgadzał się występować w teatrze wyłącznie wspólnie ze swoją żoną, Joan Cooper, również aktorką. Była uznawana za dużo słabszą warsztatowo od męża, w związku z czym grali głównie w komercyjnych spektaklach w prowincjonalnych teatrach.
Choroba i śmierć.
Pod koniec życia Lowe zmagał się z narastającym problemem alkoholowym oraz z narkolepsją. W związku z tą ostatnią chorobą miewał bardzo kłopotliwe epizody katapleksji, które osoby postronne uznawały często za zasypianie w nieodpowiednich momentach lub wręcz objawy upojenia alkoholowego.
14 kwietnia 1982 doznał udaru mózgu, gdy odpoczywał w swojej garderobie w teatrze w Birmingham między dwoma granymi tego dnia spektaklami. Został przewieziony do szpitala, gdzie zmarł nad ranem następnego dnia. Na życzenie jego żony, która nie chciała przerywać trwającej trasy teatralnej, jego ciało zostało skremowane już w Birmingham (choć mieszkali w Londynie), a prochy rozrzucone w specjalnym ogrodzie pamięci obok krematorium. Pogrzeb był bardzo skromny i odbył się bez udziału żony aktora, która grała tego dnia spektakl w Belfaście. Bardziej uroczyste pożegnanie Lowe’a miało miejsce w maju 1982 w Londynie.
Nagrody i wyróżnienia.
W 1973 Lowe otrzymał Nagrodę Filmową BAFTA dla najlepszego aktora drugoplanowego za rolę w filmie "Szczęśliwy człowiek". Był także sześciokrotnie nominowany do Nagrody Telewizyjnej BAFTA, w tym pięć razy za swoje występy w serialu "Armia tatuśka". Szóstą nominację otrzymał łącznie za role w miniserialu "David Copperfield" i filmie telewizyjnym "Microbes and Men" (obie produkcje z 1974).
Upamiętnienie.
W czerwcu 2010 Jimmy Perry i David Croft uroczyście odsłonili pomnik Lowe’a jako kapitana Mainwaringa, który znajduje się w miasteczku Thetford w hrabstwie Norfolk, gdzie realizowano zdjęcia plenerowe do "Armii tatuśka".
Linki zewnętrzne.
Filmy dokumentalne na temat Arthura Lowe’a:

</doc>
<doc id="2828047" url="https://pl.wikipedia.org/wiki?curid=2828047" title="Falerii">
Falerii

Falerii (łac. "Faleritanus", wł. "Faleri") – stolica historycznej diecezji w Italii.
Falerii Veteres było miastem etruskim znajdującym się nieopodal współczesnego miasta Civita Castellana się w Prowincji Viterbo we Włoszech. Obecnie katolickie biskupstwo tytularne ustanowione w 1966 przez papieża Pawła VI. 

</doc>
<doc id="2828049" url="https://pl.wikipedia.org/wiki?curid=2828049" title="Droga N263 (Holandia)">
Droga N263 (Holandia)

Droga N263 (niderl. "Provinciale weg N263") – jedna z holenderskich dróg krajowych. Łączy Bredę z granicą holendersko-belgijską. Znajduje się w całości w prowincji Brabancja Północna.

</doc>
<doc id="2828053" url="https://pl.wikipedia.org/wiki?curid=2828053" title="Aquipendium">
Aquipendium

Aquipendium (łac. "Aquipendiensis", wł. "Acquapendente") – stolica historycznej diecezji w Italii erygowanej 13 września 1649, a włączonej w 1986 w skład diecezji Viterbo. 
Współczesne miasto Acquapendente w prowincji Viterbo we Włoszech. Obecnie katolickie biskupstwo tytularne ustanowione w 1991 przez papieża Jana Pawła II.

</doc>
<doc id="2828062" url="https://pl.wikipedia.org/wiki?curid=2828062" title="Recreational Ground">
Recreational Ground



</doc>
<doc id="2828064" url="https://pl.wikipedia.org/wiki?curid=2828064" title="Romagny (Górny Ren)">
Romagny (Górny Ren)

Romagny – miejscowość i gmina we Francji, w regionie Grand Est, w departamencie Górny Ren. Według danych na rok 2009, gminę zamieszkiwało 195 osób.

</doc>
<doc id="2828067" url="https://pl.wikipedia.org/wiki?curid=2828067" title="ICBL">
ICBL



</doc>
<doc id="2828069" url="https://pl.wikipedia.org/wiki?curid=2828069" title="Bombardowanie Valparaíso">
Bombardowanie Valparaíso

Bombardowanie Valparaíso – starcie zbrojne, które miało miejsce 31 marca 1866 r. w trakcie Wojny Chile i Peru z Hiszpanią (1865–1866). 
Trwające od wielu lat spory pomiędzy Hiszpanią a Chile doprowadziły w roku 1865 do wybuchu wojny. Głównym celem Hiszpanów stało się zniszczenie floty chilijskiej. Cel ten nie został jednak osiągnięty na skutek znacznej przewagi floty Chile nad hiszpańską. Pod koniec marca 1866 okręty hiszpańskie podpłynęły w pobliże chilijskiego portu Valparaíso. Hiszpanie zagrozili ostrzałem nieumocnionego miasta, zamierzając zająć ten ważny na wybrzeżu Ameryki ośrodek. W Valparaíso znajdowały się wówczas okręty brytyjskie i amerykańskie, których dowództwo zagroziło Hiszpanom otwarciem ognia, gdyby ci zbombardowali miasto. Hiszpański admirał Casto Méndez Núñez zgodził się odczekać 4 dni, dając możliwość znajdującym się w mieście cudzoziemcom i handlarzom na zabezpieczenie towarów i wyjazd z Valparaíso. Mieszkańcy miasta licząc na ochronę jednostek cudzoziemskich, czuli się pewnie. Brytyjski ambasador Thomas przekonywał, że zgodnie z prawem międzynarodowym nieumocnione miasto nie może być celem bombardowania. Dnia 31 marca 1866 r. Hiszpanie otworzyli jednak ogień, przez kilka godzin bombardując miasto. W mieście zginęło i rannych zostało kilkanaście osób. Zatopiono też wiele jednostek w porcie.
Akcja hiszpańska wywołała ostre protesty opinii międzynarodowej. W prasie bombardowanie na bezbronną ludność cywilną określono jako barbarzyńskie. W Wielkiej Brytanii atak uznano jako zbrodnię przeciwko ludności. Bombardowanie Valparaíso doprowadziło ostatecznie do podpisania w roku 1874 w Brukseli deklaracji mówiącej o tym, że celem bombardowania w warunkach wojennych mogły być tylko umocnione miasta i tylko po wcześniejszym ultimatum.

</doc>
<doc id="2828072" url="https://pl.wikipedia.org/wiki?curid=2828072" title="Katar w Konkursie Piosenki Eurowizji">
Katar w Konkursie Piosenki Eurowizji

Qatar Radio jest obecnie członkiem stowarzyszonym EBU. 12 maja 2009, nadawca ogłosił, że jest zainteresowany byciem aktywnym członkiem EBU, co pozwoliłoby Katarowi zadebiutować w Konkursie.
Katar pierwszy raz zaangażował się w konkurs w 2009 roku, kiedy nadawca wysłał swoją delegację na festiwal i transmitował cotygodniowy program radiowy „12pointsqatar”, który poświęcony był Konkursowi Piosenki Eurowizji.

</doc>
<doc id="2828076" url="https://pl.wikipedia.org/wiki?curid=2828076" title="Modest Romiszewski (major)">
Modest Romiszewski (major)

Modest Romiszewski (ur. 16 grudnia 1894 w Warszawie, zm. w kwietniu 1940 w Charkowie) – major kawalerii Wojska Polskiego, kawaler Orderu Virtuti Militari.
Życiorys.
Syn Modesta, generała armii rosyjskiej, i Ludwiki z Lortschów.
W 1914 roku ukończył Korpus Paziów w Petersburgu. W latach 1914–1917 służył w armii rosyjskiej, następnie po rewolucji wstąpił do tworzonych polskich jednostek na wschodzie m.in. do II Korpusu Polskiego. W latach 1918–1921 służył w 4 Dywizji Strzelców Polskich generała Żeligowskiego, a następnie w 14 pułku ułanów w wojnie polsko-bolszewickiej.
Po zakończeniu działań wojennych pozostał w wojsku. W 1922 roku został zweryfikowany do stopnia rotmistrza kawalerii ze starszeństwem z dniem 1 czerwca 1919 roku i służył w VI Brygadzie Jazdy jako I oficer sztabu oddelegowany z 14 pułku ułanów. W 1924 roku powrócił do 14 pułku. W tym samym roku został awansowany na majora kawalerii ze starszeństwem z dniem 15 sierpnia 1924 roku. Później służył w Oficerskiej Szkole dla Podoficerów w Bydgoszczy. W czerwcu 1927 został przeniesiony do 3 pułku strzelców konnych w Wołkowysku na stanowisko kwatermistrza. W styczniu 1929 został przeniesiony do 2 pułku ułanów w Suwałkach na takie samo stanowisko. W marcu 1930 został przeniesiony na stanowisko rejonowego inspektora koni w Białymstoku. Służbę na tym stanowisku pełnił do 1939.
Walczył w kampanii wrześniowej, po agresji ZSRR na Polskę dostał się do niewoli sowieckiej, przewieziony do obozu w Starobielsku. Wiosną 1940 zamordowany przez NKWD w Charkowie i pochowany potajemnie w bezimiennej mogile zbiorowej. Obecnie spoczywa w Piatichatkach na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2828077" url="https://pl.wikipedia.org/wiki?curid=2828077" title="Buhl (Górny Ren)">
Buhl (Górny Ren)

Buhl – miejscowość i gmina we Francji w regionie Grand Est, w departamencie Górny Ren. Według danych na rok 2009 gminę zamieszkiwało 3285 osób.

</doc>
<doc id="2828078" url="https://pl.wikipedia.org/wiki?curid=2828078" title="Pachynathus">
Pachynathus



</doc>
<doc id="2828079" url="https://pl.wikipedia.org/wiki?curid=2828079" title="Recaș">
Recaș

Recaș (węg. "Temesrékas") - miasto w Rumunii; w okręgu Temesz. Liczy 8 560 mieszkańców (2002).

</doc>
<doc id="2828081" url="https://pl.wikipedia.org/wiki?curid=2828081" title="Ciacova">
Ciacova

Ciacova (węg. "Csák, Csákova", niem. "Tschakowa", serb. "Čakovo/Чаковo") – miasto w Rumunii; w okręgu Temesz. Liczy 7 772 mieszkańców (2002).

</doc>
<doc id="2828083" url="https://pl.wikipedia.org/wiki?curid=2828083" title="Gătaia">
Gătaia

Gătaia (węg. "Gátalja", niem. "Gothal, Gataja, Gatei") – miasto w Rumunii; w okręgu Temesz. Liczy 8 103 mieszkańców (2002).

</doc>
<doc id="2828087" url="https://pl.wikipedia.org/wiki?curid=2828087" title="Repotrudis">
Repotrudis



</doc>
<doc id="2828088" url="https://pl.wikipedia.org/wiki?curid=2828088" title="Insidiator">
Insidiator



</doc>
<doc id="2828090" url="https://pl.wikipedia.org/wiki?curid=2828090" title="Wielkopolska Wyższa Szkoła Turystyki i Zarządzania w Poznaniu">
Wielkopolska Wyższa Szkoła Turystyki i Zarządzania w Poznaniu

Wielkopolska Wyższa Szkoła Turystyki i Zarządzania w Poznaniu – nieistniejąca uczelnia niepubliczna z siedzibą w Poznaniu, utworzona w 2003 roku. Powstała na bazie szkoły policealnej pod nazwą Prywatny College Zawodowy. Z dniem 1 października 2013 roku została włączona w struktury Wyższej Szkoły Bankowej w Poznaniu.
Rektorem uczelni był prof. dr hab. Jan Jeszka.
Kształcenie.
Uczelnia dawała możliwość podjęcia studiów w trybie dziennym i zaocznym na dwóch kierunkach.
Wielkopolska Wyższa Szkoła Turystyki i Zarządzania organizowała także kursy zawodowe, m.in. kurs pilotów wycieczek, instruktorów rekreacji ruchowej, wychowawców kolonijnych.

</doc>
<doc id="2828092" url="https://pl.wikipedia.org/wiki?curid=2828092" title="Karta stałego klienta">
Karta stałego klienta



</doc>
<doc id="2828094" url="https://pl.wikipedia.org/wiki?curid=2828094" title="Moneta plamista">
Moneta plamista

Moneta plamista ("Mene maculata"), nazywana też monetką plamistą – gatunek niewielkiej morskiej ryby okoniokształtnej z rodziny monetowatych (Menidae). Jest jedynym współcześnie żyjącym jej przedstawicielem. Poławiany lokalnie na niewielką skalę.
Występowanie.
Przybrzeżne wody Oceanu Indyjskiego i zachodniego Pacyfiku – od wybrzeży Afryki Południowej i Wschodniej, Madagaskaru i zachodnich Maskarenów po południową Japonię i północno-wschodnią Australię.
Cechy morfologiczne.
Ciało bardzo głębokie, o kształcie prawie kolistym lub romboidalnym, ekstremalnie bocznie spłaszczone, z przodu zakończone krótkim pyskiem z małym otworem gębowym skierowanym ku górze. Zęby drobne. Stępka brzucha wyjątkowo ostra. Ubarwienie górnej części ciała ciemnoniebieskie, metaliczne, zbliżone do srebrzystego, a dolnej – srebrzystobiałe.
Na grzbiecie widoczne są po 2–3 rzędy licznych, okrągłych ciemnych plam, rozłożonych powyżej i poniżej linii bocznej. Przeciętna długość ciała wynosi 20 cm, maksymalna 30 cm. Łuski są bardzo drobne i słabo widoczne. Płetwa grzbietowa pojedyncza, o długiej podstawie, niska (z wyjątkiem krótkiego odcinka na przedzie). Płetwa odbytowa bardzo długa, rozpoczyna się tuż za nasadą płetw brzusznych, bardzo niska na całej długości. Płetwa ogonowa głęboko wcięta.
Promienie płetw: D III–IV/40–43, A 30–33, V I/5, miękkie i elastyczne.
Biologia i ekologia.
Moneta plamista spotykana jest na głębokościach 50–200 m. Prawdopodobnie preferuje głębsze wody na krawędzi szelfu kontynentalnego, ale wpływa też do słonawych wód w estuariach. Jest związana ze środowiskiem raf koralowych. Przebywa w ławicach. Aktywna w ciągu dnia, w nocy kryje się wśród koralowców i raf. Żywi się małymi bezkręgowcami.
Znaczenie gospodarcze.
Gatunek poławiany lokalnie. Mięso tej ryby jest chude, bardzo dobre w smaku, ale mało wydajne. Szybko schnie na słońcu i może być dość długo przechowywane, nawet bez solenia. Sprzedawane w Indiach i kilku innych krajach Azji, suszone i świeże. Mięso tego gatunku jest tanie – nabywa je zazwyczaj uboga ludność.

</doc>
<doc id="2828096" url="https://pl.wikipedia.org/wiki?curid=2828096" title="Monetka plamista">
Monetka plamista



</doc>
<doc id="2828097" url="https://pl.wikipedia.org/wiki?curid=2828097" title="Mene maculata">
Mene maculata



</doc>
<doc id="2828099" url="https://pl.wikipedia.org/wiki?curid=2828099" title="Alvis (motoryzacja)">
Alvis (motoryzacja)

Alvis Ltd. – dawne brytyjskie przedsiębiorstwo produkujące w latach 1920–1967 samochody osobowe marki Alvis, a także pojazdy wojskowe i silniki, z siedzibą w Coventry, a następnie w Kenilworth. W 2011 roku marka została reaktywowana przez spółkę The Alvis Car Company Ltd.
Historia.
Przedsiębiorstwo zostało założone w 1919 roku w Coventry pod nazwą T.G. John and Company Ltd. i początkowo produkowało silniki stacjonarne oraz skutery. W 1920 roku rozpoczęła się produkcja pierwszego samochodu – Alvis 10/30. W 1922 roku weszły do produkcji modele 11/40 oraz 12/40 HP. Zmieniono wówczas nazwę spółki na Alvis Car and Engineering Company Ltd. Rok później model 12/50 z sukcesem wziął udział w wyścigu Brooklands, rozpoczynając karierę sportowych modeli marki Alvis. W drugiej połowie lat 20. zaczęto prowadzić próby z napędem na koła przednie. Przełom lat dwudziestych i trzydziestych obfitował w sportowe sukcesy tej marki. W 1932 roku wprowadzono model Firefly, a dwa lata później kolejny – Firebird. Karosowane były między innymi w warsztatach firmy Vanden Plas. W drugiej połowie lat 30. skoncentrowano się na pojazdach wyższej klasy średniej o sportowym zacięciu. W 1936 roku rozpoczęto produkcję silników lotniczych i samochodów pancernych, jednocześnie ze skróceniem nazwy do Alvis Ltd.
W okresie II wojny światowej przestawiono się w znacznej mierze na produkcję silników lotniczych dla RAF. Produkcja samochodów została wstrzymana w listopadzie 1940 roku w następstwie niemieckiego nalotu na Coventry, który poważnie uszkodził fabrykę. Kontynuowana była produkcja sprzętu wojskowego i silników lotniczych, których fabryki uniknęły większych zniszczeń. Wznowienie produkcji samochodów nastąpiło w 1946 roku, jednak głównym obszarem działalności przedsiębiorstwa w okresie powojennym stała się produkcja pojazdów wojskowych.
Pierwszym powojennym modelem osobowym był TA14. W 1951 roku zadebiutował model TA21, a dwa lata później TC21. Fabryka chwaliła się mocnymi silnikami oraz wysokimi osiągami swoich pojazdów. Lata 50. przyniosły oryginalne sportowe modele, o opływowej sylwetce, z charakterystyczną osłoną chłodnicy karosowane przez szwajcarską firmę Graber.
W 1965 roku spółka została wykupiona przez Rovera, który wkrótce stał się częścią British Leyland. W 1966 roku wyszedł z taśmy ostatni model firmy Alvis TF21 series IV. Rok później zakłady przy Holyhead Road w Coventry zostały zamknięte i zakończono produkcję samochodów pod marką Alvis.
W 1967 pojawił się prototyp sportowego coupé pod nazwą Rover-Alvis P6-BS. Zastanawiano się też nad produkcją Lagondy Rapide pod marką Alvis, ale projekt zarzucono.
Magazyny zostały przeniesione do Kenilworth, gdzie przez lata prowadzono sprzedaż części, naprawiano zabytkowe pojazdy tej marki. W latach 90. zaczęto oferować kolekcjonerom pełną renowację wszystkich modeli Alvis, łącznie z wyprodukowanymi w latach 20. Od 2006 roku rozpoczęto prace nad stworzeniem repliki przedwojennego modelu 4.3 Litre z 1936 roku. W 2011 roku nowy model Alvis 4.3 Litre Continuation Series został zaprezentowany na Goodwood Festival of Speed. Miał być oferowany głównie na rynek arabski, rosyjski i chiński.
Przekształcenia własnościowe.
Początkowo zakład funkcjonował pod nazwą T.G. John and Company Ltd. założony przez Thomasa Georga Johna. W grudniu 1921 roku pod kierownictwem Geoffreya de Frevile zmieniono nazwę na Alvis Car and Engineering Company Ltd. Do firmy dołączyli George Thomas Smith-Clarke oraz William M. Dunn, którzy prowadzili firmę do lat 50., nadając modelom Alvis sportowy styl. W 1936 roku skrócono nazwę przedsiębiorstwa do Alvis Ltd. Po przejęciu przez Rovera marka Alvis znikła z rynku pojazdów osobowych, natomiast sama spółka nie została zlikwidowana. Weszła w skład koncernu British Leyland. Koncentrowała się na produkcji pojazdów wojskowych oraz użytkowych (np. pożarniczych). W 1981 roku została przejęta przez United Scientific Holdings plc, który w 1992 roku zmienił nazwę na Alvis plc. W 2002 roku, po nabyciu oddziału Vickers Defence Systems od koncernu Rolls-Royce, nazwę spółki zmieniono na Alvis Vickers plc. W 2004 roku przedsiębiorstwo zostało przejęte przez BAE Systems, a nazwa Alvis zniknęła z rynku zbrojeniowego. Inwestorzy ze spółki Red Triangle, chcący reaktywować montaż aut osobowych porozumieli się z BAE Systems, co do możliwości używania marki Alvis na oznaczenie wytwarzanej przez siebie repliki. Powołano wówczas spółkę The Alvis Car Company Ltd.
Produkcja wojskowa.
Od lat 30. do lat 60. zakład zajmował się wytwarzaniem silników lotniczych na licencji francuskiej firmy Gnome-Rhône. Sztandarowym wyrobem był silnik gwiazdowy Alvis Leonides, używany m.in. w samolotach Percival Provost oraz śmigłowcach Bristol Sycamore i Westland Dragonfly. W drugiej połowie lat 30. zaczęto także montować opancerzone pojazdy wojskowe. W okresie powojennym produkowano m.in. samochody pancerne Saladin, transportery opancerzone Saracen, samochody ciężarowe Stalwart a także serię pojazdów wojskowych CVR(T). Po przejęciu przez Rovera, a następnie British Leyland dawny dział zbrojeniowy Alvis został w 1981 roku odsprzedany United Scientific Holdings i funkcjonował do 2004 roku, gdy został przejęty przez BAE Systems, najpierw pod nazwą Alvis plc (do 2000 roku) a następnie Alvis Vickers plc.

</doc>
<doc id="2828100" url="https://pl.wikipedia.org/wiki?curid=2828100" title="Mike Phelan">
Mike Phelan

Michael "Mike" Christopher Phelan (ur. 24 września 1962 w Nelson) – piłkarz angielski grający na pozycji prawego obrońcy. W swojej karierze rozegrał 1 mecz w reprezentacji Anglii.
Kariera klubowa.
Swoją karierę piłkarską Phelan rozpoczął w klubie Burnley. W 1979 roku awansował do kadry pierwszego zespołu i w sezonie 1979/1980 zadebiutował w nim w Division Three. W sezonie 1981/1982 wywalczył z Burnley awans do Division Two. W Division Two grał przez rok, a w latach 1983-1985 ponownie grał wraz z Burnley w Division Three.
W 1985 roku Phelan odszedł z Burnley do Norwich City, grającego w Division Two. W Norwich zadebiutował 17 sierpnia 1985 w wygranym 1:0 domowym meczu z Oldham Athletic. W sezonie 1985/1986 awansował z Norwich City do Division One. W Norwich City występował do końca sezonu 1988/1989.
Latem 1989 roku Phelan podpisał kontrakt z Manchesterem United. Kosztował 750 tysięcy funtów. W Manchesterze swój ligowy debiut zaliczył 19 sierpnia 1989 w wygranym 4:1 domowym meczu z Arsenalem. W sezonach 1989/1990 i 1990/1991 był podstawowym zawodnikiem Manchesteru. W 1990 roku zdobył z nim Puchar Anglii oraz Tarczę Wspólnoty. W sezonie 1990/1991 zdobył Puchar Zdobywców Pucharów (wystąpił w zwycięskim 1:0 finale z Barceloną). W sezonie 1991/1992 wygrał rozgrywki Pucharu Ligi Angielskiej, a w sezonie 1992/1993 wywalczył z Manchesterem swój jedyny w karierze tytuł mistrza Anglii.
W 1994 roku Phelan odszedł z Manchesteru United do West Bromwich Albion. W 1995 roku zakończył w tym klubie swoją karierę sportową.
Kariera reprezentacyjna.
Swój jedyny mecz w reprezentacji Anglii Phelan rozegrał 14 listopada 1989. Był to towarzyski mecz z Włochami, rozegrany w Londynie, w którym padł remis 0:0. W 46. minucie tego meczu Phelan zmienił Bryana Robsona.

</doc>
<doc id="2828101" url="https://pl.wikipedia.org/wiki?curid=2828101" title="Augustin Diamacoune Senghor">
Augustin Diamacoune Senghor

Augustin Diamacoune Senghor (ur. 1928 – zm. 13 stycznia 2007 w Paryżu) – ksiądz katolicki, senegalski polityk, przywódca Ruchu Demokratycznych Sił Casamance walczących o secesję Casamance od Senegalu.
Senghor był księdzem kościoła katolickiego i jako proboszcz katedry w Ziguinchor reaktywował w 1981 Ruch Demokratycznych Sił Casamance, który zapoczątkował separatystyczną rebelię w Casamance. Senghor miał nacjonalistyczne poglądy i domagał się dla Casamance niepodległości. W trakcie manifestacji w Ziguinchor z 26 grudnia 1982, księdza Senghora jako lidera ruchu niepodległościowego aresztowano i skazano na pięć lat więzienia. Charyzmatycznego polityka ponownie aresztowano w 1990, kiedy partyzanci podjęli ofensywę. Po roku w wyniku mediacji wypuszczono go wraz z innymi działaczami na wolność.
Po opuszczeniu więzienia udał się na emigrację do Gwinei Bissau. Przez swoją działalność polityczną ojciec Senghor pozostawał w napiętych stosunkach z Watykanem. Jednak gdy zaczął się skłaniać do rozwiązania konfliktu na drodze negocjacji, stosunki te ocieplały się i w lutym 1992 spotkał się z papieżem Janem Pawłem II podczas jego pielgrzymki apostolskiej do Senegalu.
Przez kolejną falę walk w Casamance, władze w Bissau wydały Senghora Dakarowi, który umieścił go w areszcie domowym. Swobodę odzyskał w 1997, jednak nadal był inwigilowany przez władze. Przez układanie się z senegalskim rządem, utracił autorytet wśród młodych bojowników Ruchu Demokratycznych Sił Casamance. 30 grudnia 2004 ojciec Senghor i minister spraw wewnętrznych Senegalu, Ousman Ngom, podpisali w Ziguinchor porozumienie pokojowe, jednakże nie zakończyło ono konfliktu, gdyż porozumienia nie respektowały frakcje, które wcześniej wyłamały się spod zwierzchnictwa Senghora.
Ojciec Senghor zmarł w wieku 78 lat, 13 stycznia 2007 w wojskowym szpitalu Val-de-Grâce w Paryżu.

</doc>
<doc id="2828102" url="https://pl.wikipedia.org/wiki?curid=2828102" title="Mene">
Mene

Mene – rodzaj morskich ryb okoniokształtnych z monotypowej rodziny monetowatych (Menidae). Jedynym współcześnie żyjącym przedstawicielem tego rodzaju jest, występująca w przybrzeżnych wodach Oceanu Indyjskiego i zachodniego Pacyfiku:

</doc>
<doc id="2828104" url="https://pl.wikipedia.org/wiki?curid=2828104" title="Monetowate">
Monetowate



</doc>
<doc id="2828105" url="https://pl.wikipedia.org/wiki?curid=2828105" title="Monetkowate">
Monetkowate



</doc>
<doc id="2828106" url="https://pl.wikipedia.org/wiki?curid=2828106" title="Menidae">
Menidae



</doc>
<doc id="2828107" url="https://pl.wikipedia.org/wiki?curid=2828107" title="Śmierć Seneki">
Śmierć Seneki

Śmierć Seneki – obraz malarza flamandzkiego Rubensa.
W 1608 roku Rubens powrócił do Antwerpii z kilkuletniej podróży po Włoszech. Tam zapoznał się między innymi z dwoma antycznymi rzeźbami: popiersiem pseudo- Seneki który kupił podczas pobytu we Włoszech oraz z posągiem zwanym dzisiaj jako „afrykański rybak” znajdującym się wówczas w kolekcji Borghese, a obecnie w kolekcji muzeum w Luwrze, w Paryżu. Na podstawie studiów tych dzieł w 1612 roku namalował portret starożytnego filozofa Seneki. Płótno znajduje się obecnie w Museum Plantin-Moretus w Antwerpii. Dwa lata później Rubens namalował "Śmierć Seneki".
Opis obrazu.
Rubens zobrazował moment, gdy Seneka dowiaduje się o oskarżeniu cesarza Nerona i jego rozkazie nakazującym jego samobójstwo. Opis śmierci filozofa został zaczerpnięty prawdopodobnie z "Roczników" Publiusz Korneliusz Tacyta. 
Seneka jest postacią centralną, pozbawioną odzienia i stojącą w balii z wypełnioną ciepłą wodą. Malarz popisuje się głęboka znajomością anatomii i budowy mięśni również u starego człowieka. Nie są one tak naprężone, są wiotkie i obwisłe. Całe jego ciało jest skąpane w jasnym świetle. Po prawej stronie stoi balwierz otwierający żyły Senece. Według relacji Tacyta balwierz, a jednocześnie jego przyjaciel Stacjusz Anneusz, sporządził dla niego truciznę. Samobójstwo według doktryny katolickiej jest uznawane za grzech śmiertelny i z tego powodu Rubens ukazał filozofa jako tego, na którym wykonano wyrok cesarza. Takie przedstawienie filozofa wynikało z podzielanych przez Rubensa poglądów neostoickiej filozofii. Z lewej strony widać żołnierzy cesarskich oraz młodego mężczyznę, skrybę. Ten ostatni w otoczeniu manuskryptów zapisuje ostatnie słowa Seneki, który do końca zachował trzeźwość umysłu i spokój ducha.
Druga wersja z 1620.
W latach 1618–1620 Rubens namalował podobną wersję "Śmierci Seneki", obecnie znajdującej się w madryckiej kolekcji muzeum Prado. Jego kompozycja jest podobna do wersji z Monachium. Nie ma pewności czy Rubens jest w całości autorem płótna, a co wykonali jego uczniowie w warsztacie malarskim.

</doc>
<doc id="2828108" url="https://pl.wikipedia.org/wiki?curid=2828108" title="Hartmannswillerkopf">
Hartmannswillerkopf

Hartmannswillerkopf (znane również jako Vieil Armand) – wzgórze we wschodniej Francji, w Wogezach (Alzacja). Rejon walk w czasie pierwszej wojny światowej, podczas których poległo około 25 tys. żołnierzy.

</doc>
<doc id="2828109" url="https://pl.wikipedia.org/wiki?curid=2828109" title="Viola Barry">
Viola Barry

Viola Barry właś. Gladys Viola Wilson (ur. 4 marca 1894 w Evanston, zm. 2 kwietnia 1964 w Hollywood) – amerykańska aktorka czasów kina niemego.

</doc>
<doc id="2828110" url="https://pl.wikipedia.org/wiki?curid=2828110" title="Uğur Pamuk">
Uğur Pamuk

Uğur Pamuk (ur. 26 czerwca 1989 w Bielefeld, Niemcy) – azerski piłkarz grający na pozycji napastnika. W reprezentacji Azerbejdżanu zadebiutował w 2012 roku.

</doc>
<doc id="2828112" url="https://pl.wikipedia.org/wiki?curid=2828112" title="Volturnum">
Volturnum

Volturnum (łac. "Volturnensis", wł. "Volturno") – stolica historycznej diecezji w Italii erygowanej w czasach rzymskich, a włączonej prawdopodobnie w połowie XI wieku w skład archidiecezji Kapui. 
Współczesne miasto Castel Volturno w prowincji Caserta we Włoszech. Obecnie katolickie biskupstwo tytularne ustanowione w 1966 przez papieża Pawła VI. 

</doc>
<doc id="2828113" url="https://pl.wikipedia.org/wiki?curid=2828113" title="Przedmoście Kalisz">
Przedmoście Kalisz

Przedmoście Kalisz – przedmoście, rejon umocniony wzniesiony w lipcu i sierpniu 1939 na zachód i południowy zachód od Kalisza przez 25 batalion saperów; otaczał miasto półkoliście w odległości około 6—7 km od Śródmieścia opierając się flankami na Prośnie, osłaniał przeprawy drogowe i kolejowe na Prośnie i Swędrni w Kaliszu i w Piwonicach; w 1939 obsadzony przez 29 pułk Strzelców Kaniowskich; schrony nr 10 i 11 zostały wpisane do rejestru zabytków w 2018.
Rejon umocniony został wybudowany na mocy rozkazów z 24 czerwca 1939 i 12 lipca 1939; do 1 września 1939 wybudowano 19 schronów betonowych oraz 18 drewnianych, rozlokowanych na zachód oraz południowy zachód od Kalisza. Powyższa linia miała za zadanie stawienie oporu Wehrmachtowi, którego jednego z kierunków uderzenia spodziewano się po linii Kalisz–Łódź–Warszawa. Schrony z Przedmościa Kalisz nie zostały wykorzystane bojowo, gdyż operacje wojenne ominęły Kalisz. 
Do czasów współczesnych przetrwało 18 betonowych schronów, które zostały umownie ponumerowane od cmentarza komunalnego w Kaliszu (schron nr 1) do Żydowa (schron nr 19); schrony drewniane nie zachowały się.

</doc>
<doc id="2828114" url="https://pl.wikipedia.org/wiki?curid=2828114" title="Teodor (Biełkow)">
Teodor (Biełkow)

Teodor, imię świeckie Aleksandr Michajłowicz Biełkow (ur. 9 maja 1960 w Dreźnie) – rosyjski biskup prawosławny.
Życiorys.
Jest synem wojskowego i absolwentem Akademii Wojskowo-Medycznej im. Kirowa w Petersburgu (1983). Do 1998 służył w służbach medycznych, odszedł do rezerwy w 1998 z powodu redukcji etatów w stopniu podpułkownika i podjął pracę lekarza-neuropatologa w poliklinice garnizonowej w Achtubińsku. W 2005, po ukończeniu szkoły duchownej w Wołgogradzie, przyjął święcenia diakońskie w cerkwi św. Michała Archanioła w Achtubińsku, z rąk arcybiskupa astrachańskiego Jonasza. 10 grudnia 2006 w soborze Zaśnięcia Matki Bożej w Astrachaniu został wyświęcony na kapłana i podjął służbę duszpasterską w cerkwi św. Michała Archanioła w Achtubińsku.
W 2010, w związku z chorobą rodziców, na własne życzenie został przeniesiony do pracy duszpasterskiej w eparchii czeboksarskiej. W 2011 ukończył seminarium duchowne w Niżnym Nowogrodzie. Od stycznia 2012 kierował wydziałem współpracy z siłami zbrojnymi i organami porządkowymi. 8 kwietnia 2012 złożył wieczyste śluby mnisze w monasterze Trójcy Świętej w Czeboksarach, przyjmując imię Teodor na cześć św. Fiodora Uszakowa. Służył w cerkwi Narodzenia Pańskiego w Czeboksarach.
4 października 2012 Święty Synod Rosyjskiego Kościoła Prawosławnego został nominowany na biskupa ałatyrskiego i porieckiego. W związku z tym został podniesiony do godności archimandryty. Jego chirotonia biskupia odbyła się 2 grudnia 2012 w soborze Chrystusa Zbawiciela w Moskwie z udziałem konsekratorów: patriarchy moskiewskiego i całej Rusi Cyryla, metropolitów sarańskiego i mordowskiego Warsonofiusza, wołokołamskiego Hilariona, wołgogradzkiego i kamyszyńskiego Hermana, czeboksarskiego i czuwaskiego Barnaby, arcybiskupów istrińskiego Arseniusza, ługańskiego i alczewskiego Mitrofana, suroskiego Elizeusza, biskupów druckiego Piotra, czyckiego i krasnokamieńskiego Eustachego, dmitrowskiego Teofilakta, bronnickiego Ignacego, sołniecznogorskiego Sergiusza, podolskiego Tichona, ardatowskiego i ariaszewskiego Beniamina, kanaskiego i jantikowskiego Stefana i emerytowanego biskupa wietłuskiego Arkadiusza.

</doc>
<doc id="2828117" url="https://pl.wikipedia.org/wiki?curid=2828117" title="Wargacz tynka">
Wargacz tynka



</doc>
<doc id="2828118" url="https://pl.wikipedia.org/wiki?curid=2828118" title="Walki o Rawicz">
Walki o Rawicz

Walki o Rawicz – zbrojne wystąpienie polskich mieszkańców Rawicza i południowej Wielkopolski przeciwko państwu niemieckiemu w czasie powstania wielkopolskiego w 1919 roku. 
Przebieg.
Powstanie wielkopolskie wybuchło 27 grudnia 1918 roku w Poznaniu. Przed wybuchem powstania niektóre gminy już wcześniej zniosły władzę niemiecką. Powstańcy w krótkim czasie opanowali Wielkopolskę z wyjątkiem północnych i południowo-zachodnich jej rubieży. Do 5 stycznia powstańcy opanowali: Czarnków, Jutrosin, Kruszwicę, Miejską Górkę, Strzelno, Wolsztyn, okrążyli Rawicz. Dla południowej części Wielkopolski, na wniosek Naczelnej Rady Ludowej w Poznaniu, 10 listopada 1918 roku utworzono Powiatową Radę Ludową w Rawiczu. Członkiem Rady był m.in. Ignacy Busza – zastępca komisarza Straży Ludowej, późniejszy dowódca powstania w Rawickim. Rada prowadziła działalność polityczną i propagandową. Od lutego 1919 roku dowódcą odcinka rawickiego został gen. Adolf Kuczewski (generał z mianowania Wielkopolskiej Rady Ludowej, zatwierdzony formalnie ze starszeństwem od czerwca 1919 roku).
Wybuch powstania w Rawickim zapoczątkowało wystąpienie ludności w Miejskiej Górce 5 stycznia 1919 roku. Dowództwo powstania podjęło decyzję zdobycia powiatowego Rawicza. Rawicz leżał w polu działania wielkopolskiego Frontu Południowego - dowódca Frontu ppor. Władysław Wawrzyniak. Dwie bitwy, stoczone w dniach 3/4 luty, 5/6 luty o Rawicz, zakończyły się niepowodzeniem. Siły powstańcze na Froncie Południowym liczyły ok. 2100 powstańców. Niemcy mieli w Rawiczu ok. 2,5 tys. żołnierzy, na wielkopolskim Froncie Południowym: cały garnizon leszczyński, 6 pułk grenadierów poznańskich, 1 pułk grenadierów wrocławskich, 1 i 4 pułk ułanów w Miliczu. Dysponowali także pociągiem pancernym, patrolującym trasę Leszno – Rawicz, oraz samolotem obserwacyjnym. Łącznie siły niemieckie w rejonie Frontu to ok. 15 tys. żołnierzy. Walki toczyły się w sąsiedztwie miasta, w okolicach Sarnowy, Słupi Kapitulnej, Zielonej Wsi. Dębna Polskiego. Powstańcy byli w okopach blisko miasta, jak mówią historycy widzieli jego zabudowania, słyszeli dźwięk dzwonów, jednak Rawicz do końca Powstania Wielkopolskiego pozostawał pod zarządem niemieckim. 19 lutego 1919 roku zawarto zawieszenie broni w walkach o Rawicz.
Nieopanowanie przez powstańców centrum powiatu rawickiego, Rawicza, nie zaprzestało walk wokół miasta na Froncie Południowym. Walki toczyły się w takich miejscowościach jak: Bojanowo, Kąkolewo, Poniec, Miejska Górka, Gościejewice, Słupia Kapitulna, Sowiny. 9 lutego udało się zatrzymać Niemców na wschód od Trzciela, 10 lutego zatrzymano atak niemiecki którego celem było przebicie pierścienia okrążenia pod Rawiczem, 10 lutego miała też miejsce krwawa bitwa o Słupię Kapitulną. 
Walki powstańcze na tym terenie zakończyły się 16 lutego 1919 roku po rozejmie w Trewirze, który rozszerzał na front powstańczy zasady rozejmu w Compiègne kończącego I wojnę światową z 11 listopada 1918 roku. W połowie lutego 1919 roku państwa Ententy wymusili na Niemcach w Trewirze wstrzymanie działań przeciw Polakom w Wielkopolsce. Między oddziałami polskimi i niemieckimi wyznaczono linię demarkacyjną. Mimo przerwania działań dowództwo Polskie nie było pewne sukcesu i wzmacniało w miarę możliwości siły powstańcze na poszczególnych frontach. W połowie marca 1919 roku służbę lotniczą pełniła 2 Wielkopolska Eskadra Lotnicza, pod dowództwem podporucznika pilota Edmunda Norwid-Kudły znalazła się na Froncie Południowym. Lotnicy wykonywali loty rozpoznawcze z lotniska Klęka w okolicy Nowego Miasta nad Wartą. Eskadra przekraczała, w celach rozpoznawczych, granicę ze Śląskiem. Piloci w czasie lotów rozrzucali ulotki dla ludności polskiej. Na początku czerwca 1919 roku do działań bojowych przebazowano 3 Wielkopolską Eskadrę Lotniczą z bazowaniem na lotnisko w Górze k. Jarocina. Działała ona na pograniczu wielkopolsko - śląskim, rozpoznając ruchy wojsk niemieckich. Oprócz tego lotnicy rozrzucali ulotki dla ludności polskiej na Górnym Śląsku. Eskadra utraciła na tym obszarze dwa samoloty. Załoga jednego z samolotów została wzięta do niewoli, drugiego samolotu zdołała się przedrzeć do wojsk powstańczych. Obszary opanowane przez powstańców do 28 czerwca 1919 roku zostały przyznane Polsce, w tym południowe połacie Wielkopolski, jednak dopiero po ratyfikacji traktatu wersalskiego. W czasie trwania zawieszenia broni, na wniosek Polaków, w Rawiczu Niemcy usunęli dwa pomniki Wilhelma II i Fryderyka II. 16 stycznia 1920 roku żołnierze i ludność niemiecka demonstracyjnie wyjechali z Rawicza do Wrocławia. 17 stycznia w Rawiczu pojawili się ułani polscy. 17 stycznia 1920 roku po wejściu w życie traktatu wersalskiego, miasto Rawicz znalazło się ponownie w granicach Rzeczypospolitej.
Na cześć powstania w Rawickim w 1926 roku odsłonięto w Rawiczu Pomnik Żołnierza (zwany przed wojną „pomnikiem powstańców”) u którego stóp, na granitowej płycie umieszczono napis „Bojownikom powstań narodowych o wolną i niepodległą Polskę”. Pomnik ten w czasie II wojny okupant zniszczył. Został on odrestaurowany w 1980 r. Na cmentarzu parafialnym w Rawiczu w 1947 roku odsłonięto odbudowany obelisk (także zniszczony w czasie wojny) z napisem „Wyrazy hołdu dla spoczywających tu powstańców wielkopolskich, żołnierzy Wojska Polskiego i byłych więźniów politycznych walczących o wolność Ojczyzny”. Na terenie powiatu rawickiego w takich miejscowościach jak: Miejska Górka, Słupia Kapitulna, Golejewko, Zielona Wieś, Zakrzewo, Pakosław, Jutrosin, Szymanowo i inne, jest wiele pomników, tablic pamiątkowych, mogił zbiorowych i indywidualnych upamiętniających walki powstańców wielkopolskich.
Walki o Rawicz i okoliczne miejscowości w powstaniu wielkopolskim upamiętniono na jednej z tablic na Grobie Nieznanego Żołnierza w Warszawie napisem „RAWICZ 9 II 1919”

</doc>
<doc id="2828119" url="https://pl.wikipedia.org/wiki?curid=2828119" title="Clara Blandick">
Clara Blandick

Clara Blandick właśc. Clara Dickey (ur. 4 czerwca 1881 w Hongkongu, zm. 15 kwietnia 1962 w Los Angeles) – amerykańska aktorka filmowa i teatralna, której kariera rozpoczęła się w czasach kina niemego.
Życiorys.
Clara Blandick urodziła się jako Clara Dickey w Hongkongu. Jej ojcem był Isaac Dickey, kapitan małego amerykańskiego statku, a matką Hattie Dickey z domu Mudgett. Dorastała w Bostonie, Massachusetts. Zaczęła tam karierę aktorską grając w spektaklu „Richard Lovelace” około 1898. W 1900 przeniosła się do Nowego Jorku, gdzie zagrała w sztuce „If I Were King” w Teatrze Garden. 7 grudnia 1905 roku na Manhattanie w Nowym Jorku wyszła za mąż za inżyniera górniczego Harry`ego Stauntona Elliotta, ale rozwiedli się siedem lat później, nie mieli dzieci. W 1911 zagrała w swoim pierwszym filmie, był to niemy film "The Maid's Double". W następnym roku wystąpiła na Broadwayu w sztuce "Widow by Proxy". Podczas I wojny światowej była wolontariuszką w Amerykańskim Korpusie Ekspedycyjnym we Francji. W 1929 przeniosła się do Hollywood i szybko stała się niezawodną aktorką w drugoplanowych rolach w filmach takich jak "Tom Sawyer" (1930) i "Huckleberry Finn" (1931). W 1939 wcieliła się w rolę cioci Em w filmie "Czarnoksiężnik z Oz". Ta rola przyniosła jej największą popularność. Szacuje się, że pojawiła się w od 100 do 200 filmach. Jej ostatnią rolą była gospodyni w "Love That Brute" (1950). Po tym filmie wycofała się z aktorstwa w wieku 69 lat i spędziła resztę życia w Hollywood Roosevelt Hotel. W latach 50. stan jej zdrowia zaczął się pogarszać, cierpiała na artretyzm i zaczynała ślepnąć. 15 kwietnia 1962 roku wróciła z nabożeństwa z okazji Niedzieli Palmowej, wzięła dużą dawkę tabletek nasennych i położyła się na kanapie. Napisała list pożegnalny, w którym stwierdziła: „Mam zamiar doświadczyć wielkiej przygody. Nie mogę znieść tego bólu dłużej. Jest w całym moim ciele, a nie potrafię się zmierzyć też z nadchodzącą ślepotą. Modlę się do Pana, aby przyjął moją duszę. Amen.”. Po kilku godzinach ciało znalazła jej gosposia i przyjaciółka – Helen Mason. Miała 82 lata. Blandick spoczęła na cmentarzu Forest Lawn Memorial Park.

</doc>
<doc id="2828126" url="https://pl.wikipedia.org/wiki?curid=2828126" title="Corycus">
Corycus



</doc>
<doc id="2828128" url="https://pl.wikipedia.org/wiki?curid=2828128" title="Virslīga (2012)">
Virslīga (2012)

Sezon 2012 był 21. edycją Virslīgi – najwyższej klasy rozgrywkowej na Łotwie. Sezon rozpoczął się 24 marca, a zakończył 10 listopada 2012. W rozgrywkach brało udział 10 zespołów, grając systemem kołowym. Tytułu nie obroniła drużyna . Nowym mistrzem Łotwy został zespół . Tytuł króla strzelców zdobył Mamuka Ghonghadze, który w barwach klubu strzelił 18 goli.

</doc>
<doc id="2828130" url="https://pl.wikipedia.org/wiki?curid=2828130" title="Dorothy Bernard">
Dorothy Bernard

Dorothy Bernard właś. Nora Dorothy Bernard (ur. 25 lipca 1890 w Republice Południowej Afryki, zm. 15 grudnia 1955 w Hollywood) – amerykańska aktorka czasów kina niemego.

</doc>
<doc id="2828131" url="https://pl.wikipedia.org/wiki?curid=2828131" title="Opatów (gromada w powiecie opatowskim)">
Opatów (gromada w powiecie opatowskim)

Opatów (do 30 XII 1961 "Oficjałów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Opatów z siedzibą GRN w mieście Opatów (nie wchodzącym w jej skład) utworzono 31 grudnia 1961 w powiecie opatowskim w woj. kieleckim w związku ze zmianą nazwy gromady Oficjałów (której siedziba już od 1 stycznia 1959 znajdowała się w Opatowie) na "gromada Opatów". 
W 1965 roku gromada miała 27 członków gromadzkiej rady narodowej.
1 stycznia 1969 do gromady Opatów przyłączono obszar zniesionej gromady Jurkowice.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie opatowskim reaktywowano zniesioną w 1954 roku gminę Opatów.

</doc>
<doc id="2828133" url="https://pl.wikipedia.org/wiki?curid=2828133" title="Boğaziçi Esrarı">
Boğaziçi Esrarı

Boğaziçi Esrarı – turecki film krótkometrażowy z 1922 roku.

</doc>
<doc id="2828135" url="https://pl.wikipedia.org/wiki?curid=2828135" title="Ćmielów (gromada 1961–1972)">
Ćmielów (gromada 1961–1972)

Ćmielów (do 30 XII 1961 "Brzóstowa") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ćmielów z siedzibą GRN w osiedlu Ćmielów (nie wchodzącym w jej skład) utworzono 31 grudnia 1961 w powiecie opatowskim w woj. kieleckim w związku ze zmianą nazwy gromady Brzóstowa (której siedziba już od 31 grudnia 1959 znajdowała się w Ćmielowie) na "gromada Ćmielów". 
31 grudnia 1962 do gromady Ćmielów przyłączono wieś Czarna Glina z gromady Boria w tymże powiecie.
W 1965 roku gromada miała 27 członków gromadzkiej rady narodowej.
1 stycznia 1966 do gromady Ćmielów przyłączono kolonię Borownia z gromady Borja w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie opatowskim reaktywowano zniesioną w 1954 roku gminę Ćmielów.
Uwaga: Gromada Ćmielów (o innym składzie) istniała w powiecie opatowskim także przez krótki okres w 1954 roku.

</doc>
<doc id="2828137" url="https://pl.wikipedia.org/wiki?curid=2828137" title="Ida Siekmann">
Ida Siekmann

Ida Siekmann (ur. 23 sierpnia 1902 w Górkach, zm. 22 sierpnia 1961 w Berlinie) – była pierwszą śmiertelną ofiarą, która zginęła podczas próby sforsowania Muru Berlińskiego, oddzielającego Berlin Zachodni od Berlina Wschodniego.
Dom Idy Siekmann, mieszczący się przy Bernauer Straße 48 w dzielnicy Berlin-Mitte, stanowił jednocześnie granicę państwową. Okna mieszkania wychodziły m.in. na Berlin Zachodni. Wraz z wzniesieniem muru z dnia na dzień samotnie żyjącą kobietę odcięto od najbliższej rodziny – siostry, mieszkającej kilka przecznic dalej, na terenie Berlina Zachodniego. Dotychczasowy, swobodny ruch pomiędzy zachodnią strefą kontrolowaną przez Francuzów a wschodnią – strefą radziecką zostaje zamknięty. W wielu granicznych budynkach – w tym budynku Idy Siekmann – zamurowano w tym czasie wszystkie drzwi wychodzące na zachodnią granicę, a w klatkach schodowych dochodziło do częstych kontroli policyjnych osób chcących wejść do budynku.
22 sierpnia 1961 r., około godziny 6:50 Siekmann postanowiła sforsować granicę, wyskakując z okna swojego mieszkania mieszczącego się na III piętrze w budynku przy Bernauer Straße 48. Chwilę wcześniej poczyniła przygotowania do ucieczki, wyrzucając w miejsce planowanego upadku m.in. pościel i inne rzeczy mogące zamortyzować upadek z dużej wysokości. Niestety desperacki skok zakończył się ciężkimi obrażeniami kobiety, a ranna Ida Siekmann zmarła w trakcie transportu do pobliskiego szpitala św. Łazarza. Śmierć nastąpiła w wyniku ciężkich obrażeń odniesionych podczas skoku.
Została pochowana 29 sierpnia 1961 na cmentarzu komunalnym, w dzielnicy Wedding. Pogrzeb odbył się z honorami. Jej trumna przyozdobiona została w barwach Berlina Zachodniego. W oficjalnych uroczystościach pogrzebowych wzięli udział mieszkańcy Berlina Zachodniego, w tym najwyższe władze miasta.
Jej tragiczna śmierć jako pierwszej śmiertelnej ofiary nowo wzniesionego muru berlińskiego była szokiem dla całej społeczności Berlina. W miejscu śmierci Idy Siekmann powstał prowizoryczny pomnik w kształcie trzech drewnianych słupów połączonych drutem kolczastym.
23 sierpnia 1962, w trakcie uroczystości ku czci Idy Siekmann, Robert Kennedy i Willy Brandt złożyli wieniec pod symbolicznym pomnikiem upamiętniającym śmierć kobiety.
Pomnik przez kolejne dziesięciolecia stał się miejscem corocznych uroczystości ku czci ofiar muru berlińskiego, odwiedzanym zarówno przez niemieckich jak i zagranicznych dostojników państwowych. W późniejszym okresie pomnik został zastąpiony tablicą pamiątkową.

</doc>
<doc id="2828144" url="https://pl.wikipedia.org/wiki?curid=2828144" title="Daimler Scout Car">
Daimler Scout Car



</doc>
<doc id="2828147" url="https://pl.wikipedia.org/wiki?curid=2828147" title="Niewygodna prawda (album)">
Niewygodna prawda (album)

Niewygodna prawda – debiutancki solowy album studyjny polskiego rapera Tadeusza „Tadka” Polkowskiego. Wydawnictwo ukazało się 8 listopada 2012 roku nakładem Radia Wnet. Produkcji nagrań podjęli się Zich, Bciesebeats, Abazbeats, DJ Zel oraz P.A.F.F. Wśród gości na płycie znaleźli się Lukasyno, Bosski Roman, Bilon oraz Hazzidy. Materiał był promowany teledyskami do utworów „Rotmistrz Witold Pilecki”, „Niewygodna prawda”, „Powstanie”, „Generał Nil” i „Żołnierze wyklęci”.
Pierwsze utwory z płyty były publikowane w 2011 roku, były to „Żołnierze wyklęci” w 2011 roku (upamiętniający żołnierzy wyklętych, zbrojnemu podziemiu antykomunistycznemu działającemu po zakończeniu II wojny światowej), następnie na początku 2012 roku tytułowy „Niewygodna prawda”. W lutym ukazał się teledysk do utworu „Rotmistrz Witold Pilecki”, stanowiącego upamiętnienie osoby Witolda Pileckiego, zaś w lipcu powstał obraz do utworu „Generał Nil”, który upamiętnia osobę generała Augusta Emila Fieldorfa. W zamierzeniu autora na płycie znalazły się treści dotyczące „wspaniałych oraz tragicznych wydarzeń w polskiej historii”.
W drugiej połowie października 2012 roku rozpoczęła się przedsprzedaż albumu. Dystrybucja albumu odbyła się za pośrednictwem Internetu. Płyta była także dołączona do drugiego wydania czasopisma Magna Polonia, związanego z Obozem Narodowo-Radykalnym. Wydawcą płyty była rozgłośnia Radio Wnet, na antenie której album miał premierę 12 listopada 2012 roku. Mecenat nad projektem objęły Urzędy Miast: Gdyni, Kraśnika, Ostrołęki, Szydłowca i Siedlec. Prócz wspomnianych wyżej utworów promujących: „Rotmistrz Witold Pilecki”, "Generał Nil" także inne zawarte na albumie odnoszą się do historii Polski: „Kresy” z gościnnym udziałem Lukasyno dotyczy Kresów Wschodnich, „Inka” upamiętnia Danutę Siedzikównę ps. „Inka”. Ponadto dwie piosenki powstały jako interpretacja innych utworów: „Ballada grudniowa” (autorem jest anonimowy uczestnik demonstracji w grudniu 1970), zaś „Elegia o chłopcu polskim” stanowi interpretację wiersza "Elegia o ... [chłopcu polskim]" autorstwa Krzysztofa Kamila Baczyńskiego (są to dwa utwory na albumie, których autorem liryków nie jest Tadeusz Polkowski). Gościnnie na płycie wystąpili także Bosski Roman (w utworach „Dla emigracji” i „Oda do zepsucia” – druga z piosenek została pierwotnie opublikowana na albumie "Krak 4") oraz Bilon i Hudy HZD w utworze „Myśl samodzielnie”. Promujący płytę utwór „Żołnierze wyklęci” został poszerzony i ostatecznie powstały z niego dwie piosenki: „Żołnierze wyklęci” i „Żołnierze wyklęci cz. 2 Historia Roja”.
Lista utworów.
Opracowano na podstawie materiału źródłowego.

</doc>
<doc id="2828150" url="https://pl.wikipedia.org/wiki?curid=2828150" title="Betty Blythe">
Betty Blythe

Betty Blythe właś. Elizabeth Blythe Slaughter (ur. 1 września 1893 w Los Angeles, zm. 7 kwietnia 1972 w Los Angeles) – amerykańska aktorka filmowa.
Wyróżnienia.
Posiada gwiazdę na Hollywoodzkiej Alei Gwiazd.

</doc>
<doc id="2828154" url="https://pl.wikipedia.org/wiki?curid=2828154" title="Université de Genève">
Université de Genève



</doc>
<doc id="2828156" url="https://pl.wikipedia.org/wiki?curid=2828156" title="Universität Freiburg">
Universität Freiburg



</doc>
<doc id="2828157" url="https://pl.wikipedia.org/wiki?curid=2828157" title="Poz Bruk">
Poz Bruk

Poz Bruk, również Pozbruk – polskie przedsiębiorstwo działające w branżach: budowlanej, deweloperskiej, transportowej, logistycznej, spożywczej, ogrodniczej i wydobywczej. Firma jest podmiotem dominującym grupy kapitałowej Poz Bruk. Jej właścicielem jest Tomasz Nowicki.
Historia.
Firma powstała w 1985 roku jako niewielka rodzinna betoniarnia. Początkowo zajmowała się produkcją bloczków fundamentowych i rur betonowych. W 1990 roku przedsiębiorstwo wdrożyło produkcję betonowej kostki brukowej. W tym celu stworzyło od podstaw zautomatyzowany zakład produkcyjny w Janikowie. Systematycznie poszerzał się też asortyment sprzedawanych produktów o nowe wzory, grubości i kolory. W ciągu kilku lat firma stała się wiodącym producentem betonowej kostki brukowej w Polsce. W związku z rozwojem przedsiębiorstwa oraz popytu na kostkę brukową w latach 1997–2002 zostały otwarte nowe zakłady produkcyjne kostki brukowej i prefabrykatów betonowych w: Sobocie, Kaliszu, Teolinie i Szczecinie.
W 1998 roku spółka nabyła majątek Przedsiębiorstwa Budownictwa Wodnego w Poznaniu oraz porty rzeczne w Gorzowie Wielkopolskim i na poznańskiej Starołęce. Od 2001 roku uruchomiła regularne towarowe przewozy śródlądowe na trasie Poznań – Szczecin. Na posiadanym terenie w Gorzowie Wielkopolskim planowała otworzyć nowy zakład produkcyjny obsługiwany transportem wodnym. W 2007 roku sprzedała jednak port rzeczny w Gorzowie Wielkopolskim władzom samorządowym, a otworzyła w mieście jedynie skład budowlany.
Firma od 2005 roku inwestuje swoje działania w nowe produkty dekoracyjne premium. Pierwszym takim produktem były płyty posadzkowe i elewacyjne z linii PRESSTONE, której asortyment wyrobów stale się powiększa. Kolejnym krokiem było wprowadzenie w 2012 roku kolekcji architektury ogrodowej GARDEO oraz dwa lata później systemów okładzin elewacyjnych LARGO i THI. W 2018 roku firma wprowadziła na rynek nową markę SCALAMID – płyty wielkoformatowe z włókno-cementu. Produkt zyskuje na popularności dzięki posiadaniu klasy ogniowej A1, klasie AC5 (brak uszkodzeń i odprysków). Szczególną nowością jest to, że SCALAMID używa się zarówno wewnątrz, jak i na zewnątrz budynku, zarówno na podłogach, jak i na ścianach. Firma wprowadza również rozwiązania umieszczania produktów na meble np. jako blaty stołów lub szafek kuchennych.
W 2007 roku Poz Bruk rozpoczął w działalność logistyczną uruchamiając centrum przeładunkowo-magazynowe Pos-Logis w Poznaniu. W 2009 roku zostało otwarte należące do spółki poznańskie centrum handlowo-usługowo-mieszkalne Green Point, a w 2010 roku w zespół kortów tenisowych CTS w Sobocie. W latach 2008–2009 Poz Bruk podjął samodzielną działalność górniczą otwierając kopalnie piasku i żwiru w Prusimiu, Turku i Pieńsku.
W 2011 roku firma Poz Bruk nabyła zakłady przetwórstwa owocowo-warzywnego Pomona w Międzychodzie. W tym samym roku rozpoczęła działalność jako towarowy przewoźnik kolejowy (pociąg towarowy Pozbruk Connect).

</doc>
<doc id="2828158" url="https://pl.wikipedia.org/wiki?curid=2828158" title="Universität Bern">
Universität Bern



</doc>
<doc id="2828159" url="https://pl.wikipedia.org/wiki?curid=2828159" title="Mistrzostwa Europy w Saneczkarstwie 2012">
Mistrzostwa Europy w Saneczkarstwie 2012

43. Mistrzostwa Europy w saneczkarstwie 2012 odbyły się w dniach 25 – 26 lutego w Paramonowie w Rosji. Były to pierwsze mistrzostwa Europy rozegrane w Rosji. Odbyły się cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsi byli Rosjanie.

</doc>
<doc id="2828163" url="https://pl.wikipedia.org/wiki?curid=2828163" title="Tadeusz Dębski (artysta)">
Tadeusz Dębski (artysta)

Tadeusz Dębski (ur. 10 czerwca 1950 w Warszawie) – polski artysta malarz, rzeźbiarz, tancerz i kreator tanga argentyńskiego w Polsce. Animator i organizator kultury.
Namalował ponad 1400 obrazów do kolekcji prywatnych i miejsc publicznych w różnych technikach i formatach. Swoje obrazy i rzeźby prezentuje w Galerii Autorskiej w Warszawie-Wilanów. Brał udział w kilkudziesięciu wystawach indywidualnych i zbiorowych w wielu miastach w Polsce oraz w Londynie, Moskwie, Wuppertal.
Przez dziesięć lat prowadził galerię Flik w Warszawie organizując ok. 40 wystaw i atrakcyjnych wernisaży, przeważnie młodym artystom.
W 1997 roku założył Fundację Budowy Pomnika Króla Jana III Sobieskiego, która zrealizowała swój cel statutowy w 2011 roku. Tadeusz Dębski jest autorem koncepcji dwuczęściowego pomnika oraz autorem jednej części – symbolicznej Buławy Hetmańskiej w formie 9-metrowej rzeźby z brązu o nazwie własnej „Buława Sobieskiego”. Pomnik stoi na przedpolu Pałacu Wilanowskiego w Warszawie, u zbiegu ulic Alei Wilanowskiej i Przyczółkowej.
Jako rzeźbiarz wykonał wiele instalacji w kamieniu, metalu i glinie oraz portrety kobiet odlane w brązie i innych materiałach.
Od 1998 roku tańczy tango argentyńskie, organizując wiele imprez propagujących ten taniec, w tym współorganizując warszawskie Festiwale Tanga. W tańcu propaguje muzykę i ruch taneczny "nuevo".
Tadeusz Dębski jest autorem i reżyserem pokazów mody, występów stand-up, i happeningów. Jest autorem książki "Emocje tanga". Napisał również opowieść "Wredna suka".

</doc>
<doc id="2828168" url="https://pl.wikipedia.org/wiki?curid=2828168" title="Bitwa o Sejny">
Bitwa o Sejny

Bitwa o Sejny – bitwa stoczona przez Północną Grupę Uderzeniową 2 Armii z jednostkami litewskimi w dniach 1–10 oraz 22 września 1920 roku, w ramach wypierania Armii Czerwonej na wschód w czasie bitwy nad Niemnem w wojnie polsko-bolszewickiej.
Walki.
4 lipca 1920 ruszyła ofensywa Frontu Zachodniego M. Tuchaczewskiego. Ofensywę wojska polskie próbowały zatrzymać na linii Niemna. Po zajęciu przez bolszewików w lipcu Wilna i Grodna oddziały polskie wycofały się na Suwalszczyznę. Polacy zorganizowali obronę na linii: Bugu i Narwi. 29 lipca rozpoczęła się bitwa o utrzymanie tych rzek.
Litwini wykorzystali niekorzystną dla Polaków sytuację i zajęli Sejny, Suwałki i część Puszczy Augustowskiej do Kanału Augustowskiego. W sierpniu po odwrocie Armii Czerwonej spod Warszawy, Litwini korzystając z zamętu zajęli Augustów, z którego wkrótce zostali wyparci przez oddziały polskie. 
W końcu sierpnia na Suwalszczyznę przybyła Grupa Operacyjna Wojska Polskiego. Po pertraktacjach Litwini wycofali się za Linię Focha. Gdy wydawało się, że sprawa jest unormowana wojska litewskie przekroczyły Linię Focha i przesunęły się pod Suwałki i Augustów. Na początku września Litwini ponownie zajęli Sejny.
Zakończenie walk przyniosła największa i najkrwawsza bitwa, która rozegrała się 22 września 1920. Oddziały polskie planując przejście przez neutralne terytorium Litwy, aby uderzyć na Armię Czerwoną przed Niemnem, skoncentrowały się na zachód od Sejn. Północna Grupa Uderzeniowa (Manewrowa) 2 Armii, po dokonaniu przejścia przez terytorium litewskie z zadaniem natarcia na Sejny – Druskienniki, a następnie wykorzystania powodzenia Armii na kierunku Grodno – Lida, w składzie 1 DPLeg., 1 DLB oraz 2 i 4 Brygady Jazdy (BJ) (w odwodzie Grupy: 17 DP, Brygada Syberyjska, z zadaniem osłony Suwalszczyzny przed Litwinami). Grupa Uderzeniowa osiągnęła gotowość do operacji 19 września i miała rozpocząć działania 22 września o godz. 12.00. Operację rozpoczęła 4 Brygada Jazdy, która wyprzedzając piechotę rozproszyła stawiająca opór piechotę litewską i opanowała mosty na Niemnie w Druskiennikach. 1 DP Leg. płk. Dąb-Biernackiego zaatakowała Sejny i po sześciu godzinach walki z litewską 2 Dywizją Piechoty zajęła miasto. Litwini stracili 1700 żołnierzy w większości poddających się do niewoli i 12 dział. Wielu poległo i odniosło rany. Straty Polaków 20 zabitych i 70 rannych. Polacy poszli na Druskienniki w celu opanowania istniejącego mostu i przepraw na Niemnie. Na trasie przemarszu doszło do kilku małych potyczek z Litwinami. Do poważniejszych doszło przy próbie opanowania mostu. Ostatecznie 4 Brygada Jazdy opanowała most w stanie nieuszkodzonym, umożliwiając przeprawę oddziałów polskich. Osłonę mostu przejęła 2 Brygada Jazdy, 4 Brygada poszła na Lidę. 23 września 1 DP Leg. opanowała Druskienniki, a 24 września Marcinkance. 1 DLB gen. J. Rzadkowskiego i 2 BJ po rozbiciu litewskiego 7 pp po sześciu godzinach walk dotarły do rejonu Porzecza. Wojska litewskie zostały wyparte za linię Focha. Oddziały polskie po przemarszu przez terytorium Litwy przeprawiły się przez Niemen pod Druskiennikami. 
W lutym 1923 r. po negocjacjach Rada Najwyższa Ententy uznała granicę polsko – litewską na Linii Focha. 
Walki o Sejny upamiętniono na jednej z tablic na Grobie Nieznanego Żołnierza w Warszawie napisem „SEJNY 1 – 10, 22 IX 1920".

</doc>
<doc id="2828170" url="https://pl.wikipedia.org/wiki?curid=2828170" title="Gerald McRaney">
Gerald McRaney

Gerald Lee McRaney (ur. 19 sierpnia 1947 w Collins) – amerykański aktor, producent, reżyser i scenarzysta telewizyjny.
W Polsce znany jest głównie z popularnego w latach 90. serialu komediowego "Tata major" oraz innych produkcji telewizyjnych. Grał również główną rolę w serialu "Podróż do Ziemi Obiecanej", a także w serialach "Deadwood" i "Jerycho".
Życiorys.
Wczesne lata.
Urodził się w Collins w Missisipi jako syn Edny Lenory (z domu Lewis) i Clyde’a Charlesa McRaneya, budowniczego. Jego rodzina miała pochodzenie szkockie, angielskie i Czoktawów. Miał brata Buddy’ego i siostrę Ann. Grał w piłkę nożną w gimnazjum, zanim doznał kontuzji kolana. Uczęszczał do college’u na Uniwersytecie Mississippi. Miał 14 lat, kiedy miał zamiar zostać aktorem. Pracował na polach naftowych Luizjany i na morskich platformach wiertniczych w Zatoce Meksykańskiej.
Kariera.
Po udziale w dwóch horrorach klasy Z, "Night of Bloody Horror" (1969) i "Women and Bloody Terror" (1970), grał gościnnie w serialach, w tym fantasy NBC "Galeria nocna" ("Night Gallery", 1972) jako Tuttle z Cornelem Wilde, "The Waltons" (1974), "Mannix" (1975), "Barnaby Jones" (1974, 1976), "Ulice San Francisco" (1975, 1976) i "Sierżant Anderson" (1976). W serialu westernie CBS "Strzały w Dodge City" (1973, 1975) był ostatnim rewolwerowcem, który zmierzył się z szeryfem Mattem Dillonem (James Arness). W serialu CBS "Hawaii Five-O" (1976) wcielił się w postać Tima Rydera, uzależnionego od heroiny weterana wojny wietnamskiej. Był przesłuchiwany do roli Luke’a Duke’a w serialu CBS "Diukowie Hazzardu" (1979), którą ostatecznie przyjął Tom Wopat, a Gerald McRaney w rezultacie gościnnie zagrał recepcjonistę.
Od 24 listopada 1981 do 22 marca 1989 grał mądrego i starszego brata Richarda „Ricka” Simona w serialu kryminalnym "Simon i Simon". W przeboju kinowym Wolfganga Petersena "Niekończąca się opowieść" (1984) wystąpił jako pracoholik Barney Bux, owdowiały ojciec Bastiana. Zaskarbił sobie sympatię wśród telewidzów w roli majora Johna D. MacGillisa w sitcomie "Tata major" (1989–1993). 
W 1990 wystąpił jako Andrew Makepeace Ladd III w sztuce A.R. Gurneya "Listy miłosne". Grał też w sztuce "Uniewinniony i dusza Zachodu". W 2008 debiutował na Broadwayu jako Lewis w komedii "Podział majątku" z Elizabeth Ashley.
Rola George’a Hearsta w serialu HBO "Deadwood" (2005–2006) wraz z obsadą przyniosła mu nominację do Nagrody Gildii Aktorów Ekranowych. W "House of Cards" (2013–2017) zagrał postać Raymonda Alana Tuska, przemysłowca–miliardera, który specjalizuje się w energetyce jądrowej, właściciela kilku elektrowni jądrowych, bliskiego przyjaciela i doradcy prezydenta Garretta Walkera (Michel Gill). Jako dr Nathan Katowski / Doktor K w serialu NBC "Tacy jesteśmy" (2016–2022) otrzymał nagrodę Emmy.
Życie prywatne.
W maju 1966 ożenił się z Beverly A. Root. Mają syna Angusa, który urodził się głuchoniemy, i córkę Jessicę. W 1971 doszło do rozwodu. 14 listopada 1981 poślubił Pat Moran, z którą ma córkę Greer. W 1989 rozwiedli się.
Podczas lunchu w 1987 poznał swoją przyszłą trzecią żonę Deltę Burke i wkrótce pojawił się gościnnie jako jej były mąż Dash Goff w sitcomie "Projektantki" ("Designing Women", 1987, 1988). W życiu prywatnym pobrali się 28 maja 1989. Zdjęcie ze ślubu trafiło na okładkę magazynu „People”. 
W sierpniu 2004 McRaney przeszedł udaną operację raka płuc na wczesnym etapie w Houston w Teksasie. 
Filmografia.
Filmy:
Seriale telewizyjne:

</doc>
<doc id="2828171" url="https://pl.wikipedia.org/wiki?curid=2828171" title="Canosa">
Canosa

Canosa (łac. "Canusinus", wł. "Canosa") – stolica historycznej diecezji w Italii erygowanej około roku 300, a skasowanej około roku 600.
Współczesne miasto Canosa di Puglia w prowincji Barletta-Andria-Trani we Włoszech. Obecnie katolickie biskupstwo tytularne ustanowione w 2002 przez papieża Jana Pawła II.

</doc>
<doc id="2828172" url="https://pl.wikipedia.org/wiki?curid=2828172" title="Maciej Dąbrowski (piłkarz)">
Maciej Dąbrowski (piłkarz)

Maciej Dąbrowski (ur. 20 kwietnia 1987 w Radziejowie) – polski piłkarz występujący na pozycji obrońcy w ŁKS Łódź.
Kariera.
Dąbrowski rozpoczynał karierę w Lubieniance Lubień Kujawski. W latach 2005–2006 był zawodnikiem Zawiszy Bydgoszcz. Następnie grał w trzecioligowej Victorii Koronowo. Jego kolejnym klubem był GKS Bełchatów, w którym rozegrał jeden mecz. W 2009 ponownie trafił do Zawiszy, gdzie spędził trzy lata. Wystąpił dla zespołu w 72 spotkaniach i zdobył 9 bramek. W sezonie 2011/2012 reprezentował barwy Olimpii Grudziądz.
16 lipca 2012 Dąbrowski podpisał kontrakt z Pogonią Szczecin. Przez ponad dwa lata większość meczów grał w podstawowym składzie, stając się jednocześnie najczęściej strzelającym gole obrońcą w drużynie (7 bramek w 70 meczach). Po przyjściu trenera Jána Kociana w październiku 2014, jego akcje jednak wyraźnie spadły. Dąbrowski został więc na pół roku wypożyczony do pierwszoligowego Zagłębia Lubin. Razem z drużyną z Dolnego Śląska obrońca wywalczył awans, a następnie został wykupiony przez lubiński klub z Pogoni.
6 sierpnia 2016 został piłkarzem Legii Warszawa, podpisując 3-letni kontrakt.
3 marca 2017, w wygranym meczu Ekstraklasy z Zagłębiem Lubin (3:1) strzelił swojego pierwszego gola dla Legii, na 2:1 w 82. minucie spotkania, był to jego 10. występ w warszawskim klubie.
Od rundy wiosennej sezonu 2019/2020 jest piłkarzem ŁKS Łódź.

</doc>
<doc id="2828173" url="https://pl.wikipedia.org/wiki?curid=2828173" title="Maciej Dąbrowski">
Maciej Dąbrowski



</doc>
<doc id="2828175" url="https://pl.wikipedia.org/wiki?curid=2828175" title="The Queen of Sheba">
The Queen of Sheba

The Queen of Sheba – amerykański film z 1921 roku w reżyserii J. Gordona Edwardsa.
Opis fabuły.
Historia niefortunnego romansu między Salomonem, królem Izraela, a Makedą, królową Saby.

</doc>
<doc id="2828178" url="https://pl.wikipedia.org/wiki?curid=2828178" title="Bitwa o Ostrołękę">
Bitwa o Ostrołękę

Bitwa pod Ostrołęką – bitwa stoczona przez I batalion Pułku Morskiego i pododdziały 108 pułku ułanów Wojska Polskiego z 18 Dywizją Strzelców Armii Czerwonej w dniach 2–6 sierpnia 1920 roku, podczas wojny polsko-bolszewickiej.
Walki.
4 lipca 1920 ruszyła ofensywa Frontu Zachodniego Michaiła Tuchaczewskiego. Ofensywę wojska polskie próbowały zatrzymać na linii Niemna, a gdy się to nie udało - na linii: Bugu i Narwi. 29 lipca rozpoczęła się bitwa o utrzymanie tych rzek.
Sowiecka 4 Armia nacierała razem z 3 Korpusem Kawaleryjskim (KK) Gaja z Grodna wzdłuż granicy z Prusami w kierunku na Osowiec, Łomżę, Ostrołękę. Naprzeciw wojskom sowieckim stanęła Grupa Nadnarwiańska w sile ok. 4 tys. żołnierzy pod dowództwem gen. Jana Wroczyńskiego (następnie gen. Bolesława Roji), której zadaniem było niedopuszczenie do oskrzydlenia frontu od północy, a w szczególności obrona Łomży i Ostrołęki.
Do obrony Łomży i Ostrołęki była zorganizowana Grupa Ostrołęcka. 2 sierpnia Rosjanie zaatakowali Łomżę z trzech stron, od wschodu i południa atakowały 35 i 36 BS, od zachodu 10 Dywizja Kawalerii (DK) z 3 KK. Bataliony 101 pułku piechoty kontratakowały na bagnety wypierając Rosjan za Narew. Napór sowiecki zmusił wieczorem obrońców Łomży do opuszczenia miasta i wycofania się do Śniadowa. 10 Dywizja Kawalerii zaatakowała 1 sierpnia i zdobyła Nowogród broniony przez 108 pułk ułanów (pułk stracił 14 zabitych i rannych). Klęska oddziału polskiego pod Nowogrodem miała znaczenie taktyczne, ponieważ w Nowogrodzie zagon Gaja przekroczył Narew i wyszedł na tyły polskiej 1 Armii, walczącej w rejonie Zambrowa i odciął drogę odwrotu na Ostrów – Warszawę. Oddział sowieckiej kawalerii przekroczył Narew pod Drozdowem, skierował się na Śniadowo, gdzie rozbił polską obronę 2 batalion 4 Pułku Pomorskiego. 2 sierpnia na batalion uderzyła 2 Brygada Strzelców z 15 DK prowadząca zagon na Małkinię. W batalionie z 500 żołnierzy pozostało 170 i zostali oni wycofani do Modlina, do macierzystego pułku. W tej sytuacji gen. Roja wysłał z okolic Ostrołęki grupę mjra Ferek-Błeszyńskiego na odsiecz Łomży. Kontrakcja załamała się i Ferek-Błeszyński wycofał się do Ostrołęki. Na Ostrołękę 3 KK uderzył 3 sierpnia, lecz w noc na 4 sierpnia został zawrócony. 4 sierpnia 4 Armia opanowała Kolno. Ponowiono ataki na Ostrołękę. Ostrzeliwano ją artylerią.
Miasta bronił I batalion Pułku Morskiego, dowodzony przez kpt. mar. A. Wąsowicza. Zorganizował obronę wzdłuż szosy prowadzącej do Ostrołęki, dając czas na obsadzenie obrony przez 4 pułk pomorski. 5 sierpnia trwały walki pod Myszyńcem, w okolicach Czerwina i Ostrowi, między Ostrołęką i Bugiem. 6 sierpnia I batalion Pułku Morskiego, zgodnie z rozkazem opuścił Susk i Nową Wieś i zajął obronę na wschód od wsi Ławy, w tym dworzec kolejowy w Rzekuniu, z zadaniem powstrzymania natarcia na Ostrołękę. Na batalion nacierała 18 DS z 4 Armii. Wobec przewagi batalion musiał opuścić Rzekuń wycofując się do Ostrołęki. 6/7 sierpnia Grupa gen. Roji broniąca Ostrołęki, zagrożona okrążeniem przez kawalerię, wycofała się z rejonu miasta odchodząc na Różan.
Bilans walk.
Łącznie w walkach o Ostrołękę, Rzekuń, Nową Wieś, Susk, Zabiele, Teodorowo, Laskowiec, Przytuły zginęło 53 marynarzy z I batalionu Pułku Morskiego. Ciała pochowano na polu walki. Po zakończeniu wojny ciała ekshumowano i pochowano na cmentarzu parafialnym w Rzekuniu. Obok marynarzy pochowano ciała 18 ułanów poległych pod Zabielem. Poległym marynarzom (oddzielnie) i ułanom (oddzielnie) postawiono w 1928 r. pomniki.
Bitwa nad Bugiem i Narwią miała znaczenie strategiczne. Zatrzymała pochód sowiecki ku Warszawie (od 29 VII – 8 VIII). Zapewniło to Naczelnemu Dowództwu WP możliwość przegrupowania sił, stworzenie odwodów, a następnie wykonania kontruderzenia znad Wieprza.
Walki pod Ostrołęką upamiętniono na jednej z tablic na Grobie Nieznanego Żołnierza w Warszawie napisem „OSTROŁĘKA 5 VIII 1920”

</doc>
<doc id="2828180" url="https://pl.wikipedia.org/wiki?curid=2828180" title="Józef Skolimowski">
Józef Skolimowski

Józef Skolimowski, znany również jako Joseph Kay oraz Jerry Skol (ur. 1970, zm. 2 maja 2012 w Indiach) – polski reżyser filmowy i scenarzysta filmowy.
Był synem reżysera Jerzego Skolimowskiego oraz aktorki Joanny Szczerbic, młodszym bratem reżysera Michała Skolimowskiego. 14 maja 2012 został pochowany na cmentarzu Powązkowskim.

</doc>
<doc id="2828185" url="https://pl.wikipedia.org/wiki?curid=2828185" title="Dwór z otoczeniem parkowym w Bolechowicach">
Dwór z otoczeniem parkowym w Bolechowicach

Dwór z otoczeniem parkowym w Bolechowicach – dwór znajdujący się w województwie małopolskim, w powiecie krakowskim, w gminie Zabierzów, we wsi Bolechowice.
Obiekt wraz z otoczeniem ogrodowym i drzewostanem wpisany został rejestru zabytków nieruchomych województwa małopolskiego.
Historia.
W 1243 roku biskup krakowski Jan Prandota otrzymał część Bolechowic od króla Bolesława Wstydliwego. Z czasem całe Bolechowice stały się własnością Kościoła. Dwór wybudowany został w XVIII w. jako własność biskupów krakowskich. Był z nim związany biskup Jan Paweł Woronicz. Pod koniec XVIII wieku wieś została przejęta przez państwo i sprzedano ją osobom prywatnym. Około połowy XIX wieku majątek należał do Feliksa Bochenka, a następnie do Stanisława Ożegalskiego (1846–1899) i jego żony Jadwigi. Po śmierci Stanisława wieś odziedziczył jego syn-Michał Ożegalski. W 1974 roku majątek zakupił i poddał gruntownej restauracji pisarz Janusz Roszko, a po jego śmierci w 1995 roku stanowi własność rodziny.
Architektura.
Dwór został wybudowany w drugiej połowie XVIII w. w stylu klasycystycznym na planie kwadratu. Obiekt posiada zwartą, kubiczną formę. Od frontu, z obu stron wejścia znajdują się pojedyncze toskańskie półkolumny, które poprzez imposty wspierają okap dachu. Wejście od strony ogrodu poprzedzone jest gankiem z dwoma parami toskańskich kolumn, które podpierają balkon na piętrze. Dwór nakryty jest dachem łamanym, z dwoma dachowymi wystawkami zwieńczonymi trójkątnymi szczytami znajdującymi się na osi domu. Wystawka od strony ogrodu ozdobiona jest po bokach pilastrami.
Zabudowania dworskie.
Drewniany spichlerz z 1763 roku rozebrano z zamiarem przeniesienia do projektowanego skansenu w Krzesławicach. Obok posiadłości zabezpieczono fragment muru dawnej stajni.
Park.
Park krajobrazowy z kompleksem stawów rybnych powstał w połowie XIX wieku.

</doc>
<doc id="2828187" url="https://pl.wikipedia.org/wiki?curid=2828187" title="Hugo Fernández">
Hugo Fernández

Hugo Daniel Fernández Vallejo (ur. 2 lutego 1945 w Montevideo, zm. 1 sierpnia 2022) – urugwajski piłkarz i trener piłkarski.
Kariera klubowa.
Fernández pochodzi ze stołecznego miasta Montevideo i jest wychowankiem tamtejszego czołowego w kraju zespołu Club Nacional de Football. Do seniorskiej drużyny został włączony już jako szesnastolatek i przez kolejne sześć sezonów odniósł z nią kilka sukcesów; w latach 1963 i 1966 zdobył tytuł mistrza Urugwaju, podczas rozgrywek 1961, 1962 i 1965 wywalczył wicemistrzostwa kraju, za to w 1964 roku dotarł do finału prestiżowych rozgrywek Copa Libertadores, przegrywając w nim ostatecznie w dwumeczu z argentyńskim Independiente. W 1967 roku odszedł do niżej notowanego Racing Club de Montevideo, z którym przez dwa lata nie wywalczył żadnego trofeum, po czym wyjechał do Argentyny, gdzie podpisał umowę z Gimnasia y Esgrima La Plata. Po upływie kolejnych dwóch sezonów powrócił do ojczyzny, gdzie został graczem Defensora Sporting. W 1971 roku przeszedł natomiast do Club Atlético Cerro, gdzie również grał przez dwa lata.
W połowie 1972 roku Fernández podpisał umowę z jednym z najbardziej utytułowanych zespołów w kraju, CA Peñarol. Podczas gry w tej drużynie również zdobył kilka trofeów; w sezonie 1972 wicemistrzostwo Urugwaju, natomiast w latach 1973, 1974 i 1975 tytuły mistrzowskie. W lipcu 1975 po raz kolejny wyjechał za granicę, tym razem do Hiszpanii, gdzie zasilił tamtejszego drugoligowca CD Tenerife. Jako podstawowy piłkarz występował w nim przez kolejne dwa lata, zanotował również dwa występy na samym początku sezonu 1977/1978, po którym jego ekipa spadła do trzeciej ligi hiszpańskiej. W późniejszym czasie został piłkarzem meksykańskiego klubu Puebla FC, w którego barwach zadebiutował w tamtejszej Primera División 29 stycznia 1978 w wygranym 2:0 spotkaniu z Atlético Potosino, natomiast premierowego gola strzelił 9 kwietnia tego samego roku w zremisowanej 1:1 konfrontacji z Tampico. Po kilkunastu miesiącach powrócił do CA Peñarol, z którym w sezonie 1981 zdobył szóste i zarazem ostatnie mistrzostwo Urugwaju w karierze, a karierę zakończył jako zawodnik meksykańskiego Club Atlas z miasta Guadalajara.
Kariera trenerska.
Po zakończeniu kariery piłkarskiej Fernández rozpoczął pracę jako trener, początkowo podpisując umowę ze swoim byłym zespołem, CA Peñarol, zastępując na stanowisku szkoleniowca Osvaldo Balseiro. Z Peñarolem wywalczył tytuł wicemistrza Urugwaju w 1984 roku, po czym wyjechał do Meksyku, gdzie pracował przez zdecydowaną większość kariery trenerskiej. Początkowo podpisał umowę z kolejnym klubem, którego barwy reprezentował już jako zawodnik, czyli Puebla FC. Spędził tam kolejne cztery lata, a w sezonie 1987/1988 zdobył z nim krajowy puchar – Copa México. Bezpośrednio po tym sukcesie odszedł do ekipy Tigres UANL z miasta Monterrey, której szkoleniowcem pozostawał z kolei przez nieco ponad pół roku i nie odniósł żadnego sukcesu. W późniejszym czasie objął drużynę Tampico Madero FC, jednak został zwolniony po tym, jak w dwunastu spotkaniach ligowych zdołał odnieść tylko jedno zwycięstwo i znacznie przyczynił się do spadku klubu do drugiej ligi po sezonie 1989/1990. W 1991 roku wyjechał do Japonii, obejmując tamtejszy zespół Toshiba SC, który trenował przez następne dwa lata. W 1995 roku, już jako szkoleniowiec swojego macierzystego Club Nacional de Football, przyczynił się do zdobycia przez zespół wicemistrzostwa Urugwaju.
W listopadzie 1995 Fernández po raz drugi został szkoleniowcem Puebla FC, którego poprowadził do końca rozgrywek 1995/1996, jednak nie odniósł z nim żadnego osiągnięcia. W 1997 roku objął japońskiego drugoligowca Consadole Sapporo, z którym jeszcze w tym samym sezonie wywalczył awans do najwyższej klasy rozgrywkowej, jednak już po kolejnych dwunastu miesiącach jego zespół spadł z J-League. We wrześniu 2001 podpisał kontrakt z meksykańskim CD Irapuato, który wraz z końcem roku połączył się z Tiburones Rojos de Veracruz, przyjmując jego nazwę. Na początku marca 2003 po raz trzeci objął Pueblą i poprowadził ją w czterech ligowych meczach, po czym odszedł z ekipy. Wiosną 2006 bez większych sukcesów był trenerem drugoligowej drużyny Lobos BUAP z siedzibą w mieście Puebla, po czym przeszedł do klubu Dorados de Sinaloa z Culiacán, także występującego w Primera División A. W wiosennym sezonie Clausura 2007 wywalczył z nią mistrzostwo drugiej ligi meksykańskiej, co wskutek porażki w decydującym dwumeczu z Pueblą nie zaowocowało jednak awansem do najwyższej klasy rozgrywkowej. W jesiennych rozgrywkach Apertura 2007 dotarł za to z Dorados do finału drugiej ligi. W późniejszym czasie pełnił funkcję dyrektora sportowego Puebla FC; został zwolniony z tego stanowiska po upływie półtora roku w listopadzie 2012.

</doc>
<doc id="2828188" url="https://pl.wikipedia.org/wiki?curid=2828188" title="Michał Skolimowski">
Michał Skolimowski

Michał Skolimowski, znany również jako John Yorick oraz Michael Lyndon (ur. 1968) – polski reżyser filmowy i scenarzysta filmowy, syn Jerzego Skolimowskiego i Joanny Szczerbic.

</doc>
<doc id="2828191" url="https://pl.wikipedia.org/wiki?curid=2828191" title="I bitwa pod Nanawą">
I bitwa pod Nanawą

I bitwa pod Nanawą miała miejsce w dniach 20-26 stycznia 1933 r. w trakcie Wojny o Gran Chaco. Bitwa zyskała sobie miano ,Verdun Południowej Ameryki, i była jedną z decydujących batalii wojny o Gran Chaco.
W styczniu 1933 r. armia boliwijska dowodzona przez niemieckiego generała (uczestnika I wojny światowej) Hansa Kundta starała się bezskutecznie zdobyć silną paragwajską twierdzę Nanawa, położoną 100 kilometrów na południowy wschód od miasta Boqueron. Gen. Kundt zaplanował atak na twierdzę z trzech stron. Najsilniejszy szturm miał mieć miejsce od południa. Piechotę wspierało 10 boliwijskich samolotów.
Decydujący atak Boliwijczyków przeprowadzony z rozkazu Kundta zakończył się klęską. Straty boliwijskie wyniosły jedną trzecią całości sił biorących udział w szturmie. Straty Paragwajczyków były niewielkie.
Historyk amerykański David Hook uważa, że głównymi przyczynami klęski Boliwijczyków był brak koordynacji między poszczególnymi grupami operacyjnymi oraz niewystarczające rozeznanie sił i umocnień przeciwnika przed szturmem, i w konsekwencji niedoszacowanie wielkości jego oddziałów.
Literatura:

</doc>
<doc id="2828197" url="https://pl.wikipedia.org/wiki?curid=2828197" title="Bad Old Songs">
Bad Old Songs

Bad Old Songs – czwarty album studyjny klezmerskiej grupy Daniel Kahn &amp; The Painted Bird, wydany w 2012 roku. Poza utworami autorskimi Daniela Kahna zawiera on m.in. cover piosenki "Story of Isaac" Leonarda Cohena oraz adaptację "Die alten bösen Lieder" autorstwa XIX-wiecznego niemieckiego poety Heinricha Heinego.
Utwór "Good Old Bad Old Days" był dostępny za darmo w formacie mp3 już ponad rok przed wydaniem płyty.

</doc>
<doc id="2828199" url="https://pl.wikipedia.org/wiki?curid=2828199" title="San Juan Chamelco">
San Juan Chamelco

San Juan Chamelco – miasto w środkowej Gwatemali, w departamencie Alta Verapaz, leżące w odległości 10 km na południowy wschód od stolicy departamentu. Miasto jest siedzibą gminy o tej samej nazwie, która w 2012 roku liczyła 57 904 mieszkańców. Gmina jest niewielka, zajmuje powierzchnię 80 km², co sprawia, że średnie zlaudnienie wynosi ponad 487 osób/km².

</doc>
<doc id="2828204" url="https://pl.wikipedia.org/wiki?curid=2828204" title="Głożyna omszona">
Głożyna omszona

Głożyna omszona ("Ziziphus mauritiana" Lam.) – gatunek krzewu lub niewysokiego drzewa z rodziny szakłakowatych. W zależności od klimatu może być wieczniezielony lub tracący liście podczas suszy. Prawdopodobnie pochodzi z obszaru indo-malajskiego. Gatunek szeroko naturalizowany w basenie Oceanu Indyjskiego od południowej Afryki po wyspy Pacyfiku. Szybko rosnący, w północnej Australii uważany za inwazyjny.

</doc>
<doc id="2828205" url="https://pl.wikipedia.org/wiki?curid=2828205" title="Kombinacja norweska na Mistrzostwach Świata w Narciarstwie Klasycznym 2013">
Kombinacja norweska na Mistrzostwach Świata w Narciarstwie Klasycznym 2013

Kombinacja norweska na Mistrzostwach Świata w Narciarstwie Klasycznym 2013 rozegrana została między 22 lutego a 3 marca 2013 we włoskiej miejscowości Val di Fiemme. Rozegrano dwie konkurencje indywidualne, metodą Gundersena na normalnej i dużej skoczni, sprint drużynowy oraz sztafetę. W klasyfikacji medalowej triumfowali reprezentanci Francji, którzy zdobyli cztery medale, w tym trzy złote. 

</doc>
<doc id="2828212" url="https://pl.wikipedia.org/wiki?curid=2828212" title="Urbs Salvia">
Urbs Salvia

Urbs Salvia (łac. "Urbs Salvia", wł. "Urbisaglia") – stolica historycznej diecezji w Italii istniejącej w pierwszych wiekach. 
Współczesne miasto Urbisaglia w prowincji Macerata we Włoszech. Obecnie katolickie biskupstwo tytularne ustanowione w 1968 przez papieża Pawła VI.

</doc>
<doc id="2828214" url="https://pl.wikipedia.org/wiki?curid=2828214" title="Big Cat (film)">
Big Cat (film)

 Big Cat (ang. "The Big Cat") – amerykański film z 1949 roku w reżyserii Phila Karlsona.

</doc>
<doc id="2828219" url="https://pl.wikipedia.org/wiki?curid=2828219" title="Hanna Sawicka">
Hanna Sawicka



</doc>
<doc id="2828223" url="https://pl.wikipedia.org/wiki?curid=2828223" title="Sara Haden">
Sara Haden

Sara Haden (ur. 17 listopada 1899 w Galveston, zm. 15 września 1981 w Los Angeles) – amerykańska aktorka filmowa i telewizyjna. Popularność przyniosła jej rola ciotki Milly Forrest w serii filmów MGM o Andym Hardym, w którego wcielił się Mickey Rooney.

</doc>
<doc id="2828225" url="https://pl.wikipedia.org/wiki?curid=2828225" title="Wenlock Edge">
Wenlock Edge

Wenlock Edge – wapienna skarpa w pobliżu Much Wenlock w hrabstwie Shropshire w Wielkiej Brytanii, uformowana ok. 400 milionów lat temu. Ma 24 km długości i przebiega z południowego zachodu na północny wschód pomiędzy Craven Arms i Much Wenlock. Ma wysokość ok. 330 m n.p.m. Większość zbocza pokrywa dobrze zachowany las liściasty biegnący wzdłuż skarpy.
Wenlock Edge jest prawdopodobnie najbardziej znane jako miejsce akcji wiersza Alfreda Edwarda Housmana "On Wenlock Edge the Wood's in Trouble". Ralph Vaughan Williams skomponował utwór "On Wenlock Edge" w 1909. Miejsce jest też tematem wielu prac artysty malarza L. S. Lowry, z których najbardziej znany jest rysunek w ołówku pt. "A Bit of Wenlock Edge" przedstawiający las na skarpie.
W 2005 Wenlock Edge pokazano w programie telewizyjnym BBC "Seven Natural Wonders" jako jeden z "cudów" obszaru Midlands.
Na Wenlock Edge leży wiele interesujących zabytków, takich jak wieża Flounder's Folly z 1838, XVI-wieczny dworek Wilderhope Manor oraz Shipton Hall, a także szlaki piesze, m.in. Shropshire Way i drogi do jazdy konnej, takie jak Jack Mytton Way. Teren jest popularny wśród turystów, amatorów pieszych wycieczek po wzgórzach, kolarstwa górskiego i jeździectwa.
Na Wenlock Edge znajdowała się posiadłość Roberta Harta "Highwood Hill", w której, na terenie małego sadu jabłkowo-gruszkowego, w latach 60.–90. XX w. stworzył on modelowy leśny ogród, będący pionierskim przedsięwzięciem tego rodzaju w klimacie umiarkowanym.
Legendy.
Ippikin's Rock
Miejscowa legenda opowiada o złodzieju i bandycie o imieniu Ippikin, który zakopał swoje złodziejskie łupy w pobliżu skarpy. Okoliczna ludność była zastraszona przez jego bandę, lecz w końcu w czasie burzy na jaskinię zbójców spadł ogromny głaz, grzebiąc całą bandę żywcem. Głaz nosi nazwę "Ippikin's Rock". Według legendy, ktokolwiek stanie na skarpie i sprowokuje ducha łotra mówiąc "Ippikin, Ippikin, keep away with your long chin", zostanie przez niego zepchnięty ze skarpy.
Major's Leap (Skok Majora)
Podczas angielskiej wojny domowej (1642–1651) major Thomas Smallman z pobliskiego dworu Wilderhope Manor był urzędnikiem rojalistów zmuszonym do ucieczki z dworu przed zbliżającymi się siłami Cromwella. Ponieważ przewoził ważne depesze, został osaczony z dwóch stron na Wenlock Edge. Zamiast się poddać, popędził konia w dół skarpy, spadając ok. 60 metrów. Zabił w ten sposób konia, ale sam przeżył, spadając na jabłoń. Doszedł pieszo do Shrewsbury, gdzie doręczył depesze. Miejsce, gdzie skoczył, nazwane jest "Major's Leap" i jest uważane za nawiedzone przez duchy majora i jego konia. Jego historia była inspiracją zakończenia powieści Mary Webb "Gone to Earth" (1917).
Dojazd.
Autobus.
W 2012 wprowadzono wahadłową linię autobusową "Shropshire Hills Shuttle service" kursującą wiosną i latem w weekendy oraz święta bankowe. Trasa, zwana "Wenlock Wanderer", łączy miasta Much Wenlock i Church Stretton, i prowadzi głównie drogą B4371 po górnej krawędzi Wenlock Edge. Autobus dojeżdża do Ticklerton, Acton Scott i Marshbrook na południe od Church Stretton. Autobus rozpocznie kursowanie ponownie od Wielkanocy 2013.

</doc>
<doc id="2828229" url="https://pl.wikipedia.org/wiki?curid=2828229" title="Wiktor Gorzelany">
Wiktor Gorzelany

Wiktor Gorzelany (ur. 21 maja 1908 we Lwowie, zm. 31 października 1976 w Szczecinie) – polski chemik (spec. chemia nieorganiczna, analiza chemiczna), profesor związany z Politechniką Szczecińską.
Życiorys.
Urodził się i spędził młodość we Lwowie, gdzie studiował chemię na Uniwersytecie Jana Kazimierza. Studia skończył w 1935 r., a 1938 r. otrzymał stopień doktora filozofii w zakresie chemii. Został młodszym asystentem zakładzie chemicznym I, kierowanym przez prof. dr. Romana Małachowskiego, a następnie adiunktem w Katedrze Chemii Nieorganicznej.
We wrześniu 1939 r., w czasie kampanii wrześniowej, odłamek ciężko ranił go w głowę, a po kapitulacji Warszawy znalazł się w Oflagu II C Woldenberg. Wykładał chemię w tzw. „Uniwersytecie Woldenberskim”. Został uwolniony w lutym 1945.
Pionier Wrocławia. W latach 1945–1952 uczestniczył w organizowaniu szkolnictwa wyższego we Wrocławiu. Początkowo był adiunktem prof. Włodzimierza Trzebiatowskiego, a w roku 1951 został kierownikiem Katedry Chemii na Uniwersytecie Przyrodniczym, utworzonej wspólnie z Edwinem Płażkiem i Bogusławą Jeżowską-Trzebiatowską (początkowo była to Katedra Chemii Ogólnej Wydziału Rolniczego Uniwersytetu i Politechniki – pierwszej po wojnie wspólnej uczelni wrocławskiej).
W roku 1953 został służbowo przeniesiony do Szczecina, do powstającej tam Wyższej Szkoły Inżynierskiej (przekształconej później w Politechnikę Szczecińską). Otrzymał stanowisko zastępcy profesora i kierownika Katedry Chemii Nieorganicznej na Wydziale Chemicznym (po reorganizacji wydziału w 1970 r. – Zakład Chemii Nieorganicznej w Instytucie Chemii Podstawowej). W 1955 r. został mianowany na docenta, a w 1970 r. uzyskał tytuł profesora nadzwyczajnego. Był w latach:
Prowadził m.in. badania związków kompleksowych, właściwości tlenków ołowiu, możliwości technicznego wykorzystania wypałków markazytowych, procesów odsiarczania gazów spalinowych.
Już jako pracownik Uniwersytetu Jana Kazimierza był członkiem Polskiego Towarzystwa Chemicznego. Należał do Polskiego Towarzystwa Przyrodników im. Kopernika i Towarzystwa Wiedzy Powszechnej oraz do grona organizatorów Szczecińskiego Oddziału PTChem i Szczecińskiego Towarzystwa Naukowego (STN).
Odszedł na emeryturę w roku 1976 r. Zmarł w październiku tego roku.
Publikacje (wybór).
Spośród publikacji Wiktora Gorzelanego wielokrotnie wznawiano skrypty i podręczniki akademickie, np.:
Odznaczenia.
Wiktor Gorzelany został odznaczony m.in. Krzyżem Kawalerskim Orderu Odrodzenia Polski. Za zasługi położone dla odbudowy i organizacji uczelni wyższych we Wrocławiu otrzymał w roku 1947 Złoty Krzyż Zasługi.
Wspomnienia.
Z okazji 60-lecia Politechniki Wrocławskiej prof. Adam Bartecki napisał:

</doc>
<doc id="2828230" url="https://pl.wikipedia.org/wiki?curid=2828230" title="Dwór z otoczeniem parkowym w Karniowicach">
Dwór z otoczeniem parkowym w Karniowicach

Dwór z otoczeniem parkowym w Karniowicach – zespół dworski znajdujący się w Karniowicach, w gminie Zabierzów, w powiecie krakowskim. Wybudowany w połowie XVIII wieku w stylu późnobarokowym, przebudowany w 1860 roku przez Stanisława Mieroszewskiego.
Dwór wraz z kaplicą i parkiem wpisany został do rejestru zabytków nieruchomych województwa małopolskiego.
Historia.
Na początku XVII wieku właścicielem Karniowic był Jerzy Pipan (1569–1648) lekarz i aptekarz, rajca krakowski, a w drugiej połowie XVII wieku Stanisław Wojeński (1619–1685) biskup kamieniecki. Karniowice przechodziły później prawem sukcesji lub kupna do: Morsztynów, Ossolińskich, Meciszewskich, Bartynowskich i Lewickich.
Dwór pochodzi z połowy XVIII wieku. W 1856 roku majątek kupił Jan Stanisław Mieroszewski (1827–1900), radny miasta Krakowa i w 1860 dwór przebudował. Od lat 70. XVIII wieku we władaniu Sobiesława Mieroszewskiego (1820–1890), potem rodziny Skrzyńskich a od końca lat 20. właścicielem był Marian Skrzyński. W 1988 roku, Krakowski Ośrodek Postępu Rolniczego (obecnie Małopolski Ośrodek Doradztwa Rolniczego w Karniowicach), przeprowadził renowację obiektu i w 1997 sprzedał właścicielowi prywatnemu .
Architektura.
Dwór podpiwniczony, murowany, parterowy, na planie kwadratu, dach łamany kryty gontem. Lukarny oraz ganek z neorokokowym szczytem, herbem Ślepowron i łacińską sentencją: „Miłość ojczyzny naszym obowiązkiem” dobudowane w 1860 roku przez Stanisława Mieroszewskiego.
Po bokach ośmioboczne alkierze w kształcie wieżyczek. Obok dworu kaplica z XVII wieku.
Park.
W otoczeniu zadbany park krajobrazowy ze śladami tarasowego założenia, zaprojektowany na przełomie XVIII i XIX wieku.

</doc>
<doc id="2828231" url="https://pl.wikipedia.org/wiki?curid=2828231" title="Pierwsza liga piłki nożnej w Czarnogórze">
Pierwsza liga piłki nożnej w Czarnogórze



</doc>
<doc id="2828234" url="https://pl.wikipedia.org/wiki?curid=2828234" title="Druga crnogorska liga">
Druga crnogorska liga



</doc>
<doc id="2828235" url="https://pl.wikipedia.org/wiki?curid=2828235" title="Ezio">
Ezio



</doc>
<doc id="2828236" url="https://pl.wikipedia.org/wiki?curid=2828236" title="Sjoert Brink">
Sjoert Brink

Sjoert Brink (ur. 19 lutego 1981) – holenderski brydżysta z tytułami World Grand Master w kategorii Open (WBF) oraz European Grand Master i European Champion w kategorii Open (EBL).
Jego partnerem jest Bas Drijver.
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2828237" url="https://pl.wikipedia.org/wiki?curid=2828237" title="Neuburg a. Inn">
Neuburg a. Inn



</doc>
<doc id="2828240" url="https://pl.wikipedia.org/wiki?curid=2828240" title="Skały magmowe Śląska Cieszyńskiego i Moraw">
Skały magmowe Śląska Cieszyńskiego i Moraw

Skały magmowe Śląska Cieszyńskiego i Moraw – izolowane wychodnie skał magmowych w obrębie osadów fliszowych, występujące w pasie o przebiegu NE–SW, długości ok. 100 km i szerokości 15-25 km, od Hranic na zachodzie po Bielsko-Białą na wschodzie (według regionalizacji fizycznogeograficznej Karpat: Pogórze Morawsko-Śląskie (czes. "Podbeskydská pahorkatina)" w Czechach i Pogórze Śląskie w Polsce). Poza tym obszarem skały magmowe odsłaniają się sporadycznie w Kotlinie Żywieckiej, co związane jest z obecnością w tym rejonie okna tektonicznego.
Obszar występowania skał magmowych wieku dolnokredowego w granicach Śląska Cieszyńskiego i Moraw jest różnie nazywany w literaturze naukowej, m.in.: podbeskidzka prowincja magmowa, morawsko-śląski obszar wulkaniczny, asocjacja cieszynitowo – pikrytowa czy cieszyńska prowincja magmowa.
Obecnie skały magmowe tego regionu nazywa się tradycyjnie „skałami cieszynitowymi”. Termin ten, stanowiący wygodne uproszczenie, dotyczy szerokiej gamy skał o różnym składzie mineralnym, strukturze i teksturze. Skały te zostały odkryte w drugiej połowie XIX w. przez Ludwika Hoheneggera. Nazwę „cieszynit” nadał on wszystkim skałom magmowym występującym w obrębie fliszu karpackiego na terenie Śląska Cieszyńskiego i Moraw. Dziś wiadomo, że oprócz cieszynitów i ich odmian występują tu również pikryty, monchikity i diabazy. Wspomnianym skałom magmowym mogą sporadycznie towarzyszyć także skały piroklastyczne w postaci drobnych warstewek tufów.
Występowanie na tle budowy geologicznej regionu.
Wystąpienia skał cieszynitowych są charakterystyczne wyłącznie dla zachodniej części płaszczowiny śląskiej, gdzie towarzyszą najstarszym osadom całych Karpat fliszowych, które tradycyjnie nazywa się warstwami cieszyńskimi (głównie łupki, margle i wapienie). 
W literaturze polskiej, zachodnią część płaszczowiny śląskiej pomiędzy Olzą i Skawą dzieli się na dwie podrzędne jednostki: niższą płaszczowinę cieszyńską i wyższą – godulską. Skały cieszynitowe występują wyłącznie w obrębie płaszczowiny cieszyńskiej i zostały sfałdowane wraz z jej osadami na przełomie paleogenu i neogenu.
Geneza i formy występowania skał cieszynitowych.
Geneza skał cieszynitowych ma ścisły związek z rozwojem basenu fliszowego, w którym tworzyły się najstarsze osady płaszczowiny śląskiej (tzw. basen protośląski). Wystąpienia skał cieszynitowych zlokalizowane są w strefie niemal równoległej do jego osi. Magma, której źródło stanowił przetapiany materiał górnego płaszcza Ziemi, wydobywała się z wnętrza Ziemi wykorzystując głęboko umiejscowione uskoki, które aktywne były w trakcie formowania się basenu protośląskiego we wczesnej kredzie.
Na przeważającym obszarze magma nie przedarła się na powierzchnię, którą stanowiło dno basenu i zastygła w postaci intruzji zgodnych (sille). Czasem jednak magma przedarła się przez osady i wylała na dno basenu – produkty wulkanizmu podmorskiego, m.in. lawy poduszkowe i fragmenty pokryw lawowych dobrze zachowały się na terenie Czech. Skały cieszynitowe obserwowane w odsłonięciach wykazują znaczny stopień zwietrzenia. Skały zupełnie świeże spotykane są sporadycznie.
Wykorzystanie.
Skały cieszynitowe wydobywane były w licznych kamieniołomach i służyły jako surowiec do budowy dróg i produkcji zaprawy murarskiej. Polskie kamieniołomy w XIX w. uznawane były za jedne z największych na Śląsku Cieszyńskim. W epoce brązu i żelaza pokruszone skały cieszynitowe wykorzystywano natomiast jako domieszkę do gliny przy produkcji ceramiki.
Ochrona prawna.
Skały cieszynitowe to jedne z nielicznych skał magmowych występujących w Karpatach fliszowych dlatego też mają duże znaczenie dla zachowanie georóżnorodności. Ich wychodnie są niezwykle cennymi oraz interesującymi geostanowiskami o wartościach dydaktycznych i naukowych. W Polsce ochronie prawnej podlegają:
Chronione obiekty w Czechach:

</doc>
<doc id="2828241" url="https://pl.wikipedia.org/wiki?curid=2828241" title="Neuhaus a. Inn">
Neuhaus a. Inn



</doc>
<doc id="2828245" url="https://pl.wikipedia.org/wiki?curid=2828245" title="Czarny Zwornik">
Czarny Zwornik

Czarny Zwornik (ok. 1530 m) – punkt zwornikowy w północno-zachodniej grani Upłaziańskiej Kopy w Dolinie Kościeliskiej w Tatrach Zachodnich. Znajduje się po północno-zachodniej stronie płytkiego wcięcia w grani zwanego Białym Siodełkiem (ok. 1570 m). Na Czarnym Zworniku odgałęzia się w południowo-zachodnim kierunku Czarny Mur, główna zaś grań poprzez Dziurawą Ścianę, Białą Turnię, Żółtą Basztę, Rękawicę i Organy opada dalej w północno-zachodnim kierunku i kończy się turnią Okręt.
Czarny Zwornik znajduje się w grani porośniętej świerkami i kosodrzewiną, około 300 m od Białego Siodełka i kilkadziesiąt metrów niżej od niego. Nie jest wierzchołkiem, a jedynie punktem zwornikowym dla trzech grani. Są trzy granie, zatem są też trzy wklęsłości między nimi: Żleb pod Wysranki (opadają do niego północno-wschodnie stoki Czarnego Zwornika), prawa (patrząc od dołu) odnoga Kolistego Żlebu i Biały Żleb. Do wszystkich tych żlebów Czarny Zwornik opada stromymi, zalesionymi stokami.
Władysław Cywiński przypuszcza, że liczne w okolicy nazwy z przymiotnikiem „czarny” pochodzą od Czarnej Turni, łącznie z nazwą Jaskini Czarnej, której przypisuje się pochodzenie tego nazewnictwa.

</doc>
<doc id="2828246" url="https://pl.wikipedia.org/wiki?curid=2828246" title="Józef Smaga (wojskowy)">
Józef Smaga (wojskowy)

Józef Smaga (ur. 2 listopada 1896 w Dąbrówce, zm. 9 grudnia 1982 w Leningradzie) – polski i radziecki wojskowy, generał major Armii Czerwonej, generał brygady LWP.
Życiorys.
W 1908 skończył szkołę powszechną i został ślusarzem w Lublinie, w 1915 ewakuowany na wschód, pracował w Piotrogrodzie. W 1916 zwolniony z pracy i aresztowany za udział w strajkach, potem wcielony do rosyjskiej armii. 
Po rewolucji lutowej 1917 wrócił do pracy i wstąpił do Gwardii Czerwonej, SDPRR(b) i SDKPiL. Podczas rewolucji październikowej brał udział w walkach o Piotrogród. W lutym 1918 walczył w obronie tego miasta. W marcu 1918 został dowódcą drużyny i plutonu w Jurjewskim Batalionie Putiłowskiej Dywizji Strzelców, a w kwietniu 1918 agitatorem-organizatorem w oddziale politycznym Zachodniej Dywizji Strzelców. Od stycznia 1919 w lotnictwie tej dywizji. Komisarz 38 Oddziału Lotniczego Frontu Zachodniego. W 1920 zdobył uprawnienia pilota wojskowego i został instruktorem w szkole pilotów w Jegoriewsku. Od października 1925 dowódca klucza w 8 Eskadrze Lotniczej w Moskwie, a od maja 1929 dowódca eskadry w 3 Wyższej Szkole Lotniczej w Orenburgu. Od lipca 1933 dowódca 23 Brygady Ciężkich Bombowców w Monino. W latach 1935–1936 słuchacz Wojskowej Akademii Lotniczej w Moskwie, następnie dowódca brygady lotniczej w Wojskowej Szkole Lotniczej Marynarki Wojennej im. Stalina. W latach 1938–1940 zwolniony w ramach czystek stalinowskich, od sierpnia 1940 zastępca dowódcy brygady lotniczej w Północnokaukaskim Okręgu Wojskowym, od maja 1941 dowódca pułku w Wojskowej Szkole Lotniczej w Krasnodarze. Na przełomie 1942/1943 brał udział w walkach z Niemcami. 
W kwietniu 1944 został skierowany do służby w Polskich Siłach Zbrojnych w ZSRR w stopniu pułkownika. 30 VII 1944 został p.o. dowódcy, a od 31 VIII dowódcą 1 Polskiej Dywizji Lotniczej. Kierował operacjami tej dywizji na przyczółku warecko-magnuszewskim i w okolicach Warszawy. 11 XI 1944 mianowany przez KRN generałem brygady; później zweryfikowany przez Radę Komisarzy Ludowych ZSRR jako generał-major Armii Czerwonej. Od 27 grudnia 1944 komendant Zjednoczonej Szkoły Lotniczej WP w Zamościu, a od 13 kwietnia 1945 – Wojskowej Szkoły Pilotów w Dęblinie. W maju 1946 odwołany ze stanowiska przez marsz. Michała Żymierskiego-Rolę za niewłaściwe kierowanie szkołą i dopuszczenie do upadku dyscypliny i nadużyć finansowych. W lipcu 1946 powrócił do ZSRR. W 1948 przeniesiony do rezerwy.
Jego imię nosiła 4 Dywizja Lotnictwa Myśliwskiego w Malborku i Szkoła Podstawowa w Korytowie k. Żyrardowa.

</doc>
<doc id="2828254" url="https://pl.wikipedia.org/wiki?curid=2828254" title="David Rosenhan">
David Rosenhan

David L. Rosenhan (ur. 22 listopada 1929, zm. 6 lutego 2012) – amerykański psycholog. Najbardziej znany jest z przeprowadzonego przez siebie doświadczenia – studium kwestionowania ważności psychiatrycznych diagnoz.
Rosenhan otrzymał tytuł licencjata na Yeshiva University. Na Uniwersytecie Columbia w 1953 roku zdobył tytuł magistra, a pięć lat później doktorat z psychologii. Rosenhan był czołowym ekspertem od psychologii i prawa. Był pionierem w stosowaniu metod psychologicznych w praktyce prawniczej. Był stypendystą American Association for the Advancement of Science i był wizytującym profesorem na Wolfson College w Uniwersytecie Oksfordzkim. Przed podjęciem pracy w Stanford Law School w 1970, był członkiem wydziałów Swarthmore College, Princeton University i Haverford College. Był także psychologiem naukowym Educational Testing Service i wykładowcą na Uniwersytecie Pensylwanii.
W 1973 Rosenhan opublikował "On Being Sane in Insane Places", jeden z najbardziej poczytnych artykułów w dziedzinie psychologii. W artykule przedstawiono szczegóły eksperymentu Rosenhana. Obaj z Martinem Seligmanem wierzyli, że istnieje siedem głównych cech nieprawidłowości: cierpienie; niezdolność do dostosowania, sugestywność i pozbawienie konwencji, nieprzewidywalność i brak kontroli, irracjonalność i niezrozumiałość, dyskomfort obserwatora, oraz łamanie norm moralnych i ideałów.
Profesor Rosenhan został nominowany, a później mianowany przez Stanfordzki Wydział Psychologii profesorem emerytowanym. Zmarł w dniu 6 lutego 2012 roku, w wieku 82 lat.

</doc>
<doc id="2828255" url="https://pl.wikipedia.org/wiki?curid=2828255" title="Aeclanum">
Aeclanum

Aeclanum (łac. "Aeclanensis", wł. "Eclano") – stolica historycznej diecezji w Italii erygowanej około roku 300, a skasowanej w roku 1059. 
Współczesne miasto Mirabella Eclano w prowincji Avellino we Włoszech. Obecnie katolickie biskupstwo tytularne ustanowione w 1966 przez papieża Pawła VI.

</doc>
<doc id="2828258" url="https://pl.wikipedia.org/wiki?curid=2828258" title="Ziębla">
Ziębla



</doc>
<doc id="2828259" url="https://pl.wikipedia.org/wiki?curid=2828259" title="Witold Otocki-Dołęga">
Witold Otocki-Dołęga



</doc>
<doc id="2828260" url="https://pl.wikipedia.org/wiki?curid=2828260" title="Jakub Słowik">
Jakub Słowik

Jakub Słowik (ur. 31 sierpnia 1991 w Nowym Sączu) – polski piłkarz występujący na pozycji bramkarza w japońskim klubie F.C. Tokyo. Były reprezentant Polski.
Kariera klubowa.
Słowik rozpoczynał karierę w juniorskiej sekcji Sandecji Nowy Sącz. Następnie przeniósł się do Szamotuł, gdzie grał w młodzieżowej drużynie MSP i Sparty. W 2009 roku przeszedł do Sparty Oborniki, rozgrywając przez dwa lata 37 spotkań. Od sezonu 2010/11 Słowik reprezentuje barwy Jagiellonii Białystok. W Ekstraklasie zadebiutował 13 maja 2011 roku w zremisowanym pojedynku z Legią Warszawa. W następnym roku w najwyższej klasie rozgrywkowej zagrał w czterech meczach, a na wiosnę został wypożyczony do Warty Poznań. W wielkopolskim klubie wystąpił 10 razy, po czym powrócił do Białegostoku.
Kariera reprezentacyjna.
Słowik otrzymał na przełomie 2012 i 2013 roku od selekcjonera reprezentacji Polski Waldemara Fornalika powołania na towarzyskie spotkania z Macedonią i Rumunią. Swój debiut w kadrze zaliczył w zwycięskim meczu z Rumunami, który ostatecznie został uznany za nieoficjalny.

</doc>
<doc id="2828268" url="https://pl.wikipedia.org/wiki?curid=2828268" title="Niżnia Kalacka Jaskinia">
Niżnia Kalacka Jaskinia



</doc>
<doc id="2828269" url="https://pl.wikipedia.org/wiki?curid=2828269" title="Ochotnicza Straż Pożarna w Kozarzach">
Ochotnicza Straż Pożarna w Kozarzach

Ochotnicza Straż Pożarna w Kozarzach – organizacja społeczna powstała w 1961 roku w Kozarzach.
Jest stowarzyszeniem, którego głównym celem jest zapobieganie pożarom oraz współdziałanie w tym zakresie z Państwową Strażą Pożarną, organami samorządowymi i innymi podmiotami, udział w akcjach ratowniczych oraz w obronie cywilnej. W 2011 r. OSP w Kozarzach została odznaczona brązowym medalem "Za zasługi dla pożarnictwa".
Sposób reprezentacji:
Historia.
Tragicznym impulsem do założenia straży ogniowej w Kozarzach był pożar, który wybuchł w roku 1960 i strawił kilka zabudowań. Dzięki staraniom lokalnych społeczników i przychylności władz Gromady Kuczyn, powołano do życia Ochotniczą Straż Pożarną i wyposażono ją w podstawowy sprzęt: węże i ręczną sikawkę. Kilka lat później jednostka pozyskała motopompę. Początkowo sprzęt był przechowywany w prywatnych pomieszczeniach, później w opuszczonym budynku starej szkoły podstawowej.
Prezesem OSP został kierownik szkoły, Michał Guz. W 1964 r. z funduszy gromadzkich zakupiono m.in.: ubrania strażackie, hełmy i pasy.
Murowaną remizę wraz z zapleczem socjalnym, garażem oraz pomieszczeniami magazynowymi wybudowano w latach 1992-1994 przy wsparciu Urzędu Gminy w Ciechanowcu oraz z dobrowolnych składek i przy czynnym udziale mieszkańców. W roku 1994 straż pozyskała używany samochód bojowy Star 660.
W 2008 r. OSP w Kozarzach w ramach projektu "Świetlica dla wszystkich" przeprowadziła szkolenia: kulinarne, udzielania pierwszej pomocy przedmedycznej, komputerowe i organizowanie imprez okolicznościowych. We wrześniu 2008 z funduszu gminy i władz wojewódzkich zakupiono średni samochód strażacki.
Od kwietnia do sierpnia 2011 r. wykonano przebudowę remizy wraz z zagospodarowaniem otoczenia. Między innymi przeprowadzono remont instalacji elektrycznej, wymieniono pokrycie dachowe, stolarkę okienną i drzwiową, wykonano posadzki oraz roboty sanitarne. Dokonano izolacji termicznej ścian zewnętrznych i elewacji i utwardzono plac manewrowy kostką brukową z krawężnikami.
3 IX 2011 r. OSP z Kozarzach obchodziła 50. rocznicę powstania. Z tej okazji otrzymała sztandar ufundowany przez instytucje, firmy i osoby prywatne. Byłym i czynnym strażakom oraz osobom wspierającym wręczono medale i odznaczenia.

</doc>
<doc id="2828270" url="https://pl.wikipedia.org/wiki?curid=2828270" title="Arnoldo Martínez Verdugo">
Arnoldo Martínez Verdugo

Arnoldo Martínez Verdugo (ur. 12 stycznia 1925 w Mocorito, zm. 24 maja 2013) – meksykański polityk komunistyczny, sekretarz generalny Meksykańskiej Partii Komunistycznej w latach 1963-1981, kandydat na prezydenta Meksyku w 1982.
Pochodził z biednej rodziny. Jako nastolatek podjął pracę zarobkową. W 1943 przeniósł się do miasta Meksyk, by podjąć pracę w San Rafael Paper Co i podjąć studia malarskie. W 1946 wstąpił do partii komunistycznej. W 1963 został sekretarzem generalnym tej partii. W 1978 brał udział w negocjacjach z rządem meksykańskim, co doprowadziło do uchwalenia reformy wyborczej zezwalającej partii komunistycznej na start w wyborach. W 1981 kierował rozwiązaniem partii komunistycznej i połączeniem jej z innymi partiami lewicowymi, a następnie utworzeniem Partido de la Revolución Democrática. W 1982 kandydował na prezydenta Meksyku. Dwukrotnie był członkiem Izby Deputowanych.

</doc>
<doc id="2828271" url="https://pl.wikipedia.org/wiki?curid=2828271" title="Abraham Bosse">
Abraham Bosse

Abraham Bosse (ur. 1604 w Tours, zm. 1676 w Paryżu) – francuski grawer, malarz i teoretyk sztuki, członek i wykładowca Królewskiej Akademii Malarstwa i Rzeźby.
Urodził się w rodzinie pochodzącego z Niemiec krawca, terminował od 1620 u rytownika Melchiora Taverniera. W 1628 poznał Jacques’a Callota i znalazł się pod jego wpływem. W 1648 został jednym z pierwszych członków Académie Royale de Peinture et de Sculpture, nauczał tam zasad perspektywy. W 1661 został usunięty z Akademii, gdyż kwestionował system estetyczny lansowany przez Jean-Baptiste Colberta i Charlesa Le Bruna.
Abraham Bosse był płodnym twórcą, pozostawił po sobie ponad półtora tysiąca prac graficznych. Były one tworzone techniką akwaforty łączoną z miedziorytem. Artysta poruszał najczęściej tematykę rodzajową dzięki czemu jego dzieła są dzisiaj cennym materiałem historycznym dokumentującym stroje, obyczaje i sprzęty używane w XVII-wiecznej Francji. Bosse był także malarzem, posługiwał techniką olejną i częściej akwarelą. Napisał kilka traktatów z teorii rytownictwa, malarstwa i architektury m.in. "Traité des manières de graver en taille douce sur l'airin par le moyen des eaux-fortes..." (1645), "Manière Vniverselle de Mr Desargves, pour pratiquer la Perspective Par Petit-Pied..." (1648) i "Le peintre converty aux précises et universelles règles de son art..." (1667).

</doc>
<doc id="2828273" url="https://pl.wikipedia.org/wiki?curid=2828273" title="Judith Barrett">
Judith Barrett

Judith Barrett właś. Lucille Kelley (ur. 2 lutego 1909 w Arlington, zm. 10 marca 2000 w Palm Desert) – amerykańska aktorka filmowa.

</doc>
<doc id="2828275" url="https://pl.wikipedia.org/wiki?curid=2828275" title="II liga słowacka w piłce nożnej">
II liga słowacka w piłce nożnej



</doc>
<doc id="2828276" url="https://pl.wikipedia.org/wiki?curid=2828276" title="Shilo">
Shilo



</doc>
<doc id="2828277" url="https://pl.wikipedia.org/wiki?curid=2828277" title="I liga słowacka w piłce nożnej">
I liga słowacka w piłce nożnej



</doc>
<doc id="2828279" url="https://pl.wikipedia.org/wiki?curid=2828279" title="Saitama Seibu Lions">
Saitama Seibu Lions

 – japoński klub baseballowy z Tokorozawy, występujący w zawodowej lidze Nippon Professional Baseball.
Klub powstał w 1950 roku pod nazwą Nishitetsu Clippers. W późniejszym okresie kilkakrotnie zmieniał nazwę (Nishitetsu Lions 1951–1972, Taiheiyo Club Lions 1973–1976, Crown Lighter Lions 1977–1978, Seibu Lions 1979–2007. Od 2008 r. występuje jako Saitama Seibu Lions.

</doc>
<doc id="2828281" url="https://pl.wikipedia.org/wiki?curid=2828281" title="III liga słowacka w piłce nożnej">
III liga słowacka w piłce nożnej



</doc>
<doc id="2828285" url="https://pl.wikipedia.org/wiki?curid=2828285" title="Gotteszell">
Gotteszell



</doc>
<doc id="2828286" url="https://pl.wikipedia.org/wiki?curid=2828286" title="Sofia Bleckur">
Sofia Bleckur

Sofia Bleckur (ur. 3 lipca 1984 w Rättvik) – szwedzka biegaczka narciarska, medalistka mistrzostw świata oraz medalistka mistrzostw świata młodzieżowców.
Kariera.
Po raz pierwszy na arenie międzynarodowej Sofia Bleckur pojawiła się 5 stycznia 2003 roku, kiedy zajęła ósme miejsce w biegu na 5 km stylem dowolnym w zawodach juniorów w Åsarnie. Nieco ponad rok później wystąpiła na mistrzostwach świata juniorów w Stryn, gdzie była między innymi szósta w sztafecie oraz siódma w biegu na 15 km techniką klasyczną. Jeszcze w 2004 roku zadebiutowała w zawodach Pucharu Świata – 20 listopada w Gällivare zajęła 70. miejsce na dystansie 10 km klasykiem. W lutym 2006 roku wzięła udział w mistrzostwach świata młodzieżowców w Kranju, zajmując 12. miejsce na 10 km stylem klasycznym i dziewiąte w biegu łączonym na 15 km. Jeszcze lepiej wypadła na rozgrywanych rok później MŚ młodzieżowców w Tarvisio, gdzie zdobyła srebrny medal na 10 km klasykiem, przegrywając tylko z Silvaną Bucher ze Szwajcarii. Na tej samej imprezie zajęła również piąte miejsce w sprincie. Pierwsze pucharowe punkty zdobyła 1 grudnia 2007 roku po tym, jak zajęła 25. miejsce w sprincie klasykiem w Ruce. Sezon 2007/2008 zakończyła na 87. miejscu w klasyfikacji generalnej z dorobkiem 8 punktów. Jak dotąd najlepsze wyniki osiągnęła w sezonie 2011/2012, który ukończyła na 57. pozycji. Na początku sezonu 2012/2013, 25 listopada 2012 roku w Gällivare, wspólnie z Idą Ingemarsdotter, Lisą Larsen i Charlotte Kallą zajęła drugie miejsce w zawodach Pucharu Świata.
Osiągnięcia.
Puchar Świata.
Miejsca na podium.
Jak dotąd Sofia Bleckur nie stała na podium indywidualnych zawodów Pucharu Świata.

</doc>
<doc id="2828287" url="https://pl.wikipedia.org/wiki?curid=2828287" title="Jules Baillarger">
Jules Baillarger

Jules Gabriel François Baillarger (ur. 25 marca 1809 w Montbazon, zm. 31 grudnia 1890 w Paryżu) – francuski lekarz neurolog i psychiatra, współzałożyciel czasopisma „Annales médico-psychologiques”, autor klasycznego opisu zaburzenia afektywnego dwubiegunowego (które nazwał "folie à double forme").

</doc>
<doc id="2828288" url="https://pl.wikipedia.org/wiki?curid=2828288" title="Langdorf">
Langdorf



</doc>
<doc id="2828291" url="https://pl.wikipedia.org/wiki?curid=2828291" title="Lindberg">
Lindberg



</doc>
<doc id="2828293" url="https://pl.wikipedia.org/wiki?curid=2828293" title="Giuseppe Pittau">
Giuseppe Pittau

Giuseppe Pittau SJ (ur. 20 października 1928 w Villacidro; zm. 26 grudnia 2014 w Tokio) – włoski duchowny katolicki, arcybiskup, sekretarz Kongregacji ds. Edukacji Katolickiej w latach 1998-2003.
Życiorys.
18 marca 1959 otrzymał święcenia kapłańskie. W latach 1992-1998 pełnił funkcję rektora Papieskiego Uniwersytetu Gregoriańskiego.
11 lipca 1998 Jan Paweł II mianował go sekretarzem Kongregacji ds. Edukacji Katolickiej, podnosząc go do godności arcybiskupa tytularnego "Castro di Sardegna". Sakry biskupiej udzielił mu 26 września 1998 kardynał Angelo Sodano.
25 listopada 2003 przeszedł na emeryturę.

</doc>
<doc id="2828296" url="https://pl.wikipedia.org/wiki?curid=2828296" title="Kfar Tappuah">
Kfar Tappuah



</doc>
<doc id="2828298" url="https://pl.wikipedia.org/wiki?curid=2828298" title="Dwór z otoczeniem parkowym w Niegoszowicach">
Dwór z otoczeniem parkowym w Niegoszowicach

Dwór z otoczeniem parkowym w Niegoszowicach – zabytkowy dwór, znajdujący się w Niegoszowicach, w gminie Zabierzów, w powiecie krakowskim.
Obiekt wraz z otoczeniem ogrodowym i drzewostanem wpisany został do rejestru zabytków nieruchomych województwa małopolskiego.
Historia.
Pierwszym właścicielem był dziekan kapituły krakowskiej, ksiądz Michał Sołtyk. Około 1800 roku, wykorzystując stare mury budynku z XVI wieku zajął się budową obecnie istniejącego dworu. Kolejnym dziedzicem został Jan Kanty Bobrowski, a następnie Agnieszka Bathowa. W 1832 roku dwór kupił pułkownik Benedykt Zielonka, a od 1874 właścicielem został Kazimierz Chwalibogowski. Następnym właścicielem został książę Eugeniusz Lubomirski, a jego spadkobiercy w roku 1912 sprzedali majątek hrabiemu Piotrowi Rostworowskiemu, który go w znacznej części rozparcelował.
Ksiądz Michał Sołtyk, będąc dworzaninem i wysłannikiem biskupa Kajetana Sołtyka, przywoził z podróży do Rzymu, Wiednia, Florencji i Wenecji dzieła różnych twórców. Kolekcja składała się z ponad 360 obrazów i sztychów, zbierał też wyroby rzemiosła artystycznego, minerały i kamienie szlachetne.
We wrześniu 1939 roku pałac został obrabowany przez Niemców, którzy wywieźli stamtąd m.in. makaty buczackie, kolekcję porcelany sewrskiej i miśnieńskiej oraz zabytkowe wazy, puchary, perskie dywany, rzeźby, szale kaszmirskie i 3 norymberskie zegary z XVII wieku.
Rostworowscy na początku lat 70. XX wieku resztówkę sprzedali Zakładowi numer 41 Zjednoczonych Zespołów Gospodarczych "Inco-Veritas" w Krakowie. Dwór w latach 1983–1986 został gruntownie odrestaurowany, a w parku po stronie północnej wybudowano kilka hal produkcyjnych. Od 1996 roku właścicielem była amerykańska firma "NorthStar" Ltd z siedzibą w Warszawie. Obiekt został ponownie odrestaurowany na przełomie lat 1999/2000 przez firmę "NorthStar", która działała tu do 2005 roku. Po 2005 roku dworek jest w posiadaniu osoby prywatnej.
Architektura.
Obiekt wzniesiony w stylu klasycystycznym, murowany, parterowy z piętrową częścią środkową, prawdopodobnie według projektu Sebastiana Sierakowskiego. Wejście do dworu prowadzi przez wgłębiony portyk. Na piętrze znajdowała się kaplica. Z boku dobudowano parterową oranżerię. Dwór niedługo po wybudowaniu utrwalił na rysunku Zygmunt Vogel.
Park.
Przed pałacem od południowej strony znajduje się park krajobrazowy, zaznaczony na mapie z 1799 roku.

</doc>
<doc id="2828299" url="https://pl.wikipedia.org/wiki?curid=2828299" title="Droga do Singapuru">
Droga do Singapuru

Droga do Singapuru (ang. "Road to Singapore") – amerykański film z 1940 roku w reżyserii Victora Schertzingera.

</doc>
<doc id="2828305" url="https://pl.wikipedia.org/wiki?curid=2828305" title="Emil Schinagel">
Emil Schinagel

Emil Schinagel (ur. 1899 w Drohojowie, zm. 1943 we Lwowie) – polski malarz, lekarz.
Studiował medycynę na Wydziale Lekarskim Uniwersytetu Jagiellońskiego, po jej ukończeniu rozpoczął studia na krakowskiej Akademii Sztuk Pięknych w pracowni Teodora Axentowicza. Należał do Legionów Polskich, ale nie zachowały się informacje o tym okresie życia artysty. Studia artystyczne kontynuował na Akademii w Brukseli, po ich ukończeniu podróżował po Europie. W tym okresie dłużej przebywał Paryżu, a następnie w Antwerpii, gdzie w 1930 miała miejsce indywidualna wystawa jego twórczości. Cztery lata później w Instytucie Propagandy Sztuki w Warszawie Emil Schinagel wystawił liczną kolekcję akwareli i gwaszy. Współuczestniczył w powstaniu grupy artystycznej Zwornik, z którą wystawiał swoje prace. Należał do Zrzeszenia Żydowskich Artystów Malarzy i Rzeźbiarzy, zajmował się malarstwem ściennym, ilustrował książki i był autorem felietonów o sztuce. Zginął w 1943 w lwowskim getcie.

</doc>
<doc id="2828308" url="https://pl.wikipedia.org/wiki?curid=2828308" title="Rogownik">
Rogownik



</doc>
<doc id="2828316" url="https://pl.wikipedia.org/wiki?curid=2828316" title="Prawo Amary">
Prawo Amary



</doc>
<doc id="2828318" url="https://pl.wikipedia.org/wiki?curid=2828318" title="Po zapałki">
Po zapałki

Po zapałki (ros. "За спичками", fiński "Tulitikkuja lainaamassa") – radziecko-fiński film fabularny z 1980 roku, w reżyserii Leonida Gajdaja i Risto Orko, na podstawie powieści Maiju Lassili.
Fabuła.
Akcja filmu rozgrywa się we wsi Liperi, we wschodniej Finlandii. Anti Ihalainen żyje beztrosko w swojej wsi z żoną Anną-Lizą. Kiedy w domu Ihalainenów kończą się zapałki i nie można przyrządzić ich ulubionej kawy, żona wysyła Antiego do sąsiada Hiuvarinena.
W drodze do domu Hiuvarinena Ihalainen spotyka starego przyjaciela Jussi Vatanena, który prosi go o pomoc w wyswataniu z córką Hiuvarinena. Przejęty celem swojej wizyty Ihalainen wraca do domu bez zapałek.
Tymczasem Tahvo Kennonen opowiada o swojej dawnej miłości do Anny-Lizy Ihalainen i o tym, że Anti go oszukał i ożenił się z jego ukochaną. Podpity Kenonen zamierza po znowu spotkać się ze swoją dawną sympatią.
Przyszły ślub obaj przyjaciele zamierzają opić, a spotkanemu na drodze plotkarzowi opowiadają o swoich zamiarach rzekomego wyjazdu do Ameryki. Nie zamierzają szybko wracać do swoich domów. Kiedy nieobecność Antiego się przedłuża, jego żona dowiaduje się o "wyjeździe" męża i spotyka Kenonena, który czyni jej propozycję małżeństwa. Gdy Ihalainen powraca do domu, Anna-Liza jest już przekonana, by wyjść za mąż za Kenonena.

</doc>
<doc id="2828320" url="https://pl.wikipedia.org/wiki?curid=2828320" title="Silvana Bucher">
Silvana Bucher

Silvana Bucher (ur. 3 lutego 1984 r. w Malters) – szwajcarska biegaczka narciarska.
Kariera.
Po raz pierwszy na arenie międzynarodowej Silvana Bucher pojawiła się 2 grudnia 2000 roku, kiedy zajęła 47. miejsce w biegu na 5 km stylem klasycznym w zawodach FIS Race w Goms. W 2003 roku wystartowała na mistrzostwach świata juniorów w Sollefteå, gdzie w swym najlepszym starcie zajęła 19. pozycję w biegu na 15 km techniką dowolną. Wystąpiła także na rozgrywanych rok później mistrzostwach świata juniorów w Stryn, ale indywidualnie wypadła słabiej, a wraz z koleżankami z reprezentacji zajęła 12. miejsce. Swój największy sukces osiągnęła podczas mistrzostw świata młodzieżowców w Tarvisio, gdzie zwyciężyła na dystansie 10 km stylem dowolnym. Na tej samej imprezie była ponadto piąta w biegu łączonym na 15 km. Rok wcześniej, na MŚ młodzieżowców w Kranju jej najlepszym wynikiem było 20. miejsce w sprincie. Debiut w Pucharze Świata zaliczyła 11 marca 2006 roku w Oslo, gdzie zajęła 48. miejsce na dystansie 30 km stylem dowolnym. Pierwsze pucharowe punkty zdobyła nieco ponad trzy miesiące później - 3 lutego 2007 roku w Davos zajęła 30. miejsce na dystansie 10 km. Sezon 2006/2007 zakończyła na 117. miejscu w klasyfikacji generalnej z jednym punktem w dorobku. Jak dotąd najlepsze wyniki osiągnęła w sezonach 2007/2008 i 2009/2010, które kończyła na 65. pozycji.
Osiągnięcia.
Puchar Świata.
Miejsca na podium.
Jak dotąd Silvana Bucher nie stała na podium indywidualnych zawodów Pucharu Świata.

</doc>
<doc id="2828323" url="https://pl.wikipedia.org/wiki?curid=2828323" title="Penelopa prująca całun">
Penelopa prująca całun

Penelopa prująca całun () – obraz malarza angielskiego Josepha Wrighta. 
Obraz został zamówiony przez projektanta i producenta naczyń Josiaha Wedgwooda, który pragnął złożyć hołd kobiecej zapobiegliwości i oddaniu. 
Temat obrazu ilustruje jeden z wątków historii Odyseusza i jego powrotu do domu, do wyczekującej go żony Penelopy. Wright opierał się na relacji Homera zawartej w "Odysei". Zgodnie z nią Penelopa przez dwadzieścia lat oczekiwała na powrót małżonka. Przez ten czas musiała opędzać się od zalotników i amantów, stosując różne wybiegi i tłumaczenia. Jednym z nich było złożenie obietnicy, iż po utkaniu całunu pogrzebowego dla męża wybierze nowego oblubieńca. O swoim fortelu opowiedziała żebrakowi, który zjawił się w jej komnacie. Żebrakiem był przebrany Odyseusz: 
Opis obrazu.
Wright był mistrzem nocnych scen i wykorzystania efektów świetlnych w swojej epoce. Nocna scena ukazuje Penelopę siedzącą na łóżku oraz śpiącego Telemacha, jej syna. Oboje skąpani są w świetle padającego z niewidocznego źródła i nadającemu silny efekt "chiaroscuro". W scenie nie ma żywego Odyseusza pod postacią żebraka, znajduje się natomiast jego posąg. Wzrok Penelopy jak i głowa Odyseusza zwrócone są ku śpiącemu synowi. Po lewej stronie Wright umieścił psa Argosa, wiernego towarzysza Odyseusza. Stanowi on kulminacyjny punkt w opowieści Homera - pies jedyny rozpoznał swojego pana. Na obrazie towarzyszy Penelopie i Telemachowi. 

</doc>
<doc id="2828325" url="https://pl.wikipedia.org/wiki?curid=2828325" title="Ziziphus mauritiana">
Ziziphus mauritiana



</doc>
<doc id="2828328" url="https://pl.wikipedia.org/wiki?curid=2828328" title="Lamus dworski w Pisarach">
Lamus dworski w Pisarach

Lamus dworski w Pisarach – lamus znajdujący się w województwie małopolskim, w powiecie krakowskim, w gminie Zabierzów, w Pisarach. Obiekt należący do zespołu dworskiego został wpisany do rejestru zabytków nieruchomych województwa małopolskiego.
Lamus (pierwotny dwór) o cechach renesansowych, wybudowany w pierwszej połowie XVII wieku, murowany, na planie kwadratu, piętrowy, nakryty spadzistym dachem namiotowym, kryty gontem. Od północy schody prowadzące na ganek na piętrze. W dolnej kondygnacji sklepienie kolebkowe z lunetami.
Budynek został poddany gruntownej konserwacji w 1965 roku. W budynku funkcjonowała stylowa kawiarnia gminnej spółdzielni oraz klub Związku Młodzieży Wiejskiej a od 1976 roku działała tu galeria „Lamus” w której odbywały się wystawy, koncerty, spotkania i odczyty.

</doc>
<doc id="2828329" url="https://pl.wikipedia.org/wiki?curid=2828329" title="Jaskinia pod Pisaną">
Jaskinia pod Pisaną



</doc>
<doc id="2828332" url="https://pl.wikipedia.org/wiki?curid=2828332" title="Marcin Budkowski">
Marcin Budkowski

Marcin Budkowski (ur. 23 kwietnia 1977 w Warszawie) – polski inżynier w serii wyścigów samochodowych Formuły 1, pełnił funkcję szefa departamentu technicznego FIA. W styczniu 2022 roku odszedł z teamu Alpine.
Życiorys.
Urodził się w Warszawie w 1977, ale w wieku pięciu lat wyjechał z Polski. Ukończył studia na École Polytechnique (gdzie został inżynierem aeronautyki ze specjalizacją aerodynamiki), École Supérieure d’Aéronautique oraz Imperial College London. W 2000 roku odbył pięciomiesięczny staż w dziale ds. aerodynamiki w firmie Peugeot.
W 2001 roku rozpoczął pracę w Prost Grand Prix. Po bankructwie tego zespołu, z rekomendacji dyrektora technicznego Prosta, Henriego Duranda, przeszedł do Ferrari, gdzie był członkiem załogi ds. CFD, a później kierownikiem oddziału odpowiedzialnego za testy w tunelu aerodynamicznym. W Ferrari pracował do 2007 roku włącznie.
W październiku 2007 roku przeszedł do McLarena, gdzie pracował jako starszy aerodynamik. W 2008 roku został liderem ds. aerodynamiki przytorowej, a latem 2009 roku – liderem projektu ds. rozwoju aerodynamicznego. W 2011 roku, po krytycznych uwagach Paddy'ego Lowe nt. McLarena MP4-26, udał się na kilkumiesięczny urlop, co spowodowało pogłoski, że Pat Fry chce sprowadzić Budkowskiego do Ferrari. Inżynier pozostał jednak w McLarenie, a w listopadzie 2012 roku objął stanowisko szefa ds. aerodynamiki. Współpracę z McLarenem zakończył w styczniu 2014 roku.
Następnie podjął pracę w FIA, gdzie pracował jako koordynator techniczny i sportowy. W marcu 2017 roku został szefem departamentu technicznego Federacji.
W styczniu 2021 został dyrektorem wykonawczym zespołu Renault Sport Formula One Team (pomimo oficjalnego sprzeciwu pozostałych ekip Formuły 1).
W 2023 został stałym ekspertem Formuły 1 dla serwisu streamingowego Viaplay Polska.
Opinie.
Nazywany „polskim Adrianem Neweyem”, został określony przez Joe Sawarda jako „jeden z najlepiej wykwalifikowanych inżynierów w Formule 1”. Andrzej Borowczyk, komentując awans Budkowskiego do rangi szefa ds. aerodynamiki powiedział, że „to wielka rzecz być szefem działu aerodynamiki w takim zespole jak McLaren”.

</doc>
<doc id="2828333" url="https://pl.wikipedia.org/wiki?curid=2828333" title="Uwaga! Pirat">
Uwaga! Pirat

Uwaga! Pirat – polski magazyn policyjny przygotowywany we współpracy z Biurem Ruchu Drogowego Komendy Głównej Policji, emitowany na antenie TVN Turbo od 23 maja 2008. Od początku istnienia programu lektorem był Tomasz Knapik.
Charakterystyka programu.
W każdym odcinku przedstawiane są kulisy pracy patroli policji, które ujawniają kierowców łamiących przepisy na drogach i powodujących zagrożenie dla ruchu drogowego oraz prezentuje się to, w jaki sposób tzw. piraci drogowi tłumaczą się ze swoich zachowań funkcjonariuszom policji.

</doc>
<doc id="2828334" url="https://pl.wikipedia.org/wiki?curid=2828334" title="Jadwiga Burska">
Jadwiga Burska

Jadwiga Burska Skupiewska (ur. 22 lutego 1926 w Sulejówku, zm. 4 stycznia 2011) – polska psychopedagog, harcerka Szarych Szeregów, instruktorka harcerska, autorka książek o tematyce harcerskiej.
Życiorys.
Podczas okupacji działała w Szarych Szeregach, była sanitariuszką, uczestniczyła w powstaniu warszawskim.
Ukończyła studia na Wydziale Filozofii Uniwersytetu Warszawskiego. Na Uniwersytecie im. Adama Mickiewicza w Poznaniu uzyskała tytuł doktora za pracę "Psychopedagogiczna analiza uczestnictwa w grupach zorganizowanych na przykładzie drużyny harcerskiej".
W okresie 1960–1975 pracowała w Ośrodku Badań Psychopedagogicznych przy Głównej Kwaterze ZHP, od 1972 była jego kierownikiem.
Związana z hufcem Warszawa-Praga-Północ, w którym pełniła funkcje m.in. zastępczyni namiestnika drużyn młodszych, komendantki Ośrodka Praga Nowa, członkini komisji stopni instruktorskich. W okresie 1960–1964 była drużynową 273 Warszawskiej Drużyny Harcerskiej im. Władysława Broniewskiego działającej w Szkole Podstawowej nr 49 przy ul. Szanajcy 17/19 (obecnie Gimnazjum nr 30), a niedługo później przekształconej w Szczep 273 Warszawskich Drużyn Harcerskich i Zuchowych „Mazowsze”.
W 1963 otrzymała stopień harcmistrzyni.
Odznaczona Złotym Krzyżem Zasługi, Krzyżem „Za Zasługi dla ZHP”, Medalem Zwycięstwa i Wolności, Złotą Honorową Odznaką „Za Zasługi dla Warszawy”, Odznaką Weterana Walk o Niepodległość.
Pochowana na cmentarzu Powązkowskim w Warszawie (kwatera 297 – 6 – 3).
Była autorką lub współautorką m.in. książek:

</doc>
<doc id="2828336" url="https://pl.wikipedia.org/wiki?curid=2828336" title="III liga polska w piłce nożnej, grupa łódzko-mazowiecka (2012/2013)">
III liga polska w piłce nożnej, grupa łódzko-mazowiecka (2012/2013)

III liga, grupa łódzko-mazowiecka, sezon 2012/2013 – 5. edycja rozgrywek czwartego poziomu ligowego piłki nożnej mężczyzn w Polsce po reorganizacji lig w 2008 roku. Bierze w niej udział 16 drużyn z województwa łódzkiego i województwa mazowieckiego. Walczą one o miejsce premiowane awansem do grupy wschodniej II ligi. Ostatnie zespoły spadają odpowiednio do grup: łódzkiej, mazowieckiej (południe) i mazowieckiej (północ) IV ligi. Opiekunem ligi w sezonie 2012/2013 jest Łódzki Związek Piłki Nożnej. 
Sezon ligowy rozpoczął się 15 sierpnia 2012 roku, a ostatnie mecze rozegrane zostaną w czerwcu 2013 roku.
Zasady rozgrywek.
Zmagania w lidze toczą się systemem kołowym w dwóch rundach – jesiennej i wiosennej. Każda z drużyn rozgrywa z pozostałymi po 2 mecze. Zwycięzca otrzymuje automatyczny awans do II ligi (grupa wschodnia). Do ligi awansuje mistrz i wicemistrz IV ligi grupa łódzka oraz mistrz IV ligi grupa mazowiecka (południe) i mistrz IV ligi grupa mazowiecka (północ). Drużyny, które po zakończeniu rozgrywek zajmą w tabeli odpowiednio 14, 15 i 16 miejsce, spadają do właściwej terytorialnie IV ligi i będą w kolejnym sezonie występować w IV lidze. Liczba drużyn spadających z III ligi ulega zwiększeniu o liczbę drużyn, które spadną z II ligi zgodnie z przynależnością terytorialną do Łódzkiego lub Mazowieckiego ZPN.
Drużyna, które zrezygnuje z uczestnictwa w rozgrywkach, degradowana jest o 2 klasy rozgrywkowe i przenoszona na ostatnie miejsce w tabeli (jeśli rozegrała przynajmniej 50% spotkań sezonu; wtedy mecze nierozegrane weryfikowane są jako walkowery 0:3 na niekorzyść drużyny wycofanej) lub jej wyniki zostają anulowane. Z rozgrywek eliminowana – i również degradowana o 2 klasy rozgrywkowe – jest drużyna, która nie rozegra z własnej winy 3 spotkań sezonu.
Kolejność w tabeli ustala się według liczby zdobytych punktów. W przypadku uzyskania równej liczby punktów przez dwie drużyny, o zajętym miejscu decydują:
W przypadku, gdy dwoma zespołami o jednakowej liczbie punktów są zespoły, których kolejność decyduje o awansie lub spadku, stosuje się wyłącznie zasady określone w punktach a, b i c, a jeżeli one nie rozstrzygną kolejności, zarządza się spotkanie barażowe na neutralnym boisku, wyznaczonym przez Wydział Gier PZPN.
Przy więcej niż dwóch zespołach przeprowadza się dodatkową punktację pomocniczą spotkań wyłącznie między zainteresowanymi drużynami, kierując się kolejno zasadami podanymi w punktach a, b, c, d oraz e.
Objaśnienia
Tabela.
 
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mistrz jesieni 2012/2013: Legionovia Legionowo
Awans do II ligi: Legionovia Legionowo
Spadek do IV ligi: Warta Sieradz, Włókniarz Zelów, Orzeł Wierzbica

</doc>
<doc id="2828337" url="https://pl.wikipedia.org/wiki?curid=2828337" title="TruTV">
TruTV

truTV (dawniej "Court TV") – amerykański kanał telewizyjny, pierwotnie wyspecjalizowany w transmisjach procesów sądowych oraz programach dotyczących szeroko rozumianej kryminalistyki. W październiku 2014 roku włodarze kanału zmienili profil truTV na bardziej konwencjonalny program reality z mocnym naciskiem na komedię. Właścicielem stacji jest Turner Broadcasting System, oddział grupy medialnej Warner Bros. Discovery.
Historia.
Kanał został uruchomiony 2 lipca 1991 roku pod nazwą Court TV. Szefem telewizji był Fred Graham. 1 stycznia 2008 roku kanał rozpoczął emisję programu pod nową nazwą truTV, a w marcu 2011 roku uruchomiono wersję HD z taką samą ramówką.
truTV w Europie.
Przez długi czas kanał truTV nie mógł być odbierany w Europie, jednak wiele tutejszych stacji kupowało wyprodukowane dla kanału programy. W Polsce można było oglądać amerykańskie produkcje na kanale Zone Club. Na Starym Kontynencie kanał truTV mogą oglądać widzowie w Wielkiej Brytanii, gdzie został on oficjalnie uruchomiony 4 sierpnia 2014 roku.

</doc>
<doc id="2828339" url="https://pl.wikipedia.org/wiki?curid=2828339" title="Julian Zubek">
Julian Zubek

Julian Zubek ps. „Tatar” (ur. 27 sierpnia 1913 w Nowym Sączu, zm. 24 listopada 1981 w Kosarzyskach) – major 1 Pułku Strzelców Podhalańskich AK, kawaler Orderu Virtuti Militari. 
Życiorys.
Absolwent Studium Nauczycielskiego w Starym Sączu (1932) i podchorążówki w 4 Pułku Strzelców Podhalańskich w Cieszynie (1934). Przedwojenny sportowiec nowosądeckich klubów: Klubu Sportowego Kolejowego Przysposobienia Wojskowego Sandecja, Towarzystwa Zabaw Ruchowych Beskid oraz Klubu Sportowego Strzelecki.
Startował w sekcji narciarskiej Klubu Sportowego Kolejowego Przysposobienia Wojskowego „Sandecja”, gdzie jego trenerem był Leopold Kwiatkowski.
Będąc już żołnierzem 4 Pułku Strzelców Podhalańskich został powołany dwukrotnie do reprezentacji Polski na wojskowych zawodach narciarskich biegu patrolowego: Małej Ententy w 1934 r. w rumuńskim Predeal, ponownie w 1937 r. startował w Kuopio w Finlandii.
Członek ludowych zespołów folklorystycznych „Górale Sądeccy” i „Lachy Podegrodzkie”, nauczyciel w Piwnicznej i Rytrze w latach 1936/37. Walczył w kampanii wrześniowej, w późniejszym okresie współtworzył trasy kuriersko-przerzutowo-łącznościowe na Sądecczyźnie. Prowadził tajną szkółkę partyzancką na Przechybie. W lecie 1944 został dowódcą Oddziału Partyzanckiego 9-ej kompanii III batalionu 1 Pułk Strzelców Podhalańskich Armii Krajowej.
Po wojnie wskutek prześladowań Urzędu Bezpieczeństwa zmuszony wraz z rodziną do wyjazdu za granicę (Francja i Wielka Brytania), do kraju powrócił w 1947 roku. Początkowo zamieszkał w Karpaczu, później w Zakopanem. Ostatecznie osiadł w Kosarzyskach.
Julian Zubek napisał książkę "Ze wspomnień kuriera" wydaną dopiero w 1988 roku.
Został pochowany na cmentarzu Borownice w Piwnicznej-Zdroju.

</doc>
<doc id="2828344" url="https://pl.wikipedia.org/wiki?curid=2828344" title="Helge å">
Helge å

Helge å (lub Helgeå, Helgeån) – rzeka w południowej Szwecji o długości ok. 190 km, uchodząca do Hanöbukten na wschodnim wybrzeżu Skanii. Powierzchnia jej dorzecza, obejmującego obszar południowej części Smalandii i północno-wschodnią część Skanii, wynosi 4 748,9 km².
Przebieg rzeki.
Źródła rzeki Helge å znajdują się ok. 160 m n.p.m. w południowej części Smalandii, skąd poprzez tamtejsze jeziora, m.in. jezioro Möckeln w pobliżu Älmhult, płynie na południe poprzez obszar Göinge w kierunku Kristianstadu. Helge å przepływa na zachód od centrum Kristianstad, wpływając do jeziora Hammarsjön i płynąc dalej na południe w kierunku miejscowości Yngsjö. Niedaleko ujścia do Hanöbukten rzeka rozgałęzia się. Jej północna odnoga, Graften (12 km długości), uchodzi w Åhus, główna, której ujście nazywane jest Gropahålet, w okolicy Nyehusen, kilka km na południe od Åhus.
Miejscowości położone nad Helge å.
Delary, Osby, Östanå, Broby, Knislinge, Hanaskog, Torsebro, Kristianstad, Yngsjö, Åhus.
Zagospodarowanie.
Rzeka wykorzystywana jest m.in. do produkcji energii elektrycznej. Wzdłuż jej biegu zlokalizowanych jest 19 elektrowni wodnych o łącznej mocy 33,1 MW. W ciągu roku produkują one około 128,7 GWh energii.

</doc>
<doc id="2828345" url="https://pl.wikipedia.org/wiki?curid=2828345" title="Pseudosynodontis">
Pseudosynodontis



</doc>
<doc id="2828346" url="https://pl.wikipedia.org/wiki?curid=2828346" title="Leiosynodontis">
Leiosynodontis



</doc>
<doc id="2828347" url="https://pl.wikipedia.org/wiki?curid=2828347" title="Cavaillon (stolica tytularna)">
Cavaillon (stolica tytularna)

Cavaillon (łac. "Cavallicensis") – stolica historycznej diecezji we Francji erygowanej w roku 400, a włączonej w 1801 w skład archidiecezja Awinionu. 
Współcześnie miasto Cavaillon znajduje się w regionie Prowansja-Alpy-Lazurowe Wybrzeże we Francji. Obecnie katolickie biskupstwo tytularne ustanowione w 2009 przez papieża Benedykta XVI. 

</doc>
<doc id="2828348" url="https://pl.wikipedia.org/wiki?curid=2828348" title="Muzeum Sztuki w Milwaukee">
Muzeum Sztuki w Milwaukee



</doc>
<doc id="2828350" url="https://pl.wikipedia.org/wiki?curid=2828350" title="Bełczanica">
Bełczanica

Bełczanica (bułg. "Белчаница") – szczyt pasma górskiego Riła, w Bułgarii, o wysokości 1654 m n.p.m.

</doc>
<doc id="2828351" url="https://pl.wikipedia.org/wiki?curid=2828351" title="Tablice rejestracyjne na Węgrzech">
Tablice rejestracyjne na Węgrzech

Węgierskie tablice rejestracyjne mają białe tło z naniesionymi na nie czarnymi literami. Z lewej strony tablicy umiejscowiony jest euroband.
Opis.
Tablice rejestracyjne z lat 1958–1990 wydawane były w formacie AA-12-34. W roku 1990 format tablicy rejestracyjnej zmienił się w AAA-123 i jako taki pozostał w użyciu do dzisiaj. Została wprowadzona flaga Węgier w lewym górnym rogu i kodem H znajdującym się pod flagą. Po wejściu Węgier do Unii Europejskiej, flagę z kodem zastąpił euroband. Mimo zmiany formatu tablicy na europejski, stare tablice w dalszym ciągu zachowały ważność. 
System rejestracji stwarza wrażenie chaotycznego, ze względu na brak przypisania poszczególnych kodów do danych ośrodków administracyjnych. Jest on jednak sekwencyjny, a w roku 2005 osiągnął poziom litery K jako pierwszej litery na tablicy. Spodziewano się, że poziom litery M zostanie osiągnięty w roku 2011. Tablice rozpoczynające się od JDA-001 są wydawane od maja 2004 roku. Motocykle otrzymują tablice rozpoczynające się na literę U. Literą F rozpoczynają się tablice wydawane samochodom ciężarowym. Tą samą literą oznaczano niegdyś przyczepy, zastąpiono ją jednak literą X.
System rejestracji pojazdów na Węgrzech wyróżnia się na tle państw UE brakiem konieczności rejestrowania motorowerów. Ich właściciele zobowiązani są jedynie do posiadania dokumentu potwierdzającego własność pojazdu. Pojazdy dyplomatyczne mają tablice z niebieskim tłem i białymi znakami, zaczynającymi się literami DT (jak np. DT 12-34). Kodem pojazdów policyjnych są litery RB (od węgierskiego „rendőrség” – policja), zaś telewizja węgierska używa kodu MTV (Magyar Televízió). Od roku 2006 zezwolono karetkom na używanie starego formatu tablic MA 12-34, jednakże ze wzorem unijnym. Kodem BPO/BPI-123 odznaczają się pojazdy budapeszteńskiego przedsiębiorstwa transportowego.
Od 2022 roku zaczęto wprowadzać nowy system tablic rejestracyjnych.

</doc>
<doc id="2828354" url="https://pl.wikipedia.org/wiki?curid=2828354" title="VX ConnectBot">
VX ConnectBot

VX ConnectBot – bezpłatny klient usług SSH i Telnet, działający pod systemem operacyjnym Android. Następca ConnectBot (bazuje na v. 1.7.1. ConnectBot).
Pozwala uzyskać dostęp do plików, konsoli, zasobów serwera oraz tworzyć bezpieczne tunele.
Autoryzuje przy pomocy hasła albo pary kluczy (prywatny i publiczny).

</doc>
<doc id="2828355" url="https://pl.wikipedia.org/wiki?curid=2828355" title="III liga polska w piłce nożnej, grupa małopolsko-świętokrzyska (2012/2013)">
III liga polska w piłce nożnej, grupa małopolsko-świętokrzyska (2012/2013)

III liga, grupa małopolsko-świętokrzyska, sezon 2012/2013 – 5. edycja rozgrywek czwartego poziomu ligowego piłki nożnej mężczyzn w Polsce po reorganizacji lig w 2008 roku. Bierze w niej udział 16 drużyn z województwa małopolskiego i województwa świętokrzyskiego. Walczą one o miejsce premiowane awansem do grupy wschodniej II ligi. Ostatnie zespoły spadają odpowiednio do grup: świętokrzyskiej, małopolskiej (wschód) i małopolskiej (zachód) IV ligi. Opiekunem ligi w sezonie 2012/2013 jest Świętokrzyski Związek Piłki Nożnej. 
Sezon ligowy rozpoczął się w 11 sierpnia 2012 roku, a ostatnie mecze rozegrane zostaną w czerwcu 2013 roku.
Zasady rozgrywek.
Zmagania w lidze toczą się systemem kołowym w dwóch rundach – jesiennej i wiosennej. Każda z drużyn rozgrywa z pozostałymi po 2 mecze. Zwycięzca otrzymuje automatyczny awans do II ligi (grupa wschodnia). Do ligi awansuje mistrz i wicemistrz IV ligi z grupy świętokrzyskiej oraz mistrz IV ligi z grupy małopolskiej wschód i mistrz IV ligi z grupy małopolskiej zachód. Drużyny, które po zakończeniu rozgrywek zajmą w tabeli odpowiednio 14, 15 i 16 miejsce, spadają do właściwej terytorialnie IV ligi i będą w kolejnym sezonie występować w IV lidze. Liczba drużyn spadających z III ligi ulega zwiększeniu o liczbę drużyn, które spadną z II ligi zgodnie z przynależnością terytorialną do Małopolskiego lub Świętokrzyskiego ZPN.
Drużyna, które zrezygnuje z uczestnictwa w rozgrywkach, degradowana jest o 2 klasy rozgrywkowe i przenoszona na ostatnie miejsce w tabeli (jeśli rozegrała przynajmniej 50% spotkań sezonu; wtedy mecze nierozegrane weryfikowane są jako walkowery 0:3 na niekorzyść drużyny wycofanej) lub jej wyniki zostają anulowane. Z rozgrywek eliminowana – i również degradowana o 2 klasy rozgrywkowe – jest drużyna, która nie rozegra z własnej winy 3 spotkań sezonu.
Kolejność w tabeli ustala się według liczby zdobytych punktów. W przypadku uzyskania równej liczby punktów przez dwie drużyny, o zajętym miejscu decydują:
W przypadku, gdy dwoma zespołami o jednakowej liczbie punktów są zespoły, których kolejność decyduje o awansie lub spadku, stosuje się wyłącznie zasady określone w punktach a, b i c, a jeżeli one nie rozstrzygną kolejności, zarządza się spotkanie barażowe na neutralnym boisku, wyznaczonym przez Wydział Gier PZPN.
Przy więcej niż dwóch zespołach przeprowadza się dodatkową punktację pomocniczą spotkań wyłącznie między zainteresowanymi drużynami, kierując się kolejno zasadami podanymi w punktach a, b, c, d oraz e.
Objaśnienia
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mistrz jesieni 2012/2013: Limanovia Limanowa
Awans do II ligi: Limanovia Limanowa
Spadek do IV ligi: Lubań Maniowy, Czarni Połaniec, Szreniawa Nowy Wiśnicz

</doc>
<doc id="2828356" url="https://pl.wikipedia.org/wiki?curid=2828356" title="Dodow wrych">
Dodow wrych

Dodow wrych (bułg. "Додов връх") – szczyt pasma górskiego Riła, w Bułgarii, o wysokości 2661 m n.p.m.

</doc>
<doc id="2828357" url="https://pl.wikipedia.org/wiki?curid=2828357" title="Eleni wrych">
Eleni wrych

Eleni wrych (bułg. "Еленин връх") – szczyt pasma górskiego Riła, w Bułgarii, o wysokości 2654 m n.p.m.

</doc>
<doc id="2828358" url="https://pl.wikipedia.org/wiki?curid=2828358" title="Siwriczał">
Siwriczał

Siwriczał (bułg. "Сивричал") – szczyt pasma górskiego Riła, w Bułgarii, o wysokości 2654 m n.p.m.

</doc>
<doc id="2828359" url="https://pl.wikipedia.org/wiki?curid=2828359" title="Javorový žľab">
Javorový žľab



</doc>
<doc id="2828360" url="https://pl.wikipedia.org/wiki?curid=2828360" title="Kazimierz Burchardt">
Kazimierz Burchardt

Kazimierz Burchardt "Andrzej" (ur. 25 listopada 1925 w Bąkach, zm. 16 listopada 2006) – ekonomista, pedagog, harcerz Szarych Szeregów i żołnierz AK. Instruktor harcerski w stopniu harcmistrza, działacz Polskiego Związku Głuchych.
Życiorys.
Syn Aleksandra i Marianny z Wyszpolskich, był uczniem szkoły podstawowej w Piastowie i szkół we Włochach, gdzie w 1945 zdał maturę. 
Do harcerstwa wstąpił w 1937 roku (do 21 Mazowieckiej Drużyny Harcerskiej), był zastępowym. W sierpniu 1939 roku pełnił służbę łącznościową. Po wybuchu II wojny światowej działał w Szarych Szeregach, sprawował funkcje drużynowego i komendanta roju (konspiracyjnego hufca) „Grunwald” (Włochy). Współtworzył w latach 1942–1944 roku organizację najmłodszych harcerzy „Zawisza” na obszarze Jelonek, Piastowa, Pruszkowa i Ursusa. Jako żołnierz Armii Krajowej działał w Rejonie VII Obwodu „Obroża”. W 1944 roku ukończył Szkołę Podchorążych „Agricola”. W czasie powstania warszawskiego był jednym z organizatorów biuletynów „Wiadomości Codzienne” („Przegląd Codzienny”?) i „Przegląd Tygodnia” redagowanych na podstawie nasłuchów radia powstańczego „Błyskawica” i BBC. Od września 1944 do stycznia 1945 roku był komendantem proporca „Victoria” w Ulu „Wisła” (Chorągwi Warszawskiej), obejmującego teren Piastowa, Pruszkowa, Ursusa i Włoch oraz wydawcą „Biuletynu Informacyjnego VII Rejonu «Jaworzyn» VII Obwodu «Obroża» AK”. 
Studiował na Wydziale Leśnym Szkoły Głównej Gospodarstwa Wiejskiego w Warszawie, ukończył studia magisterskie na Wydziale Pedagogiki Uniwersytetu Warszawskiego oraz studia podyplomowe i doktoranckie w zakresie polityki społecznej na tamtejszym Wydziale Prawa i Administracji.
W 1945 roku uczestniczył w Centralnej Akcji Szkoleniowej ZHP i otrzymał stopień podharcmistrza, a w 1949 roku – harcmistrza. W okresie powojennym pełnił m.in. funkcje komendanta hufców Włochy (1945), Praga Nowa (1947), Powiśle (1948), Wola, Młynów i hufca Mokotów po jego połączeniu z trzech mniejszych hufców, członka komendy i zastępcy komendanta Chorągwi Warszawskiej (1961–1963), był komendantem wielu obozów i wizytatorem. Wieloletni przewodniczący kręgu instruktorów komendy chorągwi (1964–1999) i przewodniczący chorągwianej komisji historycznej. Był członkiem kapituły Krzyża „Za Zasługi dla ZHP” z Rozetą i Mieczami.
Pracował w Centralnym Zarządzie Przemysłu Cukierniczego i Zakładach Przemysłu Cukierniczego „Syrena”. W latach 60. był naczelnym dyrektorem Zjednoczenia Zakładów Szkoleniowo-Produkcyjnych Polskiego Związku Głuchych, w 1981–1986 był wiceprezesem tego związku, organizował różne formy pomocy osobom głuchym.
Odznaczony m.in. Krzyżem Kawalerskim i Oficerskim Orderu Odrodzenia Polski, Krzyżem Niepodległości z Mieczami, Złotym Krzyżem Zasługi, Krzyżem Armii Krajowej, Krzyżem Partyzanckim, Złotym Krzyżem „Za Zasługi dla ZHP” z Rozetą i Mieczami, Medalem Komisji Edukacji Narodowej i Odznaką „Zasłużony Działacz Kultury”, Złotą Odznaką Polskiego Czerwonego Krzyża, Złotą Honorową Odznaką PTTK i licznymi wyróżnieniami władz województwa mazowieckiego i krakowskiego oraz ziemi pruszkowskiej.
Pochowany na cmentarzu w warszawskich Gołąbkach.

</doc>
<doc id="2828361" url="https://pl.wikipedia.org/wiki?curid=2828361" title="Osiedle Nysa (Kłodzko)">
Osiedle Nysa (Kłodzko)

Osiedle Nysa (zwane inaczej Osiedlem Nyskim) – osiedle mieszkaniowe w Kłodzku, położone w centralnej części miasta, na Wyspie Piasek, która pomiędzy korytem Nysy Kłodzkiej a kanałem Młynówka. Powstało jako pierwsze osiedle mieszkaniowe w mieście po zakończeniu II wojny światowej. Zamieszkuje je ponad 2 tys. mieszkańców.
Geografia.
Położenie geograficzne.
Osiedle Nysa położone jest w centralnej części Kłodzka, w południowej części Wyspy Piasek. Graniczy na zachodzie za Młynówką ze Śródmieściem (dawne Przedmieście Zielone), na północy z Przedmieściem Piasek, na wschodzie za Nysą Kłodzką z Przedmieściem Wygon, a na południu również za rzeką z osiedlem Krzyżna Góra. Od centrum miasta oddalone jest o ok. 0,4 km.
Warunki naturalne.
Osiedle położone jest na wysokości 289–294 m n.p.m. Największe wzniesienia znajdują się w zachodniej części osiedla, zaś jego wysokość hipsometryczna stopniowo opada w kierunku wschodnim ku rzece Nysie Kłodzkiej. We wschodniej części osiedla znajduje się Park Przyjaźni, a za nim wał przeciwpowodziowy, którego grzbiet stanowi promenadę miejską. Jedynie zachodni obszar osiedla stanowi teren zabudowany.
Historia.
Teren, na którym stoi dzisiejsze osiedle, od dawnych czasów był zarośnięty przez las. Sytuacja ta uległa zmianie w epoce średniowiecza, kiedy to około 1250 roku do Kłodzka został sprowadzony zakon franciszkanów przez księcia wrocławskiego Władysława Piastowicza. Otrzymali oni w posiadanie Wyspę Piasek. Tym samym rozpoczęli oni proces zagospodarowywania tego terenu zgodnie z potrzebami gospodarki klasztornej, m.in. stopniowo wykarczowywano las, zakładano sady, co zajęło zakonnikom kilka kolejnych stuleci i przerywane było wojnami oraz okresami niepokojów.
W okresie nowożytnym wraz z rozwojem kłodzkich przedmieść w rejonie dzisiejszej ulicy Malczewskiego zaczęły powstawać pierwsze domy mieszkalne, które stały wobec siebie jak należy przypuszczać w znacznym rozproszeniu i często ulegały zniszczeniom podczas wojen, m.in. podczas wojny trzydziestoletniej (1630-1648) czy wojen śląskich (1740-1763).
Wraz z wprowadzeniem w 1808 roku w Prusach ustawy o miastach obszar Wyspy Piaskowej znalazł się w granicach miasta, jednak mimo tego wciąż obowiązywały ograniczenia budowlane, co związane było z tym, iż Kłodzko posiadało status miasta-twierdzy. W 1810 roku dokonano sekularyzacji dóbr klasztornych, w wyniku których dobra franciszkanów zostały przejęte przez państwo. Południowa część Piasku znalazła się w rekach wojska. W 1877 roku władze państwowe ostatecznie zniosły status miasta-twierdzy w Kłodzku i tym samym wyraziły zgodę na swobodną zabudowę dawnych przedmieść. W latach 1883–1886 na sąsiednim brzegu Młynówki zbudowano nowe koszary dla 38 Regimentu im. Feldmarszałka von Moltke, co miało znaczące znaczenie dla południowej części Wyspy Piaskowej, ponieważ w jej południowej części urządzono tzw. „Holzplan”, czyli plac ćwiczeniowy dla żołnierzy. Korzystali z niego również strażacy, którzy posiadali tu swoją wieżę ćwiczebną. We wschodniej części znajdował się Zajazd „Złota Gwiazda” (niem. "Goldener Stern") z restauracją Schützenhaus. W tym samym czasie w południowej części wyspy powstał kolejny młyn nad wodospadem. Pod koniec XIX wieku wraz z burzeniem bram i murów obronnych zaczęto zakładać nowe skwery i zieleńce. Tak samo było w przypadku południowej części Piasku, gdzie założono promenadę miejską. Z kolei w północnej części dzisiejszego osiedla w 1882 roku oddano do użytku targowisko na którym sprzedawano głównie bydło (niem. "Viehmarkt").
Po przejęciu Kłodzka przez władze polskie w 1945 roku teren dawnego „Holzplanu” włączono w skład pobliskiego parku, któremu nadano nazwę Parku Przyjaźni. W 1951 roku w miejscu dawnego placu ćwiczeniowego czynem społecznym pracowników kolei zbudowano stadion sportowy, w którym swoje mecze rozgrywała drużyna ZKS „Spójnia”. Przełomem w dziejach tej części miasta okazały się być lata 60. XX wieku, kiedy to podjęto decyzję o budowie w tym rejonie nowego osiedla mieszkaniowego, składającego się z kilku bloków z wielkiej płyty, klatkowca wzdłuż ulicy Malczewskiego oraz wieżowca przy al. Dunikowskiego i pawilonu handlowego z restauracją „Kłodzka Róża” przy ul. Kościuszki. Jego budowa rozpoczęła się w 1965 roku, a zakończyła zasadniczo w 1969 roku. Osiedle znacząco ucierpiało podczas powodzi tysiąclecia, jaka miała miejsce w nocy z 7 na 8 lipca 1997 roku na ziemi kłodzkiej. W jej wyniku woda przerwała wał przeciwpowodziowy w okolicach mostu dla pieszych koło jazu zalewając całe osiedle. Poza tym zniszczeniu uległa kładka dla pieszych na Nysie Kłodzkiej, łącząca osiedle z prawobrzeżną częścią miasta, która została odbudowana rok później.
Nazewnictwo.
Osiedle otrzymało swoją nazwę od głównej rzeki przepływającej przez Kłodzko – Nysy Kłodzkiej, która w samym mieście rozdziela się, tworząc właściwą rzekę płynącą na wschodzie i kanał Młynówkę, które jeszcze w centrum ponownie się ze sobą łączą. Pomiędzy nimi znajduje się Wyspa Piasek, na terenie której wzniesiono współczesne osiedle mieszkaniowe w południowej jej części.
Administracja.
Obszar obecnego osiedla od zawsze dzielił losy polityczno-administracyjne z Kłodzkiem, zostając do niego oficjalnie włączony na początku XIX wieku. Po zakończeniu II wojny światowej znalazł się w granicach Polski. Wszedł jako część Kłodzka w skład województwa wrocławskiego, powiatu kłodzkiego. Z kolei po zmianach w administracji terenowej w latach 70. XX wieku wszedł w skład województwa wałbrzyskiego. W 1999 roku ponownie reaktywowano powiat kłodzki, który wszedł w skład województwa dolnośląskiego.
Na terenie Kłodzka nie występują pomocnicze jednostki administracyjne, takie jak: osiedla, czy dzielnice, dlatego też o większości spraw decyduje samorząd miejski, którego siedziba znajduje się na pl. Bolesława Chrobrego, na Starym Mieście. Mieszkańcy wybierają do Rady Miasta pięciu radnych co 5 lat (do 2018 roku co 4 lata), tworząc okręg wyborczy nr 3.
Edukacja i kultura.
Dzieci w wieku 7–15 lat pobierają naukę w Szkole Podstawowej nr 1 im. Adama Mickiewicza, mieszczącej przy ul. Zawiszy Czarnego 3-5. Po jej ukończeniu młodzież w zdecydowanej większości kształci się dalej w szkołach średnich położonych w centrum miasta.
Religia.
Większość mieszkańców osiedla stanowią wyznawcy Kościoła rzymskokatolickiego. Osiedle wchodzi w skład katolickiej parafii Matki Bożej Różańcowej, prowadzonej przez franciszkanów, powstałej w 1972 roku z wydzielenia z parafii Wniebowzięcia Najświętszej Maryi Panny. Franciszkańska parafia obejmuje swoim zasięgiem Wyspę Piasek oraz zdecydowaną większość wschodniej części miasta oraz Jaszkówkę. Jej siedziba znajduje się w północnej części wyspy. Obecnie funkcję proboszcza sprawuje ks. Emilian Piotr Gołąbek, OFM. Parafia ta wchodzi w skład diecezji świdnickiej i dekanatu kłodzkiego.
Architektura i urbanistyka.
Osiedla Nysa jest przykładem typowego osiedla miejskiego powstałego w czasach Polskiej Rzeczypospolitej Ludowej. Dominują na nim wielkopłytowe bloki mieszkalne, liczące pięć kondygnacji. Przy ulicy Malczewskiego znajdują się dwa klatkowce, liczące od sześciu do siedmiu klatek. Zamykają one od wschodu układ urbanistyczny osiedla, w którego wewnątrz znajduje się pięć bloków o trzech klatkach i jeden na południu, mający cztery klatki. W zachodniej części zespołu przy alei Dunikowskiego wybudowano garaże samochodowe, a nad nimi bulwar nad Młynówką. Dominującymi elementami na osiedlu jest punktowiec liczący jedenaście kondygnacji przy alei Dunikowskiego, a także położony w jego pobliżu pawilon handlowy. Granice osiedla na zachodzie, południu oraz wschodzie wyznaczają bariery naturalne, takie jak: Nysa Kłodzka i Młynówka, zaś od południa stanowi ją skrzyżowanie ulicy Kościuszki z ulicami: Daszyńskiego i Malczewskiego.
W skład osiedla wchodzą 2 ulice:
Rekreacja.
Osiedle Nysa posiada bardzo wiele terenów zielonych. Znaczącą jego część zajmuje Park Przyjaźni, położony w jego wschodniej części. Został on założony w trzeciej ćwierci XIX wieku wraz z rozbiórką murów i bram miejskich oraz rozbudową miasta w kierunku południowym. Do zakończenia II wojny światowej nosił on nazwę "Staedtlische Promenade". Po przejęciu Kłodzka przez Polaków w 1945 roku został on przemianowany na Park Zwycięstwa, a następnie na Park Przyjaźni.
Wewnątrz osiedla znajdują się liczne zieleńce oraz miejsca rekreacji dla dzieci i młodzieży w postaci boisk sportowych i placu zabaw oraz liczne ławki.
Gospodarka.
Osiedle Nysa posiada w dostatecznie rozwiniętą własną infrastrukturę handlową, na co wpływ ma położenie w centralnej części miasta w pobliżu osiedli, w których zlokalizowane są większe markety. Działa tu kilka prywatnych sklepów osiedlowych o charakterze spożywczo-monopolowym. Ponadto znajdują się tutaj dwa puby, bar „Promenada Smaków” oraz restauracja („Bizancjum”), która posiada również pokoje gościnne. W południowej części osiedla znajduje się drukarnia Perfekta założona w 1992 roku.
Infrastruktura.
Transport.
Przez osiedle nyskie przechodzi wyłącznie kilka dróg, mających charakter lokalny. Najważniejszą z nich jest odcinek ulicy Kościuszki na północy osiedla, który administrowany jest przez władze powiatowe i stanowi ważną arterię, stanowiącą główną trasę z zachodu na wschód miasta (trasa W-Z). Drugą co ważności drogę stanowi ul. Malczewskiego, administrowana przez władze miejskie. Stanowi ona alternatywę dla trasy W-Z i podczas jej zablokowania stanowi częściowo jej objazd, np. podczas procesji Bożego Ciała na wiosnę. Trzecia z ulic – al. Dunikowskiego ma wyłącznie charakter wewnętrznej drogi osiedlowej.
Komunikacja.
Na terenie osiedla znajdował się jeden przystanek autobusowy firmy A-Vista: "Malczewskiego", od kilkunastu lat nieużytkowany. Odjeżdżały z niego busy w kierunku szpitala na Jurandów oraz w kierunku ul. Zajęczej na Leszczynach.
Bezpieczeństwo.
W zakresie ochrony przeciwpożarowej oraz innych miejscowych zagrożeń – osiedle Nysa podlega rejonowi działania Komendy Powiatowej Straży Pożarnej oraz Komendy Powiatowej Policji w Kłodzku. Funkcję dzielnicowego pełni sierż. sztab. Justyna Matusiak z III Rejonu Służbowego. Z ramienia kłodzkiej straży miejskiej III Rejon Służbowy obsługuje st. insp. Krzysztof Wajda.

</doc>
<doc id="2828362" url="https://pl.wikipedia.org/wiki?curid=2828362" title="Rilec">
Rilec

Rilec (bułg. "Рилец", nazywany też Dżendema) – szczyt środkowej Riły, w Bułgarii, o wysokości 2713 m n.p.m. Rilec posiada granitowe, nagie, skaliste zbocza. Ze szczytu widoczny jest grzbiet Malowiszki.

</doc>
<doc id="2828364" url="https://pl.wikipedia.org/wiki?curid=2828364" title="Xystodus">
Xystodus



</doc>
<doc id="2828365" url="https://pl.wikipedia.org/wiki?curid=2828365" title="Tirus">
Tirus



</doc>
<doc id="2828366" url="https://pl.wikipedia.org/wiki?curid=2828366" title="Saurus">
Saurus



</doc>
<doc id="2828367" url="https://pl.wikipedia.org/wiki?curid=2828367" title="Newtonscottia">
Newtonscottia



</doc>
<doc id="2828368" url="https://pl.wikipedia.org/wiki?curid=2828368" title="Negotirus">
Negotirus



</doc>
<doc id="2828369" url="https://pl.wikipedia.org/wiki?curid=2828369" title="Laurida">
Laurida



</doc>
<doc id="2828370" url="https://pl.wikipedia.org/wiki?curid=2828370" title="Exotirichthys">
Exotirichthys



</doc>
<doc id="2828371" url="https://pl.wikipedia.org/wiki?curid=2828371" title="Esosynodus">
Esosynodus



</doc>
<doc id="2828372" url="https://pl.wikipedia.org/wiki?curid=2828372" title="Austrotirus">
Austrotirus



</doc>
<doc id="2828373" url="https://pl.wikipedia.org/wiki?curid=2828373" title="Allouarnia">
Allouarnia



</doc>
<doc id="2828375" url="https://pl.wikipedia.org/wiki?curid=2828375" title="Entrevaux (stolica tytularna)">
Entrevaux (stolica tytularna)

Entrevaux (łac. "Intervallensis") – stolica historycznej diecezji we Francji erygowanej w roku 400 jako diecezja Glandèves, a skasowanej w 1801. 
Współcześnie miasto Entrevaux znajduje się w regionie Prowansja-Alpy-Lazurowe Wybrzeże we Francji. Obecnie katolickie biskupstwo tytularne ustanowione w 2009 przez papieża Benedykta XVI. 

</doc>
<doc id="2828377" url="https://pl.wikipedia.org/wiki?curid=2828377" title="Małyk Kalin">
Małyk Kalin

Małyk Kalin (bułg. "Малък Калин") – szczyt pasma górskiego Riła, w Bułgarii, o wysokości 2664 m n.p.m.

</doc>
<doc id="2828379" url="https://pl.wikipedia.org/wiki?curid=2828379" title="Albert Market">
Albert Market

Albert Market – targ uliczny w Bandżulu, w Gambii, znajdujący się przy Liberation Avenue. Został zbudowany w połowie XIX wieku.
Nazwany został od imienia księcia Alberta, męża Królowej Wiktorii, która sprawowała władzę nad Gambią podczas czasów kolonialnych.
W 1986 roku znacznie zniszczony przez pożar.

</doc>
<doc id="2828380" url="https://pl.wikipedia.org/wiki?curid=2828380" title="Jannie du Plessis">
Jannie du Plessis

Jannie du Plessis (wym. ; ur. 16 listopada 1982 w Bethlehem) – południowoafrykański rugbysta występujący na pozycji . Reprezentant kraju i zdobywca pucharu świata. Starszy brat Bismarcka, innego reprezentanta RPA.
Kariera klubowa.
Pochodzący z Wolnego Państwa du Plessis był młodzieżowym reprezentantem tej prowincji. Występy seniorskie rozpoczął w 2003 roku od drużyny Free State Cheetahs, z którą uczestniczył w krajowych rozgrywkach Currie Cup oraz Vodacom Cup. Swój debiut zaliczył w meczu z Golden Lions. W 2006 roku został wybrany do składu zespołu Central Cheetahs, który reprezentował Wolne Państwo w lidze Super 14.
W 2007 roku z zespołem Free State Cheetahs zdobył tytuł mistrzowski Currie Cup, w finale pokonując Golden Lions 20–18. Mecz finałowy odbywał się zaledwie tydzień po zakończeniu Pucharu Świata we Francji, w którym uczestniczył du Plessis. 
Przed sezonem 2008 Jannie zdecydował się na zmianę klubu. Pierwotnie zainteresowana jego usługami była drużyna z Kapsztadu. Ostatecznie du Plessis przeniósł się do Durbanu, gdzie dołączył do swojego brata Bismarcka. Podpisał wówczas kontrakt z zespołem (z Currie Cup) i jego odpowiednikiem z ligi Super 14 – Sharks. Już w pierwszym sezonie w nowej drużynie, du Plessis dotarł do półfinału Super 14, gdzie "Rekiny" odpadły po starciu z Waratahs. Dwa lata później z ekipą Sharks wywalczył tytuł mistrzowski południowoafrykańskich prowincji – Currie Cup. W 2012 roku Sharks dotarli do finału Super Rugby, gdzie 37–6 ulegli Chiefs z nowozelandzkiego Waikato.
Kariera reprezentacyjna.
Jannie du Plessis w zielono-złotej koszulce "Springboks" debiutował 7 lipca 2007 roku przeciw Australii, w meczu rozgrywanym w ramach Pucharu Trzech Narodów. Pierwotnie nie miał uczestniczyć w Pucharze Świata rozgrywanym w tym samym roku we Francji, jednak gdy w meczu ze Stanami Zjednoczonymi kontuzji kolana doznał BJ Botha, starszy z braci du Plessis otrzymał „awaryjne” powołanie do kadry. Podczas turnieju wystąpił w dwóch spotkaniach, z Fidżi i Argentyną, zaś drużyna RPA sięgnęła po złoto.
Jannie w 2009 roku był członkiem zespołu, który zdobył Puchar Trzech Narodów. Swoją pozycję w drużynie narodowej du Plessis ugruntował w 2010 roku, kiedy wystąpił w 12 meczach swojego zespołu, w tym w 10 kolejnych w pierwszym składzie. Rok później, już jako zawodnik „pierwszej piętnastki”, znalazł się w 30-osobowym składzie "Springboks" na Puchar Świata. W Nowej Zelandii du Plessis wystąpił w czterech spotkaniach, w tym w przegranym ćwierćfinale z reprezentacją Australii.

</doc>
<doc id="2828381" url="https://pl.wikipedia.org/wiki?curid=2828381" title="Sejmenski kamyk">
Sejmenski kamyk

Sejmenski kamyk (bułg. "Сейменски камък") – szczyt pasma górskiego Riła, w Bułgarii, o wysokości 2666 m n.p.m. Północne stoki szczytu są trawiasto-skaliste i schodzą ku dolinie rzeki Otowicy. Południowe stoki są łagodne i sięgają ku dolinie rzeki Dupniszkiej Bistricy. Polska nazwa szczytu to Bliźniaczy kamień.

</doc>
<doc id="2828382" url="https://pl.wikipedia.org/wiki?curid=2828382" title="Sejmejski kamyk">
Sejmejski kamyk



</doc>
<doc id="2828384" url="https://pl.wikipedia.org/wiki?curid=2828384" title="Czerna polana">
Czerna polana

Czerna polana (bułg. "Черна поляна") – szczyt pasma górskiego Riła, w Bułgarii, o wysokości 2716 m n.p.m.

</doc>
<doc id="2828385" url="https://pl.wikipedia.org/wiki?curid=2828385" title="Muzeum Afrykańskiego Dziedzictwa">
Muzeum Afrykańskiego Dziedzictwa

Muzeum Afrykańskiego Dziedzictwa ("ang. African Heritage Museum") - muzeum i galeria sztuki położone w Bakau, w Gambii. Wcześniejsza lokalizacja znajdowała się w stolicy, Bandżulu. Muzeum posiada sporą kolekcją sztuki afrykańskiej. Zaprezentowane dzieła są na sprzedaż: po opuszczeniu kolekcji zastępowane są nowymi wytworami lokalnych artystów.

</doc>
<doc id="2828387" url="https://pl.wikipedia.org/wiki?curid=2828387" title="Karaałanica">
Karaałanica

Karaałanica (bułg. "Карааланица") – szczyt pasma górskiego Riła, w Bułgarii, o wysokości 2716 m n.p.m.

</doc>
<doc id="2828388" url="https://pl.wikipedia.org/wiki?curid=2828388" title="Małka Malowica">
Małka Malowica

Małka Malowica (bułg. "Малка Мальовица") – szczyt pasma górskiego Riła, w Bułgarii, o wysokości 2698 m n.p.m.

</doc>
<doc id="2828389" url="https://pl.wikipedia.org/wiki?curid=2828389" title="Dwugław">
Dwugław

Dwugław (bułg. "Двуглав") – szczyt pasma górskiego Riła, w Bułgarii, o wysokości 2605 m n.p.m.

</doc>
<doc id="2828392" url="https://pl.wikipedia.org/wiki?curid=2828392" title="Kozi wrych">
Kozi wrych

Kozi wrych (bułg. "Кози връх") – szczyt pasma górskiego Riła, w Bułgarii, o wysokości 2587 m n.p.m.

</doc>
<doc id="2828395" url="https://pl.wikipedia.org/wiki?curid=2828395" title="Trite uszi">
Trite uszi

Trite uszi () – szczyt pasma górskiego Riła, w Bułgarii, o wysokości 2711 m n.p.m. Polska nazwa szczytu to Trzy uszy.

</doc>
<doc id="2828396" url="https://pl.wikipedia.org/wiki?curid=2828396" title="Aładża słap">
Aładża słap

Aładża słap (bułg. "Аладжа слап", nazywany też Pystri słap) – szczyt pasma górskiego Riła, w Bułgarii, o wysokości 2683 m n.p.m.

</doc>
<doc id="2828397" url="https://pl.wikipedia.org/wiki?curid=2828397" title="III liga polska w piłce nożnej, grupa podlasko-warmińsko-mazurska (2012/2013)">
III liga polska w piłce nożnej, grupa podlasko-warmińsko-mazurska (2012/2013)

III liga, grupa podlasko-warmińsko-mazurska, sezon 2012/2013 – 5. edycja rozgrywek czwartego poziomu ligowego piłki nożnej mężczyzn w Polsce po reorganizacji lig w 2008 roku. Bierze w niej udział 16 drużyn z województwa podlaskiego i województwa warmińsko-mazurskiego. Walczą one o miejsce premiowane awansem do grupy wschodniej II ligi. Ostatnie zespoły spadają odpowiednio do grup: podlaskiej i warmińsko-mazurskiej IV ligi. Opiekunem ligi jest Podlaski Związek Piłki Nożnej. 
Sezon ligowy rozpoczął się w 11 sierpnia 2012 roku, a ostatnie mecze rozegrane zostaną w czerwcu 2013 roku.
Zasady rozgrywek.
Zmagania w lidze toczą się systemem kołowym w dwóch rundach – jesiennej i wiosennej. Każda z drużyn rozgrywa z pozostałymi po 2 mecze. Zwycięzca otrzymuje automatyczny awans do II ligi (grupa wschodnia). Do ligi awansuje mistrz i wicemistrz IV ligi z grupy podlaskiej oraz mistrz i wicemistrz IV ligi z grupy warmińsko-mazurskiej. Drużyny, które po zakończeniu rozgrywek zajmą w tabeli odpowiednio 14, 15 i 16 miejsce, spadają do właściwej terytorialnie IV ligi i będą w kolejnym sezonie występować w IV lidze. Liczba drużyn spadających z III ligi ulega zwiększeniu o liczbę drużyn, które spadną z II ligi zgodnie z przynależnością terytorialną do Podlaskiego lub Warmińsko-Mazurskiego ZPN.
Drużyna, które zrezygnuje z uczestnictwa w rozgrywkach, degradowana jest o 2 klasy rozgrywkowe i przenoszona na ostatnie miejsce w tabeli (jeśli rozegrała przynajmniej 50% spotkań sezonu; wtedy mecze nierozegrane weryfikowane są jako walkowery 0:3 na niekorzyść drużyny wycofanej) lub jej wyniki zostają anulowane. Z rozgrywek eliminowana – i również degradowana o 2 klasy rozgrywkowe – jest drużyna, która nie rozegra z własnej winy 3 spotkań sezonu.
Kolejność w tabeli ustala się według liczby zdobytych punktów. W przypadku uzyskania równej liczby punktów przez dwie drużyny, o zajętym miejscu decydują:
W przypadku, gdy dwoma zespołami o jednakowej liczbie punktów są zespoły, których kolejność decyduje o awansie lub spadku, stosuje się wyłącznie zasady określone w punktach a, b i c, a jeżeli one nie rozstrzygną kolejności, zarządza się spotkanie barażowe na neutralnym boisku, wyznaczonym przez Wydział Gier PZPN.Przy więcej niż dwóch zespołach przeprowadza się dodatkową punktację pomocniczą spotkań wyłącznie między zainteresowanymi drużynami, kierując się kolejno zasadami podanymi punktach a, b, c, d oraz e.
Objaśnienia
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mistrz jesieni 2012/2013: Olimpia Zambrów
Awans do II ligi: Olimpia Zambrów 
Spadek z III ligi: Motor Lubawa, Warmia Grajewo, Orzeł Kolno

</doc>
<doc id="2828398" url="https://pl.wikipedia.org/wiki?curid=2828398" title="Wodnija czał">
Wodnija czał

Wodnija czał (bułg. "Водния чал") – szczyt pasma górskiego Riła, w Bułgarii, o wysokości 2683 m n.p.m.

</doc>
<doc id="2828400" url="https://pl.wikipedia.org/wiki?curid=2828400" title="Puchar Świata w rugby 7">
Puchar Świata w rugby 7



</doc>
<doc id="2828403" url="https://pl.wikipedia.org/wiki?curid=2828403" title="EMIT">
EMIT

Zakład Maszyn Elektrycznych „EMIT” (Elektryczne Maszyny I Transformatory) – najstarszy w Polsce i jeden z większych zakładów produkujący trójfazowe maszyny elektryczne, mający swoją siedzibę w Żychlinie.
Historia.
Zakład został utworzony 23 września 1921 pod nazwą Polskie Zakłady Elektryczne Brown Boveri SA przez inż. Zygmunta Okoniewskiego na terenie dawnej cukrowni „Walentynów” o powierzchni 34,5 ha. W 1923 rozpoczęto seryjną produkcję maszyn trójfazowych, a także pierwszych w Polsce silników tramwajowych. W 1926 Okoniewski podobny zakład utworzył w Cieszynie. natomiast w 1928 fabryka powiększyła się o halę transformatorów. W latach 1931–1933 zakład wstrzymał produkcję z powodu kryzysu.
Od 1 marca 1933 zakład działał pod nazwą Zakłady Elektromechaniczne Rohn-Zieliński SA-licencja Brown Boveri. Głównymi osiągnięciami firmy przed II wojną światową był silnik do polskiego okrętu podwodnego oraz dostarczenie transformatorów do linii Mościce-Starachowice (część pierwszej w Polsce linii wysokiego napięcia Rożnów-Warszawa) oraz do elektrowni w Rożnowie. W 1937-1938 dobudowana została przy zakładzie narzędziownia.
Podczas wojny zakład podlegał firmie Brown Boveri z siedzibą w Mannheim.
Po wojnie fabrykę upaństwowiono i przemianowano na Zakłady Wytwórcze Maszyn Elektrycznych i Transformatorów M-1. 15 marca 1945 rozpoczęły one produkcję, a z początkiem 1951 zakład otrzymał patrona Wilhelma Piecka. W latach 1948–1951 rozbudowano zakład o halę maszyn prądu przemiennego. Do połowy lat 50. XX wieku firma, wraz z Elektrobudową, produkowała największe transformatory w kraju. Zakład rozbudowano ponownie o halę maszyn prądu stałego (1961-1964). 24 kwietnia 1967 nazwa została zmieniona na Zakłady Wytwórcze Maszyn Elektrycznych i Transformatorów EMIT im. W. Piecka. W tym samym roku część produkcji transformatorów i kadry technicznej przeniesiono do nowej fabryki transformatorów ELTA w Łodzi.
W 1975 zakład pod względem wielkości zajmował 2 miejsce (po Petrochemii Płock) w województwie płockim: 1107 mln zł sprzedaży, zatrudnienie 2607 pracowników. 10 grudnia 1975 zakład odwiedził Erich Honecker.
Od 1991 r. przedsiębiorstwo działa jako spółka akcyjna. W 1997 zakładowi został nadany certyfikat systemu zapewnienia jakości ISO 9001.
Na początku XXI wieku nastąpił podział zakładu na Zakład Maszyn Elektrycznych EMIT S.A. (Grupa Cantoni), EV Żychlińskie Transformatory (obecnie Fabryka Transformatorów w Żychlinie) i Zakład Narzędziowy „NARMOD” Sp. z o.o.
Zakład posiada ośrodek wczasowy w Rowach (od 1975). Wcześniej posiadał również ośrodek wypoczynkowy w Zdworzu (od 1963), Zakładowy Dom Kultury (od 1964) oraz pracowniczą spółdzielnię mieszkaniową wraz z Osiedlem Wyzwolenie (pot. "Browery" od nazwy fabryki Brown Boveri, 1949).
Rada Miejska w Żychlinie nadając honorowe obywatelstwo gminy założycielowi fabryki stwierdziła:
Produkty.
Silniki i transformatory EMIT są lub były wykorzystywane w takich maszynach jak:

</doc>
<doc id="2828405" url="https://pl.wikipedia.org/wiki?curid=2828405" title="Czesław Skawiński">
Czesław Skawiński

Czesław Skawiński (ur. 27 maja 1890, zm. 19 sierpnia 1974 w Krakowie) – polski malarz i pedagog.
Życiorys.
Od 1913 studiował na krakowskiej Akademii Sztuk Pięknych w pracowni Teodora Axentowicza, po roku przerwał studia i wstąpił do Legionów Polskich. Przebieg służby nie jest znany, we wrześniu 1931 otrzymał stopień podporucznika rezerwy ze starszeństwem. Po 1920 kontynuował i ukończył studia. Od 1924 mieszkał w Zakopanem, był nauczycielem w Szkole Przemysłu Drzewnego i dyrektorem Publicznej Szkoły Dokształcającej. Był członkiem Związku Polskich Artystów Plastyków i towarzystwa „Sztuka Podhalańska” (od 1929 Podhalański Związek Plastyków), którego od 1936 był prezesem. Był wielkim zwolennikiem rozwoju radiofonii w Zakopanem, organizował koncerty muzyki radiowej i prowadził na Krupówkach sklep radiotechniczny.
Był mężem Heleny z Mielczarskich (1897–1962). Miał syna Adama (1926–1999) i 3 córki.
Zmarł 19 sierpnia 1974 w Krakowie. Spoczywa na Cmentarzu na Pęksowym Brzysku w Zakopanem (sektor P-II-27).

</doc>
<doc id="2828408" url="https://pl.wikipedia.org/wiki?curid=2828408" title="Yizhar">
Yizhar



</doc>
<doc id="2828409" url="https://pl.wikipedia.org/wiki?curid=2828409" title="Św. Anastazja">
Św. Anastazja



</doc>
<doc id="2828410" url="https://pl.wikipedia.org/wiki?curid=2828410" title="San Pedro Carchá">
San Pedro Carchá

San Pedro Carchá – miasto w środkowej Gwatemali, w departamencie Alta Verapaz, leżące w odległości 10 km na wschód od stolicy departamentu, nad rzeką Río Cahabón. Miasto jest siedzibą gminy o tej samej nazwie, która w 2012 roku liczyła 214 372 mieszkańców. Gmina jest dość duża i zajmuje powierzchnię 1082 km².
W mieście funkcjonuje klub piłkarski Deportivo Carchá.

</doc>
<doc id="2828416" url="https://pl.wikipedia.org/wiki?curid=2828416" title="Święta Augustyna">
Święta Augustyna



</doc>
<doc id="2828417" url="https://pl.wikipedia.org/wiki?curid=2828417" title="Shave Shomeron">
Shave Shomeron



</doc>
<doc id="2828418" url="https://pl.wikipedia.org/wiki?curid=2828418" title="Św. Augustyna">
Św. Augustyna



</doc>
<doc id="2828420" url="https://pl.wikipedia.org/wiki?curid=2828420" title="Enav">
Enav



</doc>
<doc id="2828425" url="https://pl.wikipedia.org/wiki?curid=2828425" title="User-created content">
User-created content



</doc>
<doc id="2828426" url="https://pl.wikipedia.org/wiki?curid=2828426" title="Jerzy Kamrowski">
Jerzy Kamrowski

Jerzy Kamrowski (ur. 21 kwietnia 1950, zm. 6 kwietnia 2011) – polski malarz, poeta, historyk i krytyk sztuki, autor publikacji z dziedziny sztuki i archeologii. Kustosz i konserwator zbiorów Muzeum Archeologicznego w Gdańsku.
Życiorys.
Absolwent Uniwersytetu Mikołaja Kopernika w Toruniu (UMK). Studiował na Wydziale Malarstwa Państwowej Wyższej Szkoły Sztuk Pięknych we Wrocławiu (1973) oraz w Paryżu w L`Ecole Superieure des Beaux-Arties (1984). 
Laureat Nagrody Artystycznej Miasta Gdyni za rok 1997. Został pochowany na cmentarzu parafialnym przy kościele pw. Matki Bożej Bolesnej w Gdyni Orłowie.
Wystawy i nagrody.
Wystawy indywidualne:
Wystawy zbiorowe:

</doc>
<doc id="2828427" url="https://pl.wikipedia.org/wiki?curid=2828427" title="UCC">
UCC



</doc>
<doc id="2828430" url="https://pl.wikipedia.org/wiki?curid=2828430" title="UDC">
UDC



</doc>
<doc id="2828432" url="https://pl.wikipedia.org/wiki?curid=2828432" title="EG">
EG



</doc>
<doc id="2828434" url="https://pl.wikipedia.org/wiki?curid=2828434" title="Mitsubishi Ki-57">
Mitsubishi Ki-57

Mitsubishi Ki-57 – japoński samolot transportowy opracowany na początku lat 40. XX wieku jako wersja rozwojowa ciężkiego bombowca Mitsubishi Ki-21. Ki-57 był początkowo projektowany na zamówienie linii lotniczych jako samolot pasażerski. W czasie II wojny światowej samolot służył w siłach powietrznych Cesarskiej Armii Japońskiej i Cesarskiej Marynarki Wojennej. W czasie wojny nosił alianckie oznaczenie Topsy.
Tło historyczne.
W grudniu 1938 doszło do połączenia dwóch japońskich linii lotniczych Japan Air Transport Company i International Air Lines, które stworzyły nową firmę o nazwie Japan Air Lines Company. Nowo powstałe linie lotnicze rozpoczęły poszukiwania nowoczesnego samolotu pasażerko-transportowego, który miał być używany na międzynarodowych trasach. Wymagane osiągi samolotu były zbliżone do tych, jakie posiadał używany wówczas w wojnie japońsko-chińskiej ciężki bombowiec Mitsubishi Ki-21 i kierownictwo Japan Air Lines Company zwróciło się do Mitsubishi Jukogyo z prośbą o zaprojektowania nowego samolotu pasażersko-towarowego bazującego na tym bombowcu. W sierpniu Japan Air Lines Company przeszły kolejną reorganizację, powstała wówczas nowa, narodowa linia lotnicza Greater Japan Air Line Company (Dai Nippon Koku), 37,25% akcji spółki było w rękach państwa, po przekształceniu linii w spółkę państwową japońskie ministerstwo lotnictwa Koku Hombu poinstruowało zakłady Mitsubishi, aby zaprojektowały one samolot pasażersko-transportowy podobny do tego, o jaki prosiły wcześniej linie lotnicze. Nowy samolot otrzymał oznaczenie wojskowe Ki-57 (Samolot Transportowy Typ 100 Model 1) i cywilne MC-20 (Mitsubishi Commercial). Według wymagań Koku Hombu Ki-57 miał mieć załogę składającą się z czterech osób i być w stanie przenieść jedenastu pasażerów na odległość 1400 km z prędkością przelotową 300 km/h, przy zmniejszonym ładunku zasięg samolotu miał wynosić początkowo 2000 km, w późniejszym czasie wymaganie to wzrosło do 3000 km. Maksymalna masa samolotu nie miała przekraczać 7900 kg.
Jeszcze w czasie trwania prac projektowych nad Ki-57, w lutym 1940 linie lotnicze Dai Nippon Koku otrzymały kilkanaście samolotów Ki-21-Ia, które zostały wycofane z aktywnej służby w Chinach z racji ich niewystarczającego uzbrojenia, samoloty te otrzymały oznaczenie MC-21 i były używane do szkolenia pilotów oraz przewozu towarów pomiędzy Japonią, Mandżurią i Chinami. W wersji cywilnej z samolotów usunięto całe uzbrojenie i wyposażenie wojskowe, ale początkowo zachowano zarówno przeszklony nos jak i przeszkloną, tylną kabinę ("greenhouse", dosł. „szklarnia”). W późniejszym czasie obydwie te kabiny zostały pokryte metalem, co znacznie poprawiło właściwości aerodynamiczne samolotu, w tej wersji MC-21 miał lepsze osiągi zarówno od Ki-21-I i Ki-57-I z tymi samymi silnikami. MC-21 były używane zazwyczaj do przewozu towarów, ale mogły być także przystosowane do przewozu dziewięciu pasażerów w prymitywnej kabinie. Znane rejestracje MC-21 to J-BFOA „Hiei”, J-BFOV „Rokko” i J-BFOW.
Opis konstrukcji.
Mitsubishi Ki-57 (MC-20) był dwusilnikowym samolotem pasażersko-transportowym o układzie dolnopłata i konstrukcji metalowej z powierzchniami sterowymi krytymi płótnem.
W pierwszej wersji samolot napędzany był dwoma 14-cylindrowymi, chłodzonymi powietrzem silnikami gwiazdowymi typu Nakajima Ha-5 o mocy 950 KM z trójpłatowymi, metalowymi śmigłami o zmiennym skoku. W późniejszej wersji (Ki-57-II i MC-20-II) napędzany był silnikami Mitsubishi Ha-102 o mocy 1080 KM ze śmigłami o stałej prędkości obrotowej.
Załogę stanowiły cztery osoby, samolot nie był uzbrojony.
Historia.
Pierwszy prototyp został ukończony w lipcu 1940 i oblatany miesiąc później. Samolot w znacznej mierze bazował na Ki-21 i różnił się od niego jedynie rozmiarami i konstrukcją kadłuba oraz położeniem skrzydła (Ki-21 był średniopłatem) i w czasie oblatywania go nie odkryto żadnych poważnych problemów związanych z nową konstrukcją, niemniej czwarty prototyp rozbił się w czasie lotu próbnego w grudniu 1940 w okolicach Tokio. Pomimo katastrofy, w której zginęło czternaście osób, samolot wszedł do produkcji seryjnej, produkowany był jako MC-20 dla Dai Nippon Koku i Ki-57 dla sił powietrznych Armii, część samolotów Armii została przekazana siłom lotniczym Marynarki, gdzie znany był jako Mitsubishi L4M1 (Samolot Transportowy Marynarki Typu O). 
W służbie cywilnej samolot używany był do regularnych lotów pomiędzy Japonią a południowo-wschodnią Azją oraz wyspami południowo-zachodniego Pacyfiku. Przed wojną samoloty cywilne były także czarterowane przez Armię.
W marcu 1941 zakłady Mitsubishi otrzymały polecenie opracowania nowej wersji Ki-57/MC-20 wykorzystujące ulepszenia aerodynamiczne użyte w projektowaniu Ki-21-II. W nowej wersji samolot otrzymał gondole silnikowe z Ki-21-II, ale został wyposażony w silniki Mitsubishi Ha-102, a częściowo chowane do gondoli podwozie główne nie otrzymało owiewek użytych w nowej wersji bombowca. Wszystkie samoloty w obydwu wersjach były zbudowane w zakładach Mitsubishi, w 1944 planowano także rozpocząć produkcję w zakładach Nippon Kokusai Kogyo, do czego jednak nigdy nie doszło.
W czasie wojny Ki-57 używany był jako standardowy samolot pasażerski Armii i Marynarki, używany był także do zadań bojowych (zobacz sekcję „Użycie bojowe”).
Po zakończeniu wojny, 24 sierpnia 1945 w Japonii wprowadzono całkowity zakaz lotów dla japońskich samolotów, ale z powodu znacznych zniszczeń japońskiej naziemnej sieci transportowej dokonanych przez amerykańskie samoloty 15 września część samolotów MC-20 zostało dopuszczonych do lotów. Wszystkie loty obsługiwane były przez Dai Nippon Koku pod bardzo ścisłą kontrolą amerykańską, samoloty były oznaczone dużym zielonym krzyżem na białym tle. Wszystkie japońskie loty zostały ostatecznie zakazane 10 października 1945 i wszystkie MC-20 które przetrwały wojnę zostały złomowane wraz z innymi japońskimi samolotami.
Łącznie w latach 1940-1945 wyprodukowano 507 samolotów tego typu, z czego 101 w wersji pierwszej: 
Oraz 406 w wersji Ki-57-II/MC-20-II:
Dodatkowo powstała nieznana liczba wcześniejszych MC-21 przebudowanych z Ki-21-I.
Użycie bojowe.
W czasie II wojny światowej samoloty Ki-57/L4M1 używane były na wszystkich japońskich teatrach działań. Ki-57/L4M1 był standardowym samolotem pasażerskim Armii i Marynarki, używany był także do transportu spadochroniarzy, jako samolot komunikacyjny i wsparcia logistycznego.
14 lutego 1942 należące do 1 Teishin Hikosentai (dosł. 1 Pułk Uderzeniowy Powietrzny) wzięły udział w Operacji L, która była częścią inwazji na Sumatrę. Z ich pokładów Sumatrę zaatakowało około 360 spadochroniarzy 1 Teishin Rentai (dosł. 1 Pułk Uderzeniowy), który zajęli kilka rafinerii na wyspie.

</doc>
<doc id="2828436" url="https://pl.wikipedia.org/wiki?curid=2828436" title="Protestantyzm we Francji">
Protestantyzm we Francji

Protestantyzm we Francji – bierze swoje początki w czasach reformacji, a obecnie jest co do wielkości trzecim ruchem religijnym we Francji, po katolicyzmie i islamie, przed prawosławiem i judaizmem. Protestanci stanowią około 2% ludności Francji, to jest 1–2 miliona wyznawców. Można wyodrębnić trzy grupy francuskich protestantów: kościoły luterańskie, reformowane i ewangelikalne (m.in. zielonoświątkowcy, baptyści i mennonici).
W 2013 roku w wyniku unii dwóch Kościołów powstał Zjednoczony Kościół Protestancki Francji.
Historia.
Głównym prekursorem protestantyzmu we Francji był Jacques Lefèvre d’Étaples (1450-1536), francuski teolog i humanista i tłumacz Biblii. Po początkowym sukcesie luteranizmu, który współistniał pokojowo z katolicyzmem przez trzydzieści lat, mimo ekskomuniki Lutra w 1521 roku, druga fala protestantyzmu rozprzestrzeniła się we Francji pod wpływem nauk Jana Kalwina. W maju 1559 roku odbyło się pierwsze zgromadzenie narodowe (lub synod) Kościoła Reformowanego Francji.
1 marca 1562 w miejscowości Wassy, miał miejsce mord na protestantach dokonany przez księcia de Guise, który dał początek wojnie religijnej. Wkrótce potem 23–24 sierpnia 1572 w Noc św. Bartłomieja miał miejsce następny mord na hugenotach w Paryżu, podjęto decyzję o eliminacji głównych przywódców hugenotów. Henryk IV Burbon 30 kwietnia 1598, podpisał edykt nantejski, który uznaje wolność wyznania dla protestantów. Upowszechnienie tego edyktu kładzie kres wojnom religijnym, które spustoszyły Francję w XVI wieku i jest zakończeniem wojny domowej.
18 października 1685, Ludwik XIV podpisał edykt z Fontainebleau cofający edykt z Nantes. Protestantyzm stał się zakazany w królestwie Francji. Po czym następuje okres prześladowań protestantów który doprowadził niektórych do emigracji. 7 listopada 1787, Ludwik XVI ustanawia edykt tolerancji prawnej dla protestantów. 26 sierpnia 1789, przyjęcie Deklaracji Praw Człowieka i Obywatela upowszechnia wolność religijną. W dniu 8 kwietnia 1802, Napoleon Bonaparte, w końcu oficjalnie przywrócił prawo dla kultu protestanckiego.
W dniu 25 października 1905 roku została utworzona Francuska Federacja Protestancka, jako unia Kościołów protestanckich, którą reprezentuje obecnie 23 Kościoły i związki wyznaniowe.
Statystyka.
Ważniejsze denominacje protestanckie we Francji:
Według Narodowej Rady Ewangelicznej Francji liczba ewangelikalnych protestantów wzrosła z 50 tys. w 1950 roku, do prawie 650 tysięcy w roku 2018. Tym samym stanowią około jednej trzeciej francuskich protestantów i szybko rosną. Według sondażu IFOP z 2012 roku 48% ewangelikalnych to konwertyci, z których większość była katolikami lub bez przynależności religijnej. Wśród nawróconych na ewangelikalizm są też muzułmanie.

</doc>
<doc id="2828437" url="https://pl.wikipedia.org/wiki?curid=2828437" title="Droga ekspresowa 60 (Izrael)">
Droga ekspresowa 60 (Izrael)

Droga ekspresowa 60 (hebr. כביש 60) – droga krajowa biegnąca przez prawie cały Izrael, od położonego na pustyni Negew miasta Beer Szewa przez terytorium Autonomii Palestyńskiej do miasta Nazaret na północy Izraela. Droga jest nazywana "Drogą Patriarchów", ponieważ prowadzi przez miejsca związane z życiem i działalnością biblijnych patriarchów.
Przebieg.
Droga nr 60 biegnie południkowo z południa na północ, od położonego na pustyni Negew miasta Beer Szewa przez terytorium Autonomii Palestyńskiej do miasta Nazaret w Galilei.
Droga Hebronu.
Swój początek bierze w mieście Beer Szewa, na skrzyżowaniu z drogą nr 25 i drogą nr 406. Jadąc drogą nr 25 na północny zachód dojeżdża się do portu lotniczego Beer Szewa, lub na południowy wschód do węzła drogowego z drogą ekspresową nr 40 i dalej do miejscowości Segew-Szalom. Natomiast droga nr 406 przebiega przez centrum miasta i umożliwia wyjechanie na południe do strefy przemysłowej i drogi ekspresowej nr 40, lub na północ także do drogi ekspresowej nr 40. Natomiast droga nr 60 kieruje się na północny wschód i jako dwupasmowa droga prowadzi przez strefę przemysłową do skupiska dużych centrów handlowych położonych w południowo-wschodniej części Beer Szewy. Przy wylocie z miasta przejeżdża wiaduktem nad linią kolejową i dociera do węzła drogowego "Brygady Negew" z drogą ekspresową nr 40, która pełni tutaj funkcję wschodniej obwodnicy Beer Szewy. Można tutaj zjechać w kierunku południowo-wschodnim do miejscowości Tel Szewa. Droga nr 60 kieruje się dalej na północny wschód i po około kilometrze dociera do miejscowości Omer. 3,5 km dalej jest skrzyżowanie ze zjazdem do położonej na południu arabskiej wioski Umm Batin. Następnie mija się rozproszoną zabudowę wioski al-Sajid i dojeżdża do skrzyżowania "Szoket" z drogą nr 31. Jadąc nią na południowy wschód dojeżdża się do miejscowości Chura, lub jadąc na północny zachód do miejscowości Lakija. Po kolejnych 2 km dojeżdża się do miejscowości Metar i kibucu Keramim. Kilometr dalej jest skrzyżowanie z drogą prowadzącą na północ do religijnej wioski Sansana. Kawałek dalej jest mur bezpieczeństwa oddzielający terytorium Izraela od Autonomii Palestyńskiej. Jest tutaj przejście graniczne "Metar". Na terytorium Izraela nie mogą wjeżdżać samochody z zielonymi tablicami rejestracyjnymi (palestyńskie).
Autonomia Palestyńska.
Po przekroczeniu granicy wjeżdża się na terytorium Autonomii Palestyńskiej. Przed zawarciem w 1993 roku Porozumienia z Oslo, Palestyńczycy żyli pod izraelską administracją i mogli swobodnie podróżować po drogach Judei i Samarii. Później jednak Palestyńczycy przejęli administrację i odpowiedzialność za bezpieczeństwo w dużych miastach arabskich położonych na tym obszarze. Izrael odpowiadał ze sferę bezpieczeństwa obszarów wiejskich i utrzymał administrację nad terenami na których położona są osiedla żydowskie. Aby kontrolować sytuację, Siły Obronne Izraela utworzyły punkty kontrolne na drodze między obszarami, które przeszły pod palestyńską jurysdykcję. Zmieniono wówczas przebieg niektórych odcinków drogi nr 60, tak aby ominąć arabskie miejscowości i uniknąć niepotrzebnych napięć. Te drogi objazdowe nazywane są bajpasami. Kwestią sporną pozostaje dostępność ludności arabskiej do tych odcinków drogi. Na pewno ich budowa poprawiła bezpieczeństwo żydowskiej komunikacji i odciążyła zatłoczone centra arabskich obszarów miejskich. Niezaprzeczalnym minusem pozostają utrudnienia w komunikacji arabskiej.
Bajpas Az-Zahirija.
Pierwszy odcinek drogi nr 60 na terytoriach palestyńskich jest nazywany bajpasem miasta Az-Zahirija. W okresach arabskich zamieszek na tym odcinku nie mogą poruszać się palestyńskie samochody z zielonymi tablicami. Wówczas do ruchu dopuszczone są tylko samochody zarejestrowane w Izraelu (żółte tablice). W normalnej sytuacji Palestyńczycy mogą korzystać z tej drogi. Zaraz po przekroczeniu przejścia granicznego znajduje się rondo, z którego w kierunku północnym odchodzi droga prowadząca do osiedla żydowskiego Tene Omarim. Natomiast droga nr 60 wykręca bardziej na wschód i przez 2,5 km biegnie wzdłuż muru bezpieczeństwa, aby następnie zagłębić się między wzgórza wyżyny Judejskiej. Po 10 km dojeżdża się do strefy przemysłowej osiedla żydowskiego Szima i placówki osadniczej Micpe Esztemo’a. W kierunku wschodnim odchodzi tutaj droga nr 317 prowadząca do osiedla Suseja. Jadąc dalej drogą nr 60 na północ, dojeżdża się po 3,5 km do skrzyżowania z drogą prowadzącą na wschód do miasta As-Samu. Około 400 metrów dalej jest zjazd do niewielkiej wioski Khirbat al-Simia. Potem mija się po stronie wschodniej kamieniołom, a po zachodniej wieś Rabud, aby dojechać do osiedla żydowskiego Otni’el.
Droga Otni’el-Chaggaj.
Drugi odcinek drogi nr 60 na terytoriach palestyńskich jest nazywany "Drogą Otni’el-Chagaj", ponieważ łączy ona dwa osiedla żydowskie o tej nazwie. Jest to obszar o intensywnej, aczkolwiek wiejskiej i mocno rozproszonej, zabudowie arabskiej. Wynikają stąd liczne trudności bezpieczeństwa dla żydowskiej komunikacji. Dochodzi tutaj do licznych przypadków ataków na żydowskie samochody i autobusy. Wymusza to na izraelskich siłach bezpieczeństwa nieustanne patrolowanie tego odcinka drogi. W okresach arabskich zamieszek na tym odcinku nie mogą poruszać się palestyńskie samochody z zielonymi tablicami. Wówczas do ruchu dopuszczone są tylko samochody zarejestrowane w Izraelu (żółte tablice). W normalnej sytuacji Palestyńczycy mogą korzystać z tej drogi. Kawałek za osiedlem Otni’el jest zjazd do położonej na zachodzie arabskiej wioski Khursa, a następnie wioski Karma. W odległości 2 km dalej jest wieś Dejr Razih, a po 600 metrach skrzyżowanie z drogą prowadzącą na zachód do wsi Tarrama. Potem droga zjeżdża do niewielkiej doliny, w której jest skrzyżowanie z możliwością zjechania na północny zachód do miasta Dura, lub na południowy wschód do wsi Hadab al-Fawwar i obozu uchodźców palestyńskich Fawwar. Cztery kilometry dalej jest osiedle żydowskie Bet Chaggaj.
Bajpas Hebronu.
W obszarze arabskiego miasta Hebron droga nr 60 spełnia funkcję południowej i wschodniej obwodnicy dla żydowskiej komunikacji. W okresach arabskich zamieszek na tym odcinku nie mogą poruszać się palestyńskie samochody z zielonymi tablicami. Wówczas do ruchu dopuszczone są tylko samochody zarejestrowane w Izraelu (żółte tablice). W normalnej sytuacji Palestyńczycy mogą korzystać z tej drogi. Przy osiedlu żydowskim Bet Chaggaj odchodzi droga na północ do centrum Hebronu, natomiast droga nr 60 wykręca na wschód, omijając miasto. Po ponad 2 km mija się położona na południe od drogi wieś Kalqas i dojeżdża do skrzyżowania z drogą prowadzącą na północ do Grobowca Patriarchów ("Makpela") w Hebronie. Kawałek dalej jest skrzyżowanie z drogą nr 356, która prowadzi na południe do wsi Hureiz. Droga nr 60 w miejscu tym wykręca na północ i po kilometrze dociera do skrzyżowania z drogą prowadzącą na wschód do miasta Bani Naim. Następnie dojeżdża się do zjazdów do położonego na zachodzie miasteczka Kirjat Arba. Po stronie wschodniej mijane są wioski al-Uddeisa i Ad-Duwwara. Potem droga wykręca łukiem na zachód i dociera do skrzyżowania z drogą nr 35 prowadzącą na zachód do miasta Halhul i północnych dzielnic Hebronu.
Bajpas Halhul.
Na północ od Hebronu droga nr 60 wykręca na północ i omija bajpasem miasto Halhul. W okresach arabskich zamieszek na tym odcinku nie mogą poruszać się palestyńskie samochody z zielonymi tablicami. Wówczas do ruchu dopuszczone są tylko samochody zarejestrowane w Izraelu (żółte tablice). W normalnej sytuacji Palestyńczycy mogą korzystać z tej drogi. Jest tutaj położone na wschodzie wieś Asz-Szujuch, a kawałek dalej skrzyżowanie z drogą nr 3517. Prowadzi ona na zachód do miasta Halhul i na wschód do miejscowości Sa'ir. Trzy kilometry dalej dojeżdża się do drogi zjazdowej na zachód do osiedla żydowskiego Karme Cur.
Droga Halhul-Arroub.
Kolejny odcinek drogi nr 60 jest nazywany "Drogą Halhul-Arroub". W okresach arabskich zamieszek na tym odcinku nie mogą poruszać się palestyńskie samochody z zielonymi tablicami. Wówczas do ruchu dopuszczone są tylko samochody zarejestrowane w Izraelu (żółte tablice). W normalnej sytuacji Palestyńczycy mogą korzystać z tej drogi. Kawałek za osiedlem żydowskim Karme Cur jest arabska miejscowość Bajt Ummar i obóz uchodźców al-Arroub.
Droga Gusz.
Kilka kilometrów na północ od obozu uchodźców al-Arroub, droga nr 60 dociera do bloku osiedli żydowskich Gusz Ecjon. Obszar bloku osiedli jest częściowo otoczony murem bezpieczeństwa (jest on nadal rozbudowywany). W okresach arabskich zamieszek na tym odcinku nie mogą poruszać się palestyńskie samochody z zielonymi tablicami. Wówczas do ruchu dopuszczone są tylko samochody zarejestrowane w Izraelu (żółte tablice). W normalnej sytuacji Palestyńczycy mogą korzystać z tej drogi. Przy wjeździe do bloku jest położone rondo z drogą nr 367, która prowadzi na zachód do osiedli Allon Szewut, Kefar Ecjon, Bat Ajin, Rosz Curim, Gewa’ot i dalej do przejścia granicznego z Izraelem. Natomiast lokalna droga prowadzi z ronda do położonego na wschodzie osiedla Migdal Oz. Przy rondzie jest położona strefa komercyjna "Tzomet Gush Ecjon". Kawałek dalej dojeżdża się do miejscowości Efrat i skrzyżowania z drogą nr 3157 prowadzącą na wschód do arabskiej wioski Dżurat asz-Szam'a. Kilometr dalej droga nr 60 mija położone na zachodzie osiedle Elazar i dociera do osiedla Newe Danijjel. Trzy kilometry dalej dojeżdża się do skrzyżowania z drogą prowadzącą na północny wschód do miejscowości al-Chadir.
Bajpas Betlejem.
Kolejny odcinek drogi nr 60 jest nazywany "Bajpasem Betlejem". Obowiązują na nim różne przepisy bezpieczeństwa. W obszarze miejscowości al-Chadir dopuszczony jest ruch pojazdów palestyńskich. Prawie trzy kilometry dalej jest skrzyżowanie z drogą nr 375, prowadzącą na zachód do arabskiej miejscowości Husan i żydowskiego miasta Betar Illit. Kilometr dalej na drodze nr 60 jest zjazd do miasta Bajt Dżala. Natomiast dalszy ruch na drodze nr 60 jest ograniczony ze względów bezpieczeństwa antyterrorystycznego. Dalej nie mogą poruszać się palestyńskie samochody z zielonymi tablicami. Do ruchu dopuszczone są tylko samochody zarejestrowane w Izraelu (żółte tablice). Po przejechaniu wojskowego punktu kontrolnego wjeżdża się na "Drogę Tuneli". Została ona zaprojektowana specjalnie w celu ominięcia gęsto zamieszkanych arabskich obszarów wokół miasta Betlejem. Ze względów bezpieczeństwa droga jest chroniona przez wysokie betonowe bariery. Pierwszym tunelem jest mający 900 metrów długości tunel "Refaim". Umożliwia on bezpieczne przejechanie pod grzbietem wzgórza łączącego arabskie miasto Bajt Dżala z żydowskim osiedlem Har Gillo (jest ono chronione murem bezpieczeństwa). Zaraz po wyjechaniu z tunelu, droga nr 60 przejeżdża mostem o długości 400 metrów nad doliną Walaja. Samochody przejeżdżające mostem są chronione specjalnymi kuloodpornymi barierami z materiałów kompozytowych. Po przejechaniu mostu mija się mur bezpieczeństwa i wjeżdża do tunelu "Gilo" (250 metrów długości). Kawałek dalej dojeżdża się do osiedla mieszkaniowego Gillo w Jerozolimie.
Jerozolima.
Droga nr 60 wjeżdża do południowo-wschodniej części Jerozolimy. Dociera do skrzyżowania z ulicą HaRosmarin, którą jadąc na zachód wjeżdża się do osiedla mieszkaniowego Gilo. Droga nr 60 skręca tutaj na wschód. Planowana jest w tym miejscu budowa węzła drogowego "HaMinharot" z budowaną autostradą nr 50 (planowane oddanie na 2015 r.). Około 500 metrów dalej jest skrzyżowanie z ulicą Hebron, która prowadzi na południe do przejścia granicznego umożliwiającego dojazd do miasta Betlejem. Droga nr 60 wykręca tutaj na północny wschód i mija położony na wschodzie monaster Mar Elias. Kilometr dalej jest skrzyżowanie z drogą nr 398, która prowadzi na południowy wschód do osiedli Har Homa i Umm Tuba. Około 200 metrów dalej jest skrzyżowanie z drogą prowadzącą na zachód do osiedli Bajt Safafa i Giwat Ha-Matos. Następnie dojeżdża się do osiedla Talpijjot. Pierwsze duże skrzyżowanie umożliwia zjechanie na zachód na ulicę HaUman, którą można dojechać do osiedli Pat i Katamonim. W kierunku wschodnim prowadzi ulica Aszer Vinera do kibucu Ramat Rachel i osiedla Sur Bahir. Po około 2 km jest drugie ważne skrzyżowanie, na którym można zjechać na zachód na ulicę Rivka prowadzącą do osiedla Mekor Chajjim, lub na wschód na ulicę En Gedi do osiedla Arnona. Następnie droga nr 60 wjeżdża do osiedla Baka. Na pierwszym skrzyżowania na zachód odchodzi ulica Jechuda prowadząca do osiedla Mekor Chajjim, a na zachód ulica Janowski do osiedla Jabel Mukabir. Kawałek dalej jest skrzyżowanie z ulicą Hanoch Albeck, która prowadzi na południowy wschód do osiedla Północny Talpijjot. Droga nr 60 dojeżdża do kolejnego osiedla, którym jest Abu Tur. Zaraz po nim pojawia się Stare Miasto. Droga przebiega wzdłuż murów, za którymi rozciąga się Dzielnica Ormiańska. Ulica Omar ibn il-Khatab umożliwia dojechanie do Bramy Jafy. Na następnym skrzyżowaniu na zachód odbija ulica Jicchak Kariw, która prowadzi do osiedli Mamilla, Mahane Israel i Rechawia. Na wysokości Dzielnicy Chrześcijańskiej znajduje się tunel HaTzanhanim (długość 500 m), który się kończy na wysokości Bramy Damasceńskiej. Znajduje się tutaj osiedle Musrara, a na skrzyżowaniu z ulicą HaNevi'im można zjechać na zachód do osiedli Migrasz ha-Rusim i Me’a Sze’arim, lub na południowy wschód do Dzielnicy Muzułmańskiej Starego Miasta. Kawałek dalej ulica Naomi Kis prowadzi na wschód do osiedla Bab az-Zahira. Następnie droga nr 60 dojeżdża do Bramy Mandelbauma. Można tu zjechać na południowy zachód do osiedla Batte Ungarin, na zachód do Bet Jisra’el, lub na wschód do Bab az-Zahira. Na następnym skrzyżowaniu ulica Mosze Zaks prowadzi na zachód do osiedla Bet Jisra’el i na wschód do Kolonii Amerykańskiej. Kolejne skrzyżowanie jest z ulicą Szimon HaTzadik, prowadzącą na wschód do osiedli Szimon Ha-Cadik i Asz-Szajch Dżarrah, oraz na zachód do osiedli Arze ha-Bira, Szemu’el ha-Nawi i Bucharim. Dalej droga wykręca łagodnie na północny wschód i omijając osiedle Szajch Dżarrah dociera do skrzyżowania z ulicą Zalman Szragaj. Prowadzi ona na wschód do osiedla Szajch Dżarrah i na zachód do osiedla Ma’alot Dafna. Około 300 metrów dalej znajduje się duże skrzyżowanie z drogą nr 417, którą jadąc na wschód dojeżdża się do osiedli Giwat Ha-Miwtar i Ramat Eszkol, oraz Wzgórza Amunicyjnego. Natomiast jadąc na południowy wschód dojeżdża się na Górę Skopus. Droga nr 60 mija położone na wschodzie osiedle Wzgórze Francuskie i dojeżdża do węzła drogowego "Sza'ar Mizrah" z drogą ekspresową nr 1. Ptem droga ekspresowa nr 60 łagodnymi łukami omija położony na wschodzie obóz palestyńskich uchodźców Szu’afat i dociera do węzła drogowego z ulicą Jekutiel Adam, którą zjeżdża się na zachód do osiedla Szu’afat lub na wschód do osiedla Pisgat Ze’ew. Kilometr dalej jest zjazd na ulicę Sajeret Duchifat, prowadzącą na zachód do osiedli Szu’afat i Bet Hanina, lub na wschód do osiedla Pisgat Ze’ew. Po kolejnym kilometrze dojeżdża się do skrzyżowania, na którym w kierunku zachodnim ulica Bet Hanina prowadzi do osiedla Bet Hanina, a ulica Newe Ja’akow do osiedla Newe Ja’akow. Następnie droga jedzie wzdłuż muru bezpieczeństwa, po którego wschodniej stronie rozciąga się arabskie miasto Ar-Ram. Po 2 km dociera się do ronda, z którego w kierunku zachodnim odchodzi ulica Bir Nabala prowadząca do arabskiego miasta Bir Nabala. Pół kilometra dalej jest wjazd do położonej na zachód od drogi strefy przemysłowej Atarot. Przy dawnym porcie lotniczym Atarot umiejscowione jest przejście graniczne Kalandia, umożliwiające wjechanie na terytorium Autonomii Palestyńskiej do miasta Ramallah. Przed przejściem granicznym jest rondo, z którego w kierunku zachodnim odchodzi droga nr 45. Pełni ona rolę łącznika między drogą nr 60 a biegnącymi na zachodzie drogami nr 404, 436 i 443. Kończy ona swój bieg przy zakładzie karnym "Ofer".
Bajpas Ramallah.
Po przekroczeniu przejścia granicznego Kalandia wjeżdża się na rondo, z którego w kierunku północno-zachodnim odchodzi droga do osiedla Kefar Akab. Natomiast droga nr 60 kieruje się na południowy wschód, biegnąc wzdłuż północnych granic miasta Ar-Ram. Omija w ten sposób miasto Ramallah. Od przejścia Kalandia nie mogą poruszać się żydowskie samochody z żółtymi tablicami. Do ruchu dopuszczone są tylko samochody zarejestrowane w Autonomii Palestyńskiej (zielone tablice). Samochody izraelskie korzystają z drogi nr 437 i kawałek dalej powracają na drogę nr 60. Mniej więcej w połowie drogi do tego miejsca jest skrzyżowanie umożliwiające zjechanie na południe do miasta Ar-Ram lub na północny wschód do wsi Dżaba. Następnie dojeżdża się do skrzyżowania z drogą nr 437. Zjeżdżając na nią na południe, zaraz przy skrzyżowaniu mamy rondo, z którego można zjechać na południowy wschód do osiedla żydowskiego Gewa Binjamin. Droga nr 437 prowadzi na południe obok arabskiej miejscowości Hizma do jerozolimskiego osiedla Pisgat Ze’ew. Natomiast droga nr 60 omija tutaj łagodnym łukiem wieś Dżaba i kieruje się na północ. Od tego skrzyżowania ponownie dopuszczone są do ruchu samochody izraelskie (żółte tablice). Po kilometrze drogi dojeżdża się do strefy przemysłowej Sza'ar Binjamin. Potem dojeżdża się do skrzyżowania, z którego można dojechać do położonej na wschodzie arabskiej wioski Michmas, lub na zachód do osiedla żydowskiego Kochaw Ja’akow. Około 200 metrów dalej jest skrzyżowanie z odchodzącą na północny wschód drogą nr 457. Łączy się ona dalej z drogą nr 458 i umożliwia dojechanie do osiedli żydowskich Ma’ale Michmas i Rimmonim. Natomiast droga nr 60 omija łukiem teren zlikwidowanej w 2012 roku nielegalnej placówki osiedleńczej Migron i wykręca na północny zachód. Po 6 km jest skrzyżowanie z drogą nr 466, którą można dojechać do położonego na wschodzie miasteczka Dajr Dibwan, lub na zachód do osiedla żydowskiego Pesagot i miejscowości Beit El. Mniejsza lokalna droga prowadzi na północny zachód do nieformalnej placówki osadniczej Giwat Asaf i arabskiej wioski Bajtin. Po kolejnych 5 km dojeżdża się do żydowskiego osiedla Ofra. Dwieście metrów dalej jest zjazd na drogę nr 449 prowadzącą na północny wschód do miejscowości Silwad, wioski Dajr Dżarir i izraelskiej bazy wojskowej "Baal Hatzor" na szczycie góry Tall Asur. Lokalna droga prowadzi na południowy zachód do wsi Ajn Jabrud. Pięć kilometrów dalej droga nr 60 dojeżdża do skrzyżowania z drogą nr 465, prowadzącą na zachód do skrzyżowania z drogą nr 466 i dalej do miejscowości Bir Zajt oraz osiedla żydowskiego Ateret. Kilometr dalej jest zjazd na drogę nr 4568, prowadzącą na zachód do miejscowości Al-Mazra’a asz-Szarkijja. Po kolejnych 3 km jest zjazd na wschód na drogę nr 4665 prowadzącą do miejscowości Sindżil. Potem jest zjazd do położonej na wschód od drogi miejscowości Turmusajja. Lokalna droga prowadzi stąd na północny zachód do osiedla żydowskiego Ma’ale Lewona. Natomiast droga nr 60 wykręca łagodnym łukiem na północny zachód i dociera do osiedla żydowskiego Szilo. Lokalna droga prowadzi na północny zachód do nieoficjalnej placówki osadniczej Giwat Harel, a inna droga prowadzi na północny wschód do arabskiej wioski Karjut.
Droga Wadi asz-Sza'ir.
Kolejny odcinek drogi nr 60 prowadzi przez wadi asz-Sza'ir. Początkowo droga wykręca wśród okolicznych wzgórz w kierunku zachodnim do osiedla żydowskiego Eli. Lokalna droga prowadzi na południowy zachód do osiedla Ma’ale Lewona. Następnie droga nr 60 wykręca mocno na północ i mija arabską wieś al-Lubban asz-Szarkijja, za którą wykręca na północny wschód i dociera do wsi as-Sawija. W kierunku północno-wschodnim odchodzi droga nr 4777 prowadząca do miejscowości Kabalan. Potem droga nr 60 wykręca na północny zachód i dociera do skrzyżowania przy żydowskim osiedlu Rechelim. W kierunku zachodnim prowadzi droga do placówki osadniczej Nofei Nechemia i dalej do miasta Ariel. Droga nr 60 wykręca dalej na północny wschód i dociera do wojskowego punktu kontrolnego przy osiedlu żydowskim Kefar Tappuach. Drogą nr 505 można dojechać na wschód do wsi Osarin, lub na zachód do miasta Jamma'in, wioski Marda i dalej do drogi ekspresowej nr 5. Droga nr 4775 prowadzi na południowy zachód do wsi Jasuf, a lokalna droga na południowy zachód do wsi Jatma.
Droga Huwara.
Następny odcinek drogi nr 60 jest nazywany "Drogą Huwara". Za punktem kontrolnym "Tappuach" droga kieruje się na północ, i po 2 km dociera do zjazdu na wschód do miejscowości Bajta, a następnie do miasteczka Huwara. W kierunku południowo-zachodnim odchodzi droga nr 5076 prowadząca do wsi Einabus. W kierunku wschodnim lokalna droga prowadzi do wsi Odala i miejscowości Awarta. Przy wyjeździe z miejscowości Huwara droga nr 60 wykręca w kierunku północno-zachodnim, natomiast lokalna droga prowadzi na północny zachód do miasta Nablus. Jest tutaj wojskowy punkt kontrolny Huwara.
Bajpas Nablusu.
Na północ od Huwary droga nr 60 wykręca na północny zachód i omija bajpasem miasto Nablus. Po około 1 km dociera do drogi prowadzącej na północ do miejscowości Burin, lub na południowy zachód do żydowskiego osiedla Jichar. Następnie droga wykręca na zachód i przejeżdża między miejscowościami Asira al-Kiblija (na południu) i Tell (na północy), by wykręcić na północny zachód i dojechać do skrzyżowania przy wiosce Sarra. Dwieście metrów na zachód jest kolejne skrzyżowanie. Kończy tutaj swój bieg droga nr 55, która prowadzi na południowy zachód do arabskiej wioski Dżit i dalej do miejscowości Kedumim. Trzy kilometry dalej na północ, droga nr 60 dociera do strefy przemysłowej "Bar-On". Po stronie wschodniej mijana jest arabska wieś Kusin, po czym dojeżdża się do skrzyżowania z drogą nr 557 przy żydowskim osiedlu Szawe Szomeron. Droga nr 557 prowadzi na północny zachód do żydowskiego osiedla Enaw, a droga nr 60 ostro wykręca na południowy wschód i po 2 km dociera do wojskowego punktu kontrolnego "Szomeron" przy arabskiej wiosce Deir Szaraf. Dalsza podróż izraelskimi samochodami (z żółtymi tablicami rejestracyjnymi) jest dopuszczona, ale z zaleceniem eskorty pojazdów wojskowych. Za wsią Deir Szaraf droga nr 60 ostro wykręca na północ i dojeżdża od wschodniej strony do osiedla Szawe Szomeron. W kierunku wschodnim odchodzi lokalna droga prowadząca do wsi An-Nakura. Kawałej dalej jest skrzyżowanie z drogą nr 5715, która prowadzi na północny wschód do miejscowości Sebastia. Po 6 km dojeżdża się do drogi zjazdowej na wschód do wsi Burka, i kawałek dalej do położonej na zachód od drogi wioski Bizzirija. Potem mija się położony po stronie wschodniej teren ewakuowanego i zburzonego żydowskiego osiedla Chomesz. Teren ten stanowi zamkniętą strefę wojskową i nie można tu wjechać, gdyż izraelskie władze obawiają się prób odbudowy osiedla. Droga w tym rejonie wykręca na północny wschód i wije się między wzgórzami i coraz częściej napotykanymi niewielkimi osadami arabskimi. Mijane są miejscowość Silat ad-Dżar, wieś Fandakumija i miejscowość Dżaba. W kierunku północno-wschodnim odchodzi z niej droga nr 5725 prowadząca do wsi Sanur. Kilometr dalej mijany jest po stronie zachodniej teren ewakuowanego i zburzonego żydowskiego osiedla Sa-Nur. Teren ten stanowi zamkniętą strefę wojskową i nie można tu wjechać, gdyż izraelskie władze obawiają się prób odbudowy osiedla. Kilometr dalej jest zjazd do położonego na zachodzie miasteczka Ajjah i położonych na wschodzie wiosek Anzah oraz Zawija. Półtora kilometra dalej przy drodze jest położona izraelska baza wojskowa. Około 4 km dalej dojeżdża się do wojskowego punktu kontrolnego "Dotan". Lokalna droga prowadzi stąd na południowy wschód do wsi Mirka, natomiast droga nr 585 umożliwia zjechanie na zachód do miejscowości Arrabah i dalej do żydowskiego osiedla Mewo Dotan.
Droga nr 588.
Na północ od punktu kontrolnego "Dotan" droga nr 60 wchodzi na terytorium będące pod cywilną administracją palestyńską. Również za wszystkie kwestie bezpieczeństwa odpowiadają władze Autonomii Palestyńskiej. Z tego powodu wjazd na ten odcinek drogi jest zakazany dla izraelskich pojazdów (z żółtymi tablicami rejestracyjnymi). Droga nr 60 dalej biegnie pod nazwą drogi nr 588. Około 300 metrów na północ od punktu kontrolnego znajduje się skrzyżowanie przy wzgórzu Tell Dotan. W kierunku wschodnim odchodzi lokalna droga prowadząca do miasta Kabatija. Następnie mijana jest wieś Bir al-Basza, za którą droga wykręca na wschód i dociera do wsi Asz-Szuhada, przy której odchodzi na południe droga prowadząca do miasta Kabatija lub na północ do miejscowości Burkin. Następnie droga wykręca na północny wschód i po 3 km dociera do miasta Dżanin. Krzyżuje się tutaj z drogą nr 66 prowadzącą na północny zachód do miasta Kafr Dan. Droga nr 6155 prowadzi na południowy zachód do miejscowości Burkin, a droga nr 6255 prowadzi na północny wschód do wsi Faku’a. Z Dżaninu droga nr 588 wychodzi na północ i dociera do wsi Dahijat Sabah al-Chajr. Kilometr dalej jest skrzyżowanie z drogą nr 6010 prowadzącą na wschód do wsi Arrana. Kawałek dalej jest przygraniczna wieś Dżalama i zaraz za nią przebiega mur bezpieczeństwa z przejściem granicznym Dżalama.
Droga nr 60.
Po przekroczeniu przejścia granicznego Dżalama i wjechaniu na terytorium Izraela, droga ponownie odzyskuje swoje oznaczenie nr 60. Na terytorium Izraela nie mogą wjeżdżać samochody palestyńskie z zielonymi tablicami rejestracyjnymi. Znajduje się tutaj terminal pasażerski oraz terminal przeładunkowy towarów. Zaraz za terminalem jest rondo, z którego w kierunku wschodnim odchodzi lokalna droga prowadząca do arabskiej wioski Mukajbila. Droga nr 60 prowadzi dalej na północ przez tereny rolnicze Doliny Jezreel, mijając położony po stronie wschodniej masyw Wzgórz Gilboa (wysokość do 536 m n.p.m.). Następnie droga mija po stronie zachodniej moszaw Magen Sza’ul i położony tuż za nim niewielki mostek nad strumieniem Gliboa, za którym dociera do dwóch zjazdów do położonej na wschodzie arabskiej wioski Sandala. W tej okolicy droga nr 60 mija liczne szklarnie położone po obu stronach drogi. Około 0,5 km dalej znajduje się skrzyżowanie z lokalną drogą, która prowadzi na wschód do wsi komunalnej Gan Ner. Po kolejnym kilometrze dojeżdża się do położonego po stronie zachodnim bloku osiedli rolniczych Chevel Ta'anach. Znajduje się tutaj zjazd do moszawu Perazon, a kawałek za nim skrzyżowanie "Jizre’el" z drogą nr 675 (jadąc nią na zachód dojeżdża się do skrzyżowania "Jael" będącego zjazdem do moszawu Awital i wsi komunalnej Merkaz Ja’el, lub na wschód do kibucu Jizre’el i dalej do skrzyżowania z drogą 667 i drogą nr 71). Droga nr 60 wykręca dalej na północny zachód, jedzie wzdłuż krawędzi Doliny Charod i po około 6 km dociera do centralnej części Doliny Jezreel, gdzie jest położone miasto Afula. Wcześniej mija się zakład Veolia Environnement i siedzibę spółki "AvivMotor". Znajdujące się tutaj rondo jest przygotowane pod planowaną budowę południowej obwodnicy Afuli. Droga nr 60 wjeżdża do miasta Afuli jako ulica Jerozolimy. Przy samym wjeździe znajduje się rondo z ulicą Menachema Begina, która prowadzi na zachód do strefy przemysłowej Afuli, lub na wschód do ulicy ha-Banim (wyjazd w kierunku południowo-zachodnim i dojazd do drogi nr 65). Ulica Jerozolimy dalej jako droga dwupasmowa wjeżdża w obszar gęstej zabudowy miejskiej i przebiega ona przez centrum miasta z południowego wschodu na północny zachód. Po minięciu centralnego dworca autobusowego Afuli wykręca na zachód na ulicę ha-Nasi Weizmanna, a następnie na północ na ulicę ha-Tiva Tesza. Przy wylocie z miasta krzyżuje się z drogą nr 65. Po wyjechaniu z miasta biegnie jako dwupasmowa droga na północ. Mija kolejno: moszaw Balfurja (po stronie wschodniej), moszaw Kefar Gidon (po obu stronach drogi), kibuc Mizra (po stronie zachodniej) z Akademickim College’em Doliny Jezreel, oraz moszaw Tel Adaszim (po stronie wschodniej). Dwieście metrów dalej jest skrzyżowanie z drogą nr 73, prowadzącą na zachód do kibucu Ginnegar. Następnie droga nr 60 dociera do podnóża masywu górskiego Hare Nacerat, gdzie znajduje się skrzyżowanie z drogą prowadzącą na zachód do miejscowości Iksal. Zaraz za skrzyżowaniem droga wykręca na zachód i mija górę Har Kidumim. Na początku XX wieku góra była wykorzystywana przez kamieniołom, który obecnie jest opuszczony. W 2008 roku w miejscu dawnego kamieniołomu wzniesiono most "Refa’ela Etana" (ok. 400 m długości) i wykopano tunel (ok. 380 m długości). Koszt ich budowy wyniósł 365 mln ILS. Była to w owym czasie jedna z najbardziej skomplikowanych budowli wzniesionych w Izraelu. Dwa kilometry dalej droga nr 60 wjeżdża do miasta Nazaret i kończy swój bieg na skrzyżowaniu z drogą nr 75. Jadąc nią na północny wschód można dojechać do miasta Nof ha-Galil, lub na zachód do miejscowości Jafa an-Naserije.

</doc>
<doc id="2828451" url="https://pl.wikipedia.org/wiki?curid=2828451" title="Walki o Dęblin i Mińsk Mazowiecki (1920)">
Walki o Dęblin i Mińsk Mazowiecki (1920)

Walki o Dęblin i Mińsk Mazowiecki – walki stoczone w dniach 16–18 sierpnia 1920 roku przez I Grupę Uderzeniową (pod dowództwem Naczelnika Państwa Józefa Piłsudskiego) w składzie: 3 Armia (II RP) (pod dowództwem gen. Edwarda Śmigłego-Rydza) i 4 Armia (II RP) (pod dowództwem gen. Leonarda Skierskiego) w rejonie od Dęblina do Mińska Mazowieckiego podczas Kontruderzenia znad Wieprza w czasie wojny polsko-bolszewickiej oraz II Grupę Uderzeniową XXIX Brygady Piechoty płk. Stanisława Wrzalińskiego wspartej czołgami, która to kontratakując spod Warszawy zdobyła Mińsk Mazowiecki.
Kontruderzenie znad Wieprza.
W dniu 12 sierpnia, na kilka dni przed operacją znad Wieprza, do Puław przybył Naczelnik Państwa Józef Piłsudski. Po lustracji wojsk garnizonu Puławy i wręczeniu odznaczeń, w dniach 13 i 14 sierpnia przybył do Ireny (obecnie okolice ul. Warszawskiej w Dębline). Po przeprowadzeniu odprawy z dowódcami 3 i 4 Armii, generałami Edwardem Śmigłym-Rydzem i Leonardem Skierskim, w której przedstawił plan operacji i przewidywany przebieg działań manewrowych znad Wieprza, dokonał lustracji oddziałów rozlokowanych w Twierdzy Dęblińskiej oraz w rejonach ześrodkowania dywizji.
I Grupa Uderzeniowa w składzie 3 i 4 Armia przed operacją ześrodkowała się między Dęblinem, Kockiem i Lubartowem, w dolnym biegu Wieprza. Przed frontem Grupy znajdowała się Grupa Mozyrska i 16 Armia sowiecka. Piłsudski przejął dowodzenie Grupą Uderzeniową na czas operacji.
W dniu 16 sierpnia Piłsudski dyslokował swoje stanowisko dowodzenia przy sztabie 14 DP (dowódca gen. Daniel Konarzewski) która nacierała na Mińsk Mazowiecki od południa. Piłsudski jako miejsce stanowiska dowodzenia wskazał w rozkazie skrzyżowanie szos: Dęblin – Kock i Warszawa – Lublin. Obok przy 16 DP gen. Kazimierza Ładosia, która nacierała od południa na Kałuszyn był gen. Władysław Sikorski. Gen. E. Rydz-Śmigły miał swoje stanowisko przy 1 DP Leg. gen. Stefana Dęba-Biernackiego. W dniu 16 sierpnia o godz. 4.00 Piłsudski dał sygnał do rozpoczęcia natarcia. Natarcie polskie ruszyło z zamiarem osiągnięcia w drugim dniu operacji szosy Warszawa – Brześć, odcięcia dróg zaopatrzenia i ewakuacji oraz wyjścia na tyły Frontu Zachodniego M. Tuchaczewskiego. Prawe skrzydło frontu polskiego ubezpieczała 3 DP Leg. nacierająca na Włodawę i Brześć Litewski.
Uderzenie Grupy Uderzeniowej rozbiło Grupę Mozyrską, zgniotło południowe skrzydło 16 Armii N. Sołłohuba i prowadziło swoimi dywizjami natarcie w kierunku na Mińsk Mazowiecki, Kałuszyn, Siedlce, Białą Podlaską, Brześć.
Kontruderzenie spod Warszawy, zdobycie Mińska Mazowieckiego.
Z broniącej przedmościa warszawskiego 15 DP gen. W. Junga wchodzącej w skład 1 Frontu gen. Franciszka Latinika, wydzielono II Grupę Uderzeniową płk Stanisława Wrzalińskiego. Grupa ta składała się z XXIX Brygady Piechoty (59 i 60 PP) i z rejonu Wesołej prowadziła natarcie na Mińsk Mazowiecki. Jako wzmocnienie do uderzenia na Mińsk XXIX Brygada Piechoty otrzymała Grupę Pancerną mjr. Nowickiego w sile trzech pociągów pancernych, pięciu sekcji czołgów i 10 samolotów, a także oddział piechoty zgrupowany w Miłośnie. Grupa uderzeniowa Wrzalińskiego rozpoczęła natarcie około godz. 9.00. dwoma kolumnami. Opór złamano ogniem artylerii i czołgów. Około 14.00 zajęto Dębe Wielkie. Sowiecka 10 Dywizja Strzelców, która była w obronie rozpoczęła odwrót na wschód. Około 18.00 na dworzec kolejowy w Mińsku Mazowieckim wdarły się dwa polskie pociągi pancerne. Lotnictwo prowadziło uderzenia z powietrza. Rosjanie w popłochu opuścili miasto.
Jednocześnie w dniach 17 i 18 sierpnia 1920 62 pp ppłk. Władysława Grabowskiego ze składu 15 DP w miejscowości Glinianka, na zachód od Mińska Mazowieckiego, stoczył bitwę z pododdziałami sowieckimi 8, 10 i 17 Dywizji Strzelców (DS) wycofującymi się spod Warszawy. 
Natarcie miała 15 DP rozpocząć 17 sierpnia o godz. 7.00 z linii Miłosna – Królewskie Bagno. 17 sierpnia po południu 62 pp (około 1500 żołnierzy, 40 cekaemów) otrzymał rozkaz dowódcy 15 DP, przejścia razem z 5 baterią 15 pułku artylerii polowej do Glinianki i oczekiwania tam dalszych rozkazów. Maszerujący, jako straż przednia pułku, I batalion zajął wieczorem Gliniankę. Około godz. 22.00 wieś zaatakowały silne oddziały sowieckie. Zaskoczony batalion został wyparty z Glinianki, utracił cały tabor i dwa cekaemy. Po uporządkowaniu kompanii dowódca batalionu przeprowadził kontratak. W walce wręcz wyparto ze wsi liczniejszego nieprzyjaciela. Zanim zebrano batalion rozproszony w pościgu, z dworu Glinianki wyszedł kolejny atak sowiecki. Polacy ponownie zostali wyparci z wioski. Stwierdziwszy, że przeciwnik dysponuje w Gliniance dużymi siłami, dowódca I batalionu obsadził 4 kompanią drogi prowadzące z Glinianki na wschód, a sam z resztą batalionu obszedł wieś od południa i dołączył do głównych sił pułku. Pod Glinianką pozostała także grupa kilkudziesięciu piechurów, którzy podczas chaotycznej walki oderwali się od swoich kompanii. Oddział ten zajął stanowiska na skraju lasu na północ od Glinianki i stąd niepokoił Rosjan ogniem dwóch cekaemów. W tym czasie główne siły pułku (II i III bataliony z 5 baterią 15 pap) zostały zatrzymane ogniem prowadzonym z dworu Glinianka. Od strony wsi kontratakował I batalion. Rozpoznanie meldowało o obecności w rejonie dworu silnych oddziałów nieprzyjaciela. Ppłk Grabowski wydał rozkaz natychmiastowego uderzenia na Gliniankę. Do tego celu wyznaczył III batalion i dwie kompanie z II batalionu. W międzyczasie I batalion napotkał pod Wolą Karczewską straż przednią polskiego 61 pp. Na prośbę dowódcy I batalionu dowódca pułku oddał mu do dyspozycji oddział zwiadowców z jednym ckm w celu przeprowadzenia rozpoznania. W Woli Karczewskiej I batalion zaatakował oddział kawalerii. Ogień polskich ckm z najbliższej odległości zadał mu duże straty. Część jeźdźców wpadła w bagna i porzuciwszy konie ratowała się ucieczką, część zawróciła do dworu Glinianka. Równocześnie Polacy nacierali na dwór.
18 sierpnia godz. 4.00 ruszyło natarcie 62 pp. Wykorzystując zamieszanie w szeregach nieprzyjaciela, I batalion uderzył na dwór od południa i wziął 600 jeńców, których odesłał do 61 pp. Główne siły 62 pp nacierały na wieś i dwór od zachodu. Zaatakowani z dwóch stron Rosjanie stawili słaby opór, a gdy w walce na bagnety Polacy zdobyli dwór i stojącą obok baterię, zaczęli masowo rzucać broń. Ponieważ osamotniona 4 kompania odparła wszystkie ataki bolszewików, z okrążenia zdołały wydostać się nieliczne grupki czerwonoarmistów. 
Upamiętnienie.
Walki o Dęblin i Mińsk Mazowiecki zostały upamiętnione na Grobie Nieznanego Żołnierza w Warszawie, napisem na jednej z tablic – „DĘBLIN – MIŃSK MAZOWIECKI 16 – 18 VIII 1920”.

</doc>
<doc id="2828452" url="https://pl.wikipedia.org/wiki?curid=2828452" title="Dziurawa Ściana (Dolina Kościeliska)">
Dziurawa Ściana (Dolina Kościeliska)

Dziurawa Ściana – ściana wznosząca się w najwyższej części Kolistego Żlebu w Dolinie Kościeliskiej w Tatrach Zachodnich. Znajduje się w jego lewej (patrząc od dołu) odnodze i opada do najwyższej części Kolistego Kotła. Ściana ma wysokość około 50 m, a jej nazwa pochodzi od tego, że w ścianie i u jej podstawy jest wiele dziur i nyż. W jej górnej części znajduje się zarośnięta kosodrzewiną półka, a w niej otwór niedużej jaskini Krwawa Dziura. Dziurawa Ściana otacza Kolisty Kocioł z dwóch stron; wschodniej – podcina bowiem północno-zachodnią grań Upłaziańskiej Kopy – i południowej, ponieważ ciągnie się również na bocznej grzędzie oddzielającej dwie odnogi Kolistego Żlebu. Jak dotąd przez taterników ściana nie została zdobyta (znajduje się na obszarze ochrony ścisłej i obowiązuje tutaj zakaz wspinaczki). Od lewej strony ściana ograniczona jest Kolistym Przechodem – szerokim wcięciem oddzielającym Dziurawą Ścianę od Białej Turni. Przechodem tym można z Kolistego Kotła wyjść na główną grań.

</doc>
<doc id="2828456" url="https://pl.wikipedia.org/wiki?curid=2828456" title="Samsung GT-i9300">
Samsung GT-i9300



</doc>
<doc id="2828459" url="https://pl.wikipedia.org/wiki?curid=2828459" title="Caproni PS.1">
Caproni PS.1

Caproni PS.1 Pallavicino − włoski lekki samolot turystyczny, skonstruowany w 1934 r. przez inż. Cesare Pallavicino dla dwóch załóg startujących w Międzynarodowych Zawodach Samolotów Turystycznych Challenge 1934 .
Caproni PS.1, wymieniany również jako Pallavicino PS-1, był czteromiejscowym, jednosilnikowym samolotem turystycznym, o konstrukcji dolnopłata z zamkniętą kabiną wyprodukowanym przez Cantieri Aeronautici Bergamasch (CAB) należące do grupy Caproni. Jako jeden z pierwszych samolotów włoskich został wyposażony w chowane podwozie.
Powstały jedynie dwa egzemplarze samolotu. Wzięły one udział w Międzynarodowych Zawodach Samolotów Turystycznych Challenge 1934 organizowanych przez Polskę. Pilotowali je: Ugo Vicenzi i Armando François, z których tylko ten ostatni ukończył zawody na 16 miejscu.
Konstrukcja.
Samolot konstrukcji metalowej, wyposażony w chowane podwozie. Jeden silnik gwiazdowy Fiat A.70 o mocy 151 kW (205 KM).

</doc>
<doc id="2828460" url="https://pl.wikipedia.org/wiki?curid=2828460" title="Kolisty Kocioł">
Kolisty Kocioł

Kolisty Kocioł – najwyższa część lewej (patrząc od dołu) odnogi Kolistego Żlebu w Dolinie Kościeliskiej w Tatrach Zachodnich. Nie jest to typowy kocioł, lecz stromy i trawiasty upłaz, jednak przypomina cyrk lodowcowy, gdyż otoczony jest z trzech stron pionowymi ścianami; od południowej i wschodniej strony jest to Dziurawa Ściana, od północnej Biała Turnia. Jedynym miejscem, przez które można w miarę łatwo wyjść z Kolistego Kotła do góry, na główną grań Organów, jest Kolisty Przechód – szerokie wcięcie między Dziurawą Ścianą i Białą Turnią.

</doc>
<doc id="2828462" url="https://pl.wikipedia.org/wiki?curid=2828462" title="Nadzwyczajna Izba Sądu Kambodży">
Nadzwyczajna Izba Sądu Kambodży

Nadzwyczajna Izba Sądu Kambodży dla Osądzenia Zbrodni Popełnionych w Czasach Demokratycznej Kampuczy (Extraordinary Chambers in the Courts of Cambodia for the Prosecution of Crimes Committed during the Period of Democratic Kampuchea, ECCC) została powołana w wyniku porozumienia między rządem Kambodży a ONZ.
Jest to tzw. sąd hybrydowy, ponieważ jest częścią systemu kambodżańskiego, ale korzysta również z prawa międzynarodowego, w jego skład wchodzą zarówno sędziowie kambodżańscy, jak i międzynarodowi, a pomocą techniczną służy ONZ.
Sędziowie (12 sędziów międzynarodowych z 10 krajów oraz 17 sędziów z Kambodży) zostali wybrani przez Kambodżańską Najwyższą Radę Sądownictwa z grona wskazanego przez Sekretarza Generalnego ONZ i zatwierdzeni dekretem królewskim z 3 lipca 2006.
Sąd podzielony jest na trzy izby:
Sąd upoważniony jest do ścigania jedynie 2 kategorii sprawców przestępstw popełnionych w okresie od 17 kwietnia 1975 do 6 stycznia 1979:
Początkowo postępowaniem objętych było 5 osób:
Kaing Guek Eav, Khieu Samphan, Ieng Sary, Nuon Chea, Ieng Thirith. Do kwietnia 2013 skazaniem zakończył się tylko proces Kaing Guek Eava. Ieng Thirith została wyłączona z postępowania w sierpniu 2012 z powodu demencji, a Ieng Sary zmarł w marcu 2013.

</doc>
<doc id="2828463" url="https://pl.wikipedia.org/wiki?curid=2828463" title="Trybunał Czerwonych Khmerów">
Trybunał Czerwonych Khmerów



</doc>
<doc id="2828465" url="https://pl.wikipedia.org/wiki?curid=2828465" title="Prowokacja w Dynowie">
Prowokacja w Dynowie

Prowokacja w Dynowie – incydent, który miał miejsce 17 marca 1945 roku. Oddział NKWD przebrany w mundury Ukraińskiej Powstańczej Armii (UPA) dokonał napadu na Dynów, wówczas wieś, w której znajdowały się resztki oddziału Armii Krajowej, wcześniej częściowo rozbrojonemu przez jednostki NKWD. Miejscowa milicja wsparła broniące miejscowości oddziały AK i powiadomiła telefonicznie o ataku dowództwo Wojska Polskiego w Rzeszowie. Po przybyciu wojska nacierający poddali się, a dowódca napastników poprosił o rozmowę z dowodzącym jednostkami wojska. Okazało się wówczas, że napad był prowokacją żołnierzy sowieckiego NKWD przebranych w mundury UPA. 
Kilka dni później do Dynowa przybyły oddziały NKWD, tym razem poprzebierane w mundury Wojska Polskiego. Pod pozorem „oczyszczania” terenu z Ukraińców, enkawudziści zatrzymali około 500 Polaków z okolicznych miejscowości. Po przesłuchaniach część z nich aresztowano, a kilkadziesiąt osób wywieziono na Syberię.

</doc>
<doc id="2828466" url="https://pl.wikipedia.org/wiki?curid=2828466" title="Podnóże kontynentalne">
Podnóże kontynentalne

Podnóże kontynentalne, wyniesienie kontynentalne − obszar oddzielający stok kontynentalny od równiny abisalnej, o znacznie mniejszym nachyleniu niż stok - od 0,5 do 1°. Jest to pofalowana równina, pokryta osadami naniesionymi przez prądy zawiesinowe (turbidytami) w formie nakładających się stożków. Podnóże może być bardzo rozległe przy pasywnej krawędzi kontynentu.
W sensie geomorfologicznym należy ono do krawędzi kontynentu. Osady podnóża przykrywają granicę stoku kontynentalnego, utrudniając określenie przebiegu geologicznej granicy między cokołem kontynentalnym a właściwym oceanem. Konwencja Narodów Zjednoczonych o prawie morza nie precyzuje, czy to geomorfologiczna, czy geologiczna interpretacja określa granicę "naturalnego przedłużenia kontynentu" w aspekcie prawnym.

</doc>
<doc id="2828467" url="https://pl.wikipedia.org/wiki?curid=2828467" title="Dwór w Podstolicach">
Dwór w Podstolicach

Dwór w Podstolicach – zabytkowy dwór znajdujący się w Podstolicach, w powiecie wrzesińskim, w województwie wielkopolskim.
Opis.
Jest to dwór z ok. 1870 r. o konstrukcji drewnianej, podpiwniczony, posiadający wysoki parter i piętro. Budynek o powierzchni 1200 m² otoczony jest stuletnim parkiem ze stawem.
Historia.
Historia dóbr rycerskich w Podstolicach sięga połowy XV wieku, kiedy to majątek należał do braci Mikołaja i Tomasza Rogowskich. W tym czasie we wsi istniał zapewne już dwór drewniany. W 1464 roku Podstolice stały się własnością Jana Czechowskiego, a następnie Wincentego Słomowskiego. W XVI wieku dobra nabywał Andrzej Zebrzydowski, późniejszy biskup krakowski, a po nim właścicielami byli kolejno Stanisław Słomowski, późniejszy arcybiskup lwowski i jego spadkobiercy. W XVII wieku o dobra w Podstolicach spierały się rodziny Czyżewskich i Młodziejewskich, a po nich majątkiem gospodarowali Tomiccy, Woźniccy i Dambrowscy. W XVIII wieku Podstolice należały do Aleksego Lipskiego, generała-adiutanta króla Stanisława Augusta Poniatowskiego, a po jego śmierci, do spadkobierców. W pierwszej połowie XIX wieku wieś należała do Suchorzewskich, a następnie do Aleksandra Brause-Brudzewskiego, powstańca listopadowego, od którego majątek kupował - również powstaniec - Telesfor Kierski. Rodzina Kierskich przystępowała do budowy dworu zapewne już w latach 60. XIX wieku. Żona Telesfora Filomena oraz córka Jadwiga brały w tym czasie pożyczki na dokończenie budowy, jednak trudna sytuacja finansowa sprawiła, że w 1870 roku doszło do licytacji. Wtedy też majątek wraz z dworem przejmowało państwo pruskie. Wieś została przemianowana na Tichdorf i w 1880 r. była wydzierżawiona Heinrichowi Naumannowi. Zamawiał on m.in. projekt reprezentacyjnych ogrodów w pracowni Johanna Larassa i jego synów z Bydgoszczy. Ostatecznie, park nie doczekał się jednak przebudowy, zaś po Naumannie, począwszy od 1914 r. dzierżawcą majątku był Rudolf Skrbensky. Na mocy traktatu wersalskiego, majątek został przejęty w imieniu polskiego skarbu państwa przez Urząd Osadniczy w Poznaniu. Skrbenscy zostali wysiedleni, a od 1921 pałac z okolicznymi dobrami został wydzierżawiony Franciszkowi Karłowskiemu. Przez okres wojny majątkiem zarządzał powiernik (treuhänder) Neubert, zaś po wyzwoleniu Podstolice przeszły pod zarząd Wojewódzkiego Urzędu Ziemskiego. W 1950 r. teren z dworem został przekazany Rolniczej Spółdzielni Produkcyjnej. Od 1992 właścicielami dworu są Anna i Andrzej Kareńscy z Poznania, którzy doprowadzają zrujnowany obiekt do świetności. We dworze znajduje się hotel oraz restauracja i odbywają się tu koncerty gwiazd estrady, filmu i teatru oraz inne wydarzenia kulturalne.

</doc>
<doc id="2828468" url="https://pl.wikipedia.org/wiki?curid=2828468" title="Pałac w Węgierkach">
Pałac w Węgierkach

Pałac w Węgierkach – zabytkowy pałac w Węgierkach, w powiecie wrzesińskim, w województwie wielkopolskim.
Pałac o elementach neoklasycystycznych zbudowany w II połowie XIX wieku (ok. 1890). W tym budynku znajdowała się biblioteka oraz szkoła podstawowa. Obecnie obiekt jest podzielony na mieszkania. W latach 2011-2012 został przeprowadzony remont elewacji pałacu.
Park krajobrazowy o powierzchni około 3,06 ha został założony w XIX wieku.

</doc>
<doc id="2828470" url="https://pl.wikipedia.org/wiki?curid=2828470" title="Kościół św. Mikołaja we Wszemborzu">
Kościół św. Mikołaja we Wszemborzu

Kościół św. Mikołaja we Wszemborzu – murowany kościół zlokalizowany we wsi Wszembórz, w województwie wielkopolskim w gminie Kołaczkowo. Jest świątynią parafii św. Mikołaja we Wszemborzu.
Opis.
Kościół został zaprojektowany przez architekta Stefana Cybichowskiego z Poznania. Budowa rozpoczęła się we wrześniu 1934. Zakończono ją w maju 1935 (stan surowy). W 1941 kościół został przez Niemców zamieniony w warsztat samochodowy. Po wojnie ks. Unisław Smaruj naprawił wyrządzone szkody (dach, powałę, okna) oraz wyposażył wnętrze kościoła. Świątynia może pomieścić ok. 1000 wiernych. W ciągu ostatnich kilku lat wstawione zostały witraże. Do 1956 parafią administrowali proboszczowie z Kołaczkowa.

</doc>
<doc id="2828472" url="https://pl.wikipedia.org/wiki?curid=2828472" title="Efekt odbicia">
Efekt odbicia

Efekt odbicia (ang. "rebound effect") – opisany po raz pierwszy przez XIX-wiecznego brytyjskiego ekonomistę Williama Stanleya Jevonsa efekt polegający na zwiększeniu zużycia zasobów naturalnych mimo wzrostu produktywności ich użycia. Nazywa się go też czasem Paradoksem Jevonsa. Może on dotyczyć wielu różnych kategorii zasobów naturalnych, choć najczęściej analizuje się go w kontekście zużycia energii. W ekonomii zasobów naturalnych pojawił się ponownie za sprawą artykułu Daniela Khazzooma z 1980 roku.
Podczas gdy samo istnienie efektu odbicia nie jest przedmiotem kontrowersji, w literaturze poświęconej ekonomii zasobów naturalnych trwa dyskusja na temat jego rozmiaru, a także możliwości zapobieżenia mu za pomocą instrumentów politycznych.

</doc>
<doc id="2828480" url="https://pl.wikipedia.org/wiki?curid=2828480" title="Carlos Chávez">
Carlos Chávez



</doc>
<doc id="2828482" url="https://pl.wikipedia.org/wiki?curid=2828482" title="ASEAN Free Trade Area">
ASEAN Free Trade Area



</doc>
<doc id="2828485" url="https://pl.wikipedia.org/wiki?curid=2828485" title="Integral">
Integral



</doc>
<doc id="2828487" url="https://pl.wikipedia.org/wiki?curid=2828487" title="Apt (stolica tytularna)">
Apt (stolica tytularna)

Apt (łac. "Aptensis") – stolica historycznej diecezji we Francji erygowanej w roku 400, a włączonej w 1801 w skład archidiecezja Awinionu.
Współcześnie miasto Apt znajduje się w regionie Prowansja-Alpy-Lazurowe Wybrzeże we Francji. Obecnie katolickie biskupstwo tytularne ustanowione w 2009 przez papieża Benedykta XVI.

</doc>
<doc id="2828488" url="https://pl.wikipedia.org/wiki?curid=2828488" title="François Bondy">
François Bondy

François Bondy (ur. 1 stycznia 1915 w Berlinie, zm. 27 maja 2003 w Zurychu) – szwajcarski pisarz, dziennikarz i wydawca.
Życiorys.
W dzieciństwie często zmieniał wraz z rodzicami miejsce zamieszkania z uwagi na charakter pracy jego ojca, reżysera teatralnego. Posiadał obywatelstwo czechosłowackie, a od 1931 szwajcarskie. W 1933 zdał maturę w Nicei. Następnie studiował w Paryżu, początkowo zoologię, następnie germanistykę. Po studiach pracował jako dziennikarz gazety giełdowej wydawanej przez Agence Economique et Financiere. W 1936 wstąpił do Francuskiej Partii Komunistycznej, jednak opuścił ją w 1939 pod wpływem doniesień o procesach moskiewskich. Po zajęciu Francji przez Niemcy został wydalony do Szwajcarii, zamieszkał w Zurychu. Pracował w tygodniku , współtworzył pismo „Svizzera Italiana”. Po II wojnie światowej współpracował z pismem , uczestniczył w 1950 w Kongresie Wolności Kultury. W 1951 został redaktorem naczelnym francuskiego kulturalnego pisma , które propagowało ideę wspólnej Europy i było jednoznacznie antykomunistyczne, miało przy tym ambicje odtworzenia europejskiego życia intelektualnego, literackiego i artystycznego. W tej roli należał do wpływowych komentatorów życia politycznego i kulturalnego. W 1969 powrócił do Zurychu, do 1986 prowadził dział kulturalny tygodnika „Die Weltwoche”', był członkiem redakcji miesięcznika „Schweizer Monat”.
Był promotorem twórczości Witolda Gombrowicza, tłumaczył na niemiecki prace Emila Ciorana, Benedetto Croce, współpracował i przyjaźnił się z Ignaziem Silone, Konstantym Jeleńskim, Nathalie Sarraute i Romainem Gary.

</doc>
<doc id="2828491" url="https://pl.wikipedia.org/wiki?curid=2828491" title="Arseniusz (Izotow)">
Arseniusz (Izotow)

Arseniusz, imię świeckie Aleksiej Fieodorowicz Izotow (ur. 10 stycznia 1823 w Ostaszkowie, zm. 16 kwietnia 1909 w Monasterze Żełtykowskim k. Tweru) – rosyjski biskup prawosławny.
Był synem kapłana prawosławnego. Ukończył seminarium duchowne w Twerze (1845), następnie instytut rolniczy. Od 1847 wykładał nauki ścisłe w seminarium duchownym w Twerze, był także asystentem inspektora seminarium. Święcenia kapłańskie przyjął w 1858, został skierowany do pracy duszpasterskiej w cerkwi przy monasterze Podwyższenia Krzyża Pańskiego w Twerze. Od 1874 służył w cerkwi św. Jana Chrzciciela w Twerze. W 1878 otrzymał godność protoprezbitera.
19 grudnia 1880 złożył wieczyste śluby mnisze, przyjmując imię Arseniusz. W roku następnym otrzymał godność ihumena i został przełożonym pustelni św. Mikołaja w Tieriebieniu. W 1884 podniesiony do godności archimandryty. Od 1885 do 1893 służył w cerkwi przy ambasadzie rosyjskiej w Konstantynopolu. Po powrocie do Rosji został przełożonym Monasteru Simonowskiego. Chirotonię biskupią przyjął 8 lutego 1895 z rąk konsekratorów: metropolity petersburskiego Palladiusza, metropolity moskiewskiego Sergiusza, arcybiskupów nowogrodzkiego Teognosta, warszawskiego i nadwiślańskiego Flawiana, fińskiego i wyborskiego Antoniego, biskupów narewskiego Nikandra i gdowskiego Nazariusza.
W 1905 odszedł w stan spoczynku na własne życzenie. W 1909 zmarł w Monasterze Żełtykowskim.

</doc>
<doc id="2828493" url="https://pl.wikipedia.org/wiki?curid=2828493" title="Silvestre Revueltas">
Silvestre Revueltas

Silvestre Revueltas Sánchez (ur. 31 grudnia 1899 w Santiago Papasquiaro, zm. 5 października 1940 w mieście Meksyk) – meksykański kompozytor, skrzypek i dyrygent. 
Życie.
Silvestre Revueltas urodził się w Santiago Papasquiaro, w stanie Durango. Wychował się w rodzinie o artystycznym zacięciu. Gry na skrzypcach uczył się od ósmego roku życia, najpierw w Colimie, a później w Instituto Juarez w Durango.
W 1913 przeniósł się do Ciudad de Mexico, gdzie kontynuował naukę gry i rozpoczął lekcje kompozycji. W latach 1916–1924 uczył się w Stanach Zjednoczonych, w Austin i Chicago z przerwą w latach 1920–22, którą przeznaczył na karierę koncertową w Meksyku. Po studiach występował w Meksyku do roku 1926, kiedy to wyjechał do Stanów Zjednoczonych i prowadził orkiestry w San Antonio i Mobile. W 1929 Carlos Chávez zaproponował Revueltasowi stanowisko dyrygenta Narodowej Orkiestry Symfonicznej Meksyku ("Orquesta Sinfónica Nacional"), które kompozytor przyjął i piastował do 1935 roku. Założył wtedy Orkiestrę Narodową. W tym okresie wykładał także kompozycję i grę na skrzypcach w stołecznym konserwatorium Conservatorio Nacional de Música i był tam dyrygentem uczelnianej orkiestry. 
W 1937 roku koncertował wraz z orkiestrą na rzecz strony republikańskiej w Hiszpanii, zaproszony przez lewicową organizację "Liga de Escritores y Artistas Revolucionarias". Po przejęciu władzy przez Franco wrócił do Meksyku. W ojczyźnie popadł w nędzę i alkoholizm. 
Zmarł na zapalenie płuc, zaostrzone chorobą alkoholową w dniu premiery swojego baletu "El renacuajo paseador", napisanego w 1933 roku.
Jest pochowany w Rotonda de las Personas Ilustres na cmentarzu Panteón de Dolores w Meksyku.
Twórczość.
Revueltas jest uznawany za jednego z głównych reprezentantów stylu narodowego w muzyce meksykańskiej XX wieku, obok Manuela Marii Poncego i Carlosa Cháveza. Cieszył się popularnością za życia, zwłaszcza jako dyrygent i kompozytor muzyki filmowej, później popadł w zapomnienie i został na nowo odkryty pod koniec XX wieku.
Większość dzieł kompozytora powstała w ostatniej dekadzie życia. Revueltas czerpał z tradycyjnej muzyki latynoamerykańskiej i łączył ją z nowoczesnymi trendami muzycznymi. Nie stronił od częstych zmian metrum i harmoniki. Pierwszy utwór orkiestrowy ("Cuauhnahuac") napisał w 1930 roku. Za najlepszy i najbardziej znany utwór kompozytora uchodzi "Sensemayá", zainspirowana tradycyjną afrokubańską muzyką religijną i porównywana rozmachem i stylem orkiestracji do "Święta Wiosny" Igora Strawińskiego. W pierwszym filmie, do którego napisał muzykę ("¡Vámonos con Pancho Villa!" z 1936 roku) zagrał epizodyczną rolę pianisty. Suita z muzyki do filmu "La noche de los Mayas" (1939) regularnie pojawia się w repertuarze orkiestrowym i jest uważana za najczęściej prezentowany utwór kompozytora.
Wybór dzieł.
Utwory kameralne (wybór).
oraz piosenki i utwory fortepianowe

</doc>
<doc id="2828495" url="https://pl.wikipedia.org/wiki?curid=2828495" title="Orange (stolica tytularna)">
Orange (stolica tytularna)

Orange (łac. "Auraiacensis") – stolica historycznej diecezji we Francji erygowanej w roku 300, a włączonej w 1801 w skład archidiecezja Awinionu. 
Współcześnie miasto Orange znajduje się w regionie Prowansja-Alpy-Lazurowe Wybrzeże we Francji. Obecnie katolickie biskupstwo tytularne ustanowione w 2009 przez papieża Benedykta XVI. 

</doc>
<doc id="2828498" url="https://pl.wikipedia.org/wiki?curid=2828498" title="Stebnícka Magura">
Stebnícka Magura

Stebnícka Magura (słow. "Stebnícka Magura") - najwyższy szczyt Pogórza Ondawskiego (według słowackiej geografii w górach Busov, części Beskidu Niskiego). Wznosi się na północ od Bardejowa, dominując wyraźnie nad całą okolicą.
Na szczycie znajdują się, zbudowane w 1975 r.: wysoki na 81 m stalowy maszt przekaźnika radiowo-telewizyjnego i murowany budynek zaplecza technicznego, a także drewniana wiata dla turystów i drogowskaz znakowanych szlaków turystycznych.
Wschodnie i północne stoki góry objęte są rezerwatem przyrody „Stebnícka Magura”, utworzonym w 1964 r. Jego powierzchnia, obejmująca wilgotny obszar źródlisk Stebnickiego Potoku, liczy obecnie 184,24 ha.

</doc>
<doc id="2828505" url="https://pl.wikipedia.org/wiki?curid=2828505" title="Robert Żmuda Trzebiatowski">
Robert Żmuda Trzebiatowski



</doc>
<doc id="2828508" url="https://pl.wikipedia.org/wiki?curid=2828508" title="Alet (stolica tytularna)">
Alet (stolica tytularna)

Alet (łac. "Aletensis") – stolica historycznej diecezji we Francji erygowanej w roku 1317, a włączonej w 1801 w skład diecezji Carcassonne. 
Współcześnie miasto Alet-les-Bains znajduje się w regionie Langwedocja-Roussillon we Francji. Obecnie katolickie biskupstwo tytularne ustanowione w 2009 przez papieża Benedykta XVI. 

</doc>
<doc id="2828509" url="https://pl.wikipedia.org/wiki?curid=2828509" title="Herb gminy Wielka Wieś">
Herb gminy Wielka Wieś

Herb gminy Wielka Wieś przedstawia w polu błękitnym tarczy herbowej trzech świętych w postawie stojącej: pośrodku św. Idzi ukazany w białym habicie z atrybutem w postaci złotej łani, po jego prawej stronie św. Wojciech w czerwonym ornacie i takiejże infule biskupiej, ze srebrnymi przeszyciami, z atrybutami w postaci srebrnego paliusza na szyi i złotego krzyża w prawej ręce, zaś po lewej św. Mikołaj w czerwonym ornacie i takiejże infule, ze srebrnymi przeszyciami, z atrybutami w postaci złotego pastorału w lewej ręce i trzech złotych kul w prawej.
W herbie przedstawiono patronów trzech parafii o średniowiecznym rodowodzie mających siedzibę na terenie gminy. Św. Idzi jest patronem parafii św. Idziego w Giebułtowie, św. Wojciech - parafii św. Wojciecha i MB Bolesnej w Modlnicy, św. Mikołaj - parafii św. Mikołaja w Białym Kościele. Zestawienie tych trzech patronów symbolizuje nie tylko parafian tych trzech parafii, lecz dziedzictwo kulturowe całej gminy.
Herb ustanowiono uchwałą Rady Gminy Wielka Wieś nr. XXXIV/244/2009 z 30 czerwca 2009.

</doc>
<doc id="2828510" url="https://pl.wikipedia.org/wiki?curid=2828510" title="Optymalizacja procesowa">
Optymalizacja procesowa

Optymalizacja procesowa – działanie polegające na modelowaniu, analizie i usprawnianiu procesów biznesowych i produkcyjnych w sektorze prywatnym oraz administracyjnych w sektorze publicznym. Stanowi ważny element nowoczesnych metod zarządzania takich jak lean management.
Kluczowymi elementami optymalizacji procesowej są:

</doc>
<doc id="2828512" url="https://pl.wikipedia.org/wiki?curid=2828512" title="Zofia Lewinówna">
Zofia Lewinówna

Zofia Lewinówna (ur. 25 sierpnia 1921 w Warszawie, zm. 22 stycznia 1994 w Warszawie) – polska polonistka, encyklopedystka i edytor.
Życiorys.
Była córką Maksymiliana Lewina – majora WP, żołnierza Legionów Polskich. Ukończyła Państwowe Żeńskie Gimnazjum im. Marii Konopnickiej w Warszawie (1938) oraz filologię polską na Uniwersytecie Warszawskim (po wojnie). 
Zimą 1939/40 jej ojciec został zamordowany przez Niemców w Palmirach. Ona sama wraz z matką musiała ze względu na swoje żydowskie korzenie spędzić znaczną część okupacji w ukryciu. Początkowo ukrywała się w Warszawie, później w Hrubieszowie. 
W latach 1951–1952 była więziona za przynależność do Związku Akademickich Sodalicji Mariańskich. Kilkukrotnie przesłuchiwał ją osobiście Józef Różański.
Pracowała jako redaktor: w latach 1949–1964 w Państwowym Instytucie Wydawniczym, od 1954 w Redakcji Literatury Polskiej Oświecenia i Romantyzmu, w latach 1964–1982 w Państwowym Wydawnictwie Naukowym, w redakcji wydawnictw encyklopedycznych.
Od lat 40. współpracowała z "Tygodnikiem Powszechnym", publikując w nim recenzje książkowe. W stanie wojennym była pracownikiem Prymasowskiego Komitetu Pomocy Osobom Pozbawionym Wolności i Ich Rodzinom i kierowała w nim jednym z magazynów paczek z pomocą humanitarną.
Pochowana na Starych Powązkach w Warszawie (kwatera 329-1-17).
Dzieła.
Jej najbardziej znanym opracowaniem jest wydany w 1967 zbiór relacji "Ten jest z Ojczyzny mojej. Polacy z pomocą Żydom. 1939–1945" (wspólnie z Władysławem Bartoszewskim). Opracowała także m.in. "Pamiątki Soplicy" Henryka Rzewuskiego, komentarz do "Pamiętników, czyli Historii polskiej" Jędrzeja Kitowicza. Była również encyklopedystką, autorką hasła do polskiej encyklopedii literackiej Literatury polskiej: przewodnika encyklopedycznego.

</doc>
<doc id="2828513" url="https://pl.wikipedia.org/wiki?curid=2828513" title="Gérard Coliche">
Gérard Coliche

Gérard Émile Jean-Louis Coliche (ur. 17 listopada 1940 w Béziers) – francuski duchowny katolicki, biskup pomocniczy Lille w latach 2009-2017.
Życiorys.
Prezbiterat.
Święcenia kapłańskie otrzymał 20 grudnia 1969 i został inkardynowany do archidiecezji Lille. Przez wiele lat pracował jako asystent Akcji Katolickiej w różnych rejonach archidiecezji. W latach 1993-2001 piastował urząd wikariusza biskupiego dla rejonu Dunkerque, zaś w kolejnych latach odpowiadał w diecezji za apostolstwo świeckich oraz za środki społecznego komunikowania.
Episkopat.
9 lipca 2009 papież Benedykt XVI mianował go biskupem pomocniczym archidiecezji Lille, ze stolicą tytularną "Alet". Sakry biskupiej udzielił mu 27 września 2009 arcybiskup Lille - Laurent Ulrich.
22 lutego 2017 ze względu na wiek został zwolniony z posługi biskupa pomocniczego.

</doc>
<doc id="2828518" url="https://pl.wikipedia.org/wiki?curid=2828518" title="Babe Didrikson Zaharias">
Babe Didrikson Zaharias



</doc>
<doc id="2828520" url="https://pl.wikipedia.org/wiki?curid=2828520" title="Rękawica (Tatry)">
Rękawica (Tatry)

Rękawica (ok. 1365 m n.p.m.) – turnia w północno-zachodniej grani Upłaziańskiej Kopy w Dolinie Kościeliskiej w Tatrach Zachodnich. Nazwa pochodzi od jej charakterystycznego kształtu – oglądana z dalszej odległości, np. z Polany Pisanej ma kształt jednopalczastej rękawicy, którą tworzy razem z sąsiednim Kciukiem.
Rękawica znajduje się pomiędzy przełączką Przechód za Rękawicą (ok. 1360 m) i masywem Organów. Jest wysunięta o kilkadziesiąt metrów przed zalesiony grzbiet. Północno-wschodnie zbocze grani opada do Żlebu pod Wysranki, jest całkowicie zalesione i od tej strony na Rękawicę można wejść bez trudności. Natomiast w południowo-zachodnim kierunku grań na odcinku od Przechodu za Rękawicą aż po Zbójnickie Siodełko opada 90-metrowej wysokości pionową, trudną do zdobycia ścianą (w najłatwiejszym miejscu w skali trudności dróg skalnych jest to V+). U jej podnóża znajduje się jaskinia, a właściwie schronisko, Dziura w Organach V.
Na Rękawicę można łatwo wejść ze Żlebu pod Wysranki oraz z Przechodu za Rękawicą, duże trudności wspinaczkowe stwarza natomiast jej zachodnia ściana opadająca do Kolistego Żlebu. Poprowadzono w niej 2 drogi wspinaczkowe. Pierwsze przejście częścią zachodnią ściany: Marek Danielak i Jan Muskat 1 września 1979 r., pierwsze przejście środkiem tej ściany Ryszard Malczyk, R. Dyja i Ryszard Laskowski w kwietniu 1974 r. Pierwsze wejście na Kciuk od wschodu – Władysław Cywiński, Robert Janik, Mieczysław Kołodziejczyk, Adam Marasek i Jan Stawowy 22 czerwca 1994 r.
Na Rękawicy stwierdzono występowanie bardzo rzadkiej w Polsce irgi kutnerowatej.

</doc>
<doc id="2828522" url="https://pl.wikipedia.org/wiki?curid=2828522" title="Śmiertka">
Śmiertka



</doc>
<doc id="2828523" url="https://pl.wikipedia.org/wiki?curid=2828523" title="Trojan T103">
Trojan T103

Trojan T103 – samochód Formuły 1, zaprojektowany przez Rona Tauranaka i skonstruowany przez Trojan-Tauranac Racing na sezon 1974. Jedyny samochód Trojana w Formule 1.
Historia.
W latach 70. firma Trojan Cars była odpowiedzialna za budowanie klienckich nadwozi McLarena dla niefabrycznych zespołów w Can-Am i Formule 5000. Były to udane produkty.
Na 1974 rok Trojan postanowił zbudować samochód Formuły 1. Model T103 został zaprojektowany przez Rona Tauranaka i wyposażony w silnik Ford Cosworth DFV. Kierowcą został Tim Schenken. Problemy z podpisaniem umowy z preferowanym dostawcą opon oraz niski budżet spowodowały, że sezon 1974 okazał się trudny dla zespołu. Schenken zakwalifikował się do sześciu z ośmiu wyścigów, najlepiej finiszując na 10 pozycji.
Po sezonie 1974 Trojan wycofał się z Formuły 1.

</doc>
<doc id="2828526" url="https://pl.wikipedia.org/wiki?curid=2828526" title="Terňa">
Terňa

Terňa – wieś (obec) na Słowacji w powiecie preszowskim.
Wieś ma herb, flagę i pieczęć. W swoim herbie ma postać św. Katarzyny Aleksandryjskiej.
Terňa znajduje się 19 km na północ od powiatowego miasta Preszów, w dolinie potoku Ternianka. W granicach wsi znajdują się trzy jednostki podziału fizycznogeograficznego, to jest: Międzygórza Spisko-Szaryskiego (słow. "Spišsko-šarišské medzihorie"), Przedgórza Beskidzkiego (słow. "Beskydské predhorie") i Pogórza Ondawskiego (słow. " Ondavská vrchovina"), a także w bliskiej okolicy Gór Czerchowskich (słow. "Čergov"). Terňa graniczy ze wsiami: Hradisko, Babin Potok, Hubošovce, Gregorovce, Záhradné i Mošurov. Środek wsi znajduje się na wysokości 380 m n.p.m. W części południowej i południowo-wschodniej znajduje się najniżej położone miejsce w granicach wsi – 320 m n.p.m. (miejsce, gdzie potok Ternianka opuszcza teren wsi), a także i najwyżej położone miejsce – Lysá Stráž – 696 m n.p.m. Zwarty obszar lasu znajduje się tylko w północnej i południowej części.
Pierwsza pisemna wzmianka o miejscowości pochodzi z roku 1259. Słowacka nazwa pochodzi od słowa "tŕnie" (ciernie). Nazwa Terňa nie ma cech charakterystycznych dla nazw szlacheckich osad i wsi powstałych w XIII wieku. Osada ani nazwa nie powstały więc z inicjatywy Tekulów, szlachty, która była węgierskiego pochodzenia, a których własnością wieś była już w XIII wieku. Prowadzi to do wniosku, że wieś istniała wcześniej, czyli przed XIII wiekiem.

</doc>
<doc id="2828527" url="https://pl.wikipedia.org/wiki?curid=2828527" title="Santa Cruz Verapaz">
Santa Cruz Verapaz

Santa Cruz Verapaz – miasto w środkowej Gwatemali, w departamencie Alta Verapaz, leżące w odległości 17 km na południe od stolicy departamentu, nad rzeką Río Cahabón. Miasto jest siedzibą gminy o tej samej nazwie, która w 2012 roku liczyła 36 857 mieszkańców. Gmina jest bardzo mała i zajmuje powierzchnię 48 km².

</doc>
<doc id="2828528" url="https://pl.wikipedia.org/wiki?curid=2828528" title="Excite">
Excite

Excite – pierwotnie wyszukiwarka, obecnie portal internetowy.
W 1993 po raz pierwszy został uruchomiony projekt Architext, koordynowany przez pięciu studentów z Uniwersytetu Stanford. Projekt ten następnie przekształcił się w jeden z większych pionierskich katalogów stron internetowych – Excite. W 1994 powstała firma Excite Inc. promująca swój produkt, wyszukiwarkę Excite. W 1995 ukazała się oficjalna strona serwisu wyszukiwawczego Excite.

</doc>
<doc id="2828529" url="https://pl.wikipedia.org/wiki?curid=2828529" title="Międzynarodowy rezerwat biosfery Karpaty Wschodnie">
Międzynarodowy rezerwat biosfery Karpaty Wschodnie



</doc>
<doc id="2828530" url="https://pl.wikipedia.org/wiki?curid=2828530" title="Heinrich Kuhl">
Heinrich Kuhl

Heinrich Kuhl (ur. 17 września 1797 w Hanau, zm. 14 września 1821 w Buitenzorgu) – niemiecki przyrodnik – zoolog, mykolog.
Był asystentem Coenraada Jacoba Temmincka w Narodowym Muzeum Naturalnym w Lejdzie w latach 1818–1820. Opublikował kilka monografii dotyczących nietoperzy oraz papug. W roku 1820 prowadził badania na terenach wyspy Jawa i ówczesnych Holenderskich Indii Wschodnich. Opisał wiele nowych gatunków oraz rodzajów płazów i gadów. Zmarł w 1821 na infekcję wątroby.
Epitety gatunkowe jelenia baweańskiego ("Axis kuhlii"), gekona fałdoskórego ("Ptychozoon kuhli") i piskorka Kuhla ("Pangio kuhlii"), oraz nazwy rodzajowe roślin "Kuhlia" (z rodziny wierzbowatych) i "Kuhlhasseltia" (z rodziny storczykowatych) są eponimami mającymi na celu upamiętnienie Heinricha Kuhla.

</doc>
<doc id="2828531" url="https://pl.wikipedia.org/wiki?curid=2828531" title="Rezerwat biosfery Bory Tucholskie">
Rezerwat biosfery Bory Tucholskie



</doc>
<doc id="2828532" url="https://pl.wikipedia.org/wiki?curid=2828532" title="Bitwa pod Miropolem">
Bitwa pod Miropolem

Bitwa pod Miropolem – bitwa stoczona w dniach 16-17 maja 1863 roku w czasie powstania styczniowego.
Po wybuchu powstania i stoczeniu kilkunastu bitew w maju powstanie przeniosło się do Królestwa, gdzie wkroczyło kilka oddziałów powstańczych z Galicji i Poznańskiego. Powstańcy walczyli ze zmiennym szczęściem na pograniczu (bitwy pod Kobylankami – 1 i 6 maja, pod Ignacewem – 8 maja, pod Nową Wsią – 26 kwietnia).
W późniejszym okresie powstanie rozszerzyło się na ziemie zabrane. Na Żmudzi przywódcami powstania zostali: Zygmunt Sierakowski i ks. Antoni Mackiewicz, na Rusi Białej: Konstanty Kalinowski i Romuald Traugutt dowodzący na Pińszczyźnie. Na Ukrainie zakres powstania był mniejszy. Głównodowodzącym powstania został tutaj generał brygady Edmund Różycki. Różycki zorganizował Pułk Jazdy Wołyńskiej wraz z taborem z ochotników z ziemiaństwa, szlachty, służb leśnych i dworskich, a nawet Kozaków. Ziemiaństwo, niechętne powstaniu, starało się powstanie ograniczyć lub wystąpieniom zbrojnym zapobiec. Aby przyciągnąć lud ukraiński do powstania przedstawiciele Wydziału Prowincjonalnego Rządu Narodowego (Edmund Różycki, Izydor Kopernicki, Aleksander Walerian Jabłonowski) wydali odezwę tzw. Złotą Hramotę, w której obiecywali uwłaszczenie chłopów. Od przywódców powstania w Królestwie żądali wkroczenia silnych oddziałów z Galicji Wschodniej na Wołyń i Podole, na co nie zgadzał się Adam Sapieha. Wobec tego Różycki i gen. Józef Wysocki ustalili, że powstanie na Kijowszczyźnie i Wołyniu rozpocznie się w maju, a na Podolu jeszcze później. Na Wołyniu chłopi odnosili się do powstania z reguły obojętnie.
7 maja zapadła decyzja o wybuchu powstania na Ukrainie. Zgodnie z umową Różycki rozpoczął działania zbrojne 8 maja 1863 roku, chociaż już dzień wcześniej wyprowadził ok. 850-osobowy oddział konny z Żytomierza na uroczysko Pustocha, niedaleko wioski Karpowiec. Pomimo istnienia dużej rzeszy Polaków na Wołyniu, a także ogłoszenia dokumentów o uwłaszczeniu chłopów, Różyckiemu nie udało się doprowadzić do powstania powszechnego. Chłopi raz jeszcze poszli drogą wskazaną im przez carską propagandę.
9 maja oddział gen. Różyckiego w sile ok. 200 powstańców zajął bez walki miasto Lubar, którego załogę wzięto do niewoli, a następnie wypuszczono. W myśl założeń militarnych, jazda Różyckiego miała być podstawą, późniejszego większego zgrupowania militarnego. Wokół niego powinny działać mniejsze grupy powstańców. Przez pewien czas strategię tę realizowano: oddział pozostawał w kontakcie ze zgrupowaniami Jana Chranickiego, które osłaniało prawą flankę i Władysława Ciechońskiego osłaniającego linię przednią.
Z Lubaru skierował się Różycki do Połonnego, które również zajął bez walki 12 maja. W Połonnym 5 dni oczekiwał na gen. Wysockiego. Następnie cofnął się w kierunku na wschód, gdzie spotkał Rosjan pod Miropolem. Tam wywiązały się dwudniowe walki (16-17 maja). W sensie taktycznym bitwa została przegrana, albowiem Wołyńczycy ustąpili. Rosjanie nie rozbili jednak oddziału Różyckiego. Różycki z oddziałem wymknął się z obławy, manewrując najpierw na zachód, a potem na południe. Mimo iż były na to szanse, nie doszło do upragnionego połączenia z Chranickim. Po bitwie zostawił pod Miropolem piechotę, sam skierował się na Podole. Piechota została wkrótce pokonana, a za Różyckim ruszył pościg.
19 maja pod Worobijówką w powiecie zwiahelskim wziął do niewoli 39 Rosjan. Następnie przekroczył granicę Podola, próbując zorientować się, na jakie wsparcie może liczyć. Ostatecznie przyłączyło się do niego jedynie 60 osób pod dowództwem Szaszkiewicza. Na Podolu Różycki biwakował w jarze Hańczarycha, gdzie według proroctwa Wernyhory, miał się rozegrać ostateczny bój między Polakami a Rosjanami. Rosjan wprawdzie nie znaleziono, ale żołnierze byli bardzo pokrzepieni na duchu. Oddział kierował się na Chmielnik, jednakże wobec braku perspektyw wzniecenia walk na Podolu, wycofał się na północ do Lubaru, by tam ostatecznie podjąć marsz ku granicy austriackiej. Różycki przechodził wtedy przez szereg miejscowości, aż 25 maja natknął się pod Laszkami na Rosjan i wydał im bitwę. Nie był jej w stanie wygrać, wobec przytłaczającej liczebności przeciwnika (15 tysięcy żołnierzy). Przed bitwą, tego dnia otrzymał wsparcie w postaci 45-osobowego oddziału Eustachego Klukowskiego. Z Laszek udał się pod Koniecpol, gdzie stoczył następną bitwę – pod Koniecpolem. 26 maja Różycki stoczył jeszcze zwycięską bitwę pod Salichą i skierował się do Galicji. Droga do Galicji była otwarta. Granice przekroczył za dwa dni.
Wobec braku możliwości wzniecenia insurekcji na Podolu i braku wsparcia z Galicji, oraz na wiadomość, że gen. Wysocki nie wkroczy na Wołyń, powstanie upadło. Powstanie pociągnęło na Ukrainie duże represje, skazano 3100 osób, dokonano konfiskaty 144 majątków.
Walki o Miropol zostały upamiętnione na jednej z tablic na Grobie Nieznanego Żołnierza w Warszawie napisem "MIROPOL 17 V 1863"

</doc>
<doc id="2828533" url="https://pl.wikipedia.org/wiki?curid=2828533" title="Murad Ağayev">
Murad Ağayev

Murad Ağayev (ur. 9 lutego 1993 w Stawropolu) – azerski piłkarz grający na pozycji pomocnika. W reprezentacji Azerbejdżanu zadebiutował w 2012 roku. Rozegrał w niej jedno spotkanie.

</doc>
<doc id="2828540" url="https://pl.wikipedia.org/wiki?curid=2828540" title="Bitwa o Mińsk (X 1920)">
Bitwa o Mińsk (X 1920)

Walki o Mińsk – walki stoczone 15 października 1920 roku przez Grupę płk. Gustawa Paszkiewicza o Mińsk podczas wojny polsko-bolszewickiej 1920.
Sytuacja ogólna.
Po wielkiej bitwie nad Wisłą, Naczelne Dowództwo Wojska Polskiego zreorganizowało struktury wojskowe; zlikwidowało między innymi dowództwa frontów i rozformowało 1. i 5. Armię. Na froncie przeciwsowieckim rozwinięte zostały 2., 3., 4. i 6. Armia.
10 września, na odprawie w Brześciu ścisłych dowództw 2. i 4 Armii, marsz. Józef Piłsudski nakreślił zarys planu nowej bitwy z wojskami Frontu Zachodniego Michaiła Tuchaczewskiego. Rozpoczęły się prace sztabowe nad planem bitwy niemeńskiej.
Toczona w dniach 20–28 września operacja zakończyła się dużym sukcesem militarnym Wojska Polskiego.
Jeszcze w nocy z 25 na 26 września sztab Naczelnego Wodza przygotował dokumenty do kolejnej fazy operacji. Jej celem było wykonanie manewru okrążającego i ostateczne pobicie wojsk sowieckiego Frontu Zachodniego
W zasadzie rozegrany w dniach 28–29 września bój pod Lidą był zakończeniem kolejnego etapu walk. Bezpośrednio po nim polskie dywizje przystąpiły do pościgu za pobitym nieprzyjacielem. Pościg ten objął rozległy front od Niemna na północy, aż po Prypeć na południu.
Z 2 Armii gen. Edwarda Śmigłego-Rydza wydzielono grupę pościgową „Mir” pod dowództwem pułkownika Stefana Dęba-Biernackiego w składzie: 1 Dywizja Piechoty Legionów oraz 2. i 4 Brygada Jazdy, która przekroczywszy Niemen na południowy wschód od Lidy, parła przez Nowogródek ku linii kolejowej Baranowicze – Mińsk, starając się zepchnąć sowiecką 15 Armię Augusta Korka i resztki 3 Armii Władimira Łazariewicza z drogi odwrotu na Mińsk.
Wobec mającego nastąpić wkrótce rozejmu, wojska polskie dążyły do zajęcia korzystnej linii frontu.
4 października marszałek Józef Piłsudski wydał rozkaz operacyjny nakazujący jednostkom 2 Armii osiągnięcie linii Kojdany – Hulewicze – Lachwa oraz opanowanie Mołodeczna.
Walki o Mińsk.
Po przełamaniu obrony sowieckiej pod Lebiedziewem 12 października 2 DPLeg. opanowała Mołodeczno, biorąc 200 jeńców z 5 i 6 DS, zaś 14 DP i 15 DP po walkach w rejonie Kojdanowa z 8 i 27 DS, zmusiły Sowietów do odwrotu, niwecząc plany dowództwa sowieckiego do utworzenia obrony na linii Kojdanów – Mołodeczno. Po tych sukcesach 14 DP otrzymała rozkaz obsadzenia linii Ptyczy i skierowania na Mińsk Oddziału Wydzielonego.
14 października na Mińsk ruszył oddział wydzielony płk. Gustawa Paszkiewicza (55 i 56 pp, 2 i 3 dywizjon 14 pap, 3 kompania 14 batalionu saperów). Maszerując wzdłuż toru kolejowego z Kojdanowa na Mińsk, grupa utrzymywała na lewym skrzydle styczność bojową z 15 Dywizją Piechoty, na prawym z Grupą gen. M. Milewskiego (57 i 58 pp, 15 puł, 1 dywizjon 14 pap, 2 bateria 7 dak), która dwiema kolumnami posuwała się na Ulżany.
15 października grupa Paszkiewicza sforsowała Ptycz i podeszła pod Mińsk. Po krótkich walkach opanowała miasto o godz. 13.30, po koncentrycznym natarciu i złamaniu słabego oporu zdemoralizowanego nieprzyjaciela.
Zdobyto dużo taboru kolejowego, 10 ckm i wiele sprzętu wojennego.
16 października dowódca Grupy płk. Paszkiewicz otrzymał rozkaz wycofania się z miasta, ponieważ zgodnie z rokowaniami Mińsk pozostawał w granicach Rosji Sowieckiej. Wraz z wycofującymi się oddziałami polskimi Mińsk opuściło część ludności polskiej, która obawiała się represji sowieckich.
Walki o Mińsk Litewski zostały upamiętnione na jednej z tablic na Grobie Nieznanego Żołnierza w Warszawie napisem „MIŃSK 15 X 1920”

</doc>
<doc id="2828543" url="https://pl.wikipedia.org/wiki?curid=2828543" title="Charles Guérin">
Charles Guérin

Charles Guérin (ur. 29 grudnia 1873 w Lunéville, płn.-wsch. Francja, zm. 17 marca 1907, tamże) – francuski poeta, pisarz i krytyk literacki.
Biografia i twórczość.
Najstarszy z ośmiorga dzieci w bogatej rodzinie, prowadzącej słynną fabrykę porcelany. Studiował w Nancy, gdzie przygotowywał licencjat z języka niemieckiego.
Jego twórczość, początkowo naznaczona tradycją humanistyczno-religijną, wyniesioną z domu, ulegała też wpływom symbolizmu, a zwłaszcza belgijskiego poety Georges’a Rodenbacha.
W Paryżu uczestniczył w życiu bohemy artystycznej, bywał na spotkaniach wtorkowych u Stéphane’a Mallarmégo, publikował artykuły krytycznoliterackie. Podróżował po Europie, pisywał notatki z podróży, zbierał materiały do powieści.
Zmarł w wieku 33 lat; przyczyną śmierci był guz mózgu.

</doc>
<doc id="2828546" url="https://pl.wikipedia.org/wiki?curid=2828546" title="Santa María Cahabón">
Santa María Cahabón

Santa María Cahabón, Cahabón – miasto w środkowej Gwatemali, w departamencie Alta Verapaz, leżące w odległości 91 km na wschód od stolicy departamentu, nad rzeką Río Cahabón.
Miasto jest siedzibą gminy o tej samej nazwie, która w 2012 roku liczyła 59 900 mieszkańców. Gmina jest dość duża i zajmuje powierzchnię 900 km². Na północ od miasta rozciąga się park założony w 1955 roku "Parque Nacionale Grutas de Lanquín".

</doc>
<doc id="2828547" url="https://pl.wikipedia.org/wiki?curid=2828547" title="Charles Guerin">
Charles Guerin



</doc>
<doc id="2828548" url="https://pl.wikipedia.org/wiki?curid=2828548" title="Zone Reality">
Zone Reality



</doc>
<doc id="2828549" url="https://pl.wikipedia.org/wiki?curid=2828549" title="Zone Europa">
Zone Europa



</doc>
<doc id="2828554" url="https://pl.wikipedia.org/wiki?curid=2828554" title="Arless">
Arless



</doc>
<doc id="2828555" url="https://pl.wikipedia.org/wiki?curid=2828555" title="Juan Rexach">
Juan Rexach

Juan Rexach – hiszpański malarz pochodzący z Walencji.
Uczył się u malarza Jacomart, w którego warsztacie pracował, wkrótce jednak przerósł swojego mistrza. Zajmował się malarstwem religijnym, jego dzieła o dużym formacie i monumentalnym charakterze zdobiły nastawy ołtarzowe w licznych kościołach.

</doc>
<doc id="2828556" url="https://pl.wikipedia.org/wiki?curid=2828556" title="Zofia Dudkiewicz">
Zofia Dudkiewicz

Zofia Dudkiewicz – polski naukowiec, profesor nauk medycznych, chirurg dziecięcy, chirurg szczękowo-twarzowy.
Praca zawodowa i naukowa.
Absolwentka Akademii Medycznej w Warszawie – Wydziału Stomatologii oraz Wydziału Lekarskiego. Praktykę lekarską rozpoczęła w Klinice Chirurgii Szczękowej Instytutu Stomatologii Akademii Medycznej w Warszawie. W 1971 roku rozpoczęła pracę w Klinice Chirurgii Dzieci i Młodzieży w Instytucie Matki i Dziecka. W 1998 roku została kierownikiem Centrum Wad Twarzoczaszki i Chirurgii Endoskopowej w tym Instytucie. W latach 1999–2011 kierownik Kliniki Chirurgii Dzieci i Młodzieży w Instytucie Matki i Dziecka. Od 2011 roku kierownik medyczny Centrum Leczenia Wad i Zaburzeń Rozwojowych "Formmed".
Tytuł doktora nauk medycznych uzyskała w 1983 roku. W 1990 obroniła pracę habilitacyjną „Wielokierunkowa ocena zastosowanej własnej jednoetapowej metody w leczeniu chirurgicznym jednostronnych całkowitych rozszczepów podniebienia pierwotnego i wtórnego”. Tytuł profesora zwyczajnego nauk medycznych uzyskała w 2000 roku.
W 1973 roku została członkiem Polskiego Towarzystwa Chirurgów Dziecięcych, w którym w latach 1992–2000 pełniła funkcję Przewodniczącej Sekcji Chirurgii Plastycznej. Od 1987 roku członek Towarzystwa Chirurgii Plastycznej i Rekonstrukcyjnej, a od 1988 roku europejskiej organizacji zajmującej się zespołowym leczeniem dzieci z rozszczepem wargi i podniebienia "Eurocleft". W latach 80. rozpoczęła wykonywanie usuwania wad rozszczepów wargi i podniebienia metodą jednoetapową, opracowując proces leczenia obejmujący oprócz zabiegów chirurgicznych leczenie ortodontyczne i foniatryczno-logopedyczne.
Główne zainteresowania naukowe.
Stworzyła i propaguje metody wczesnych i jednoetapowych operacji usuwania wad wrodzonych u dzieci skracających okres leczenia i liczbę operacji.
W latach 80. rozpoczęła wykonywanie usuwania wad rozszczepów wargi i podniebienia metodą jednoetapową oraz opracowała cały proces leczenia obejmujący oprócz zabiegów chirurgicznych leczenie ortodontyczne i foniatryczno-logopedyczne. Opracowana przez nią technika operacyjna wykazuje dużą skuteczność czynnościową oraz daje możliwość wyleczenia dziecka już w wieku przedszkolnym a także ogranicza powikłania chirurgiczne do 1%.
Wprowadziła nowe metody operacyjne umożliwiające jednoetapowe leczenie spodziectwa prąciowego, mosznowego i kroczowego oraz nowe metody leczenia sekwencji Pierre’a Robina.
Prowadzi również badania i zabiegi operacyjne w zakresie deformacji czaszki (głowa łódkowata, wieżowata, skośnogłowie, hyperterolyzm), guzów naczyniowych twarzy, zaburzeń rozwojowych oraz pourazowych i pozapalnych części twarzowej czaszki, olbrzymich znamion barwnikowych.
Mając na uwadze aspekty psychologiczne przyszłego rozwoju dziecka udowadnia, że leczenie chirurgiczne wad wrodzonych może być ukończone w wieku 2-3 lat, tak aby dziecko nie było świadome swej odmienności.
Publikacje.
Jest autorem lub współautorem 250 prac oryginalnych, opublikowanych w recenzowanych czasopismach polskich i zagranicznych. Publikuje między innymi w takich czasopismach jak "Medical Science, Standardy Medyczne, Journal of Pediatric Surgery, Pediatria Polska, Polski Przegląd Chirurgiczny, Journal of Cranio-Maxillofacial Surgery, Medycyna Wieku Rozwojowego, Nowa Pediatria, Surgery in Childhood International, British Journal of Oral and Maxillofacial Surgery, Problemy Chirurgii Dziecięcej, European Journal of Orthodontics, International Journal Oral &amp; Maxillofacial Surgery".
Odznaczenia.
W 2012 roku odznaczona "za wybitne zasługi w pracy naukowo-badawczej na rzecz ochrony zdrowia matki i dziecka" Krzyżem Kawalerskim Orderu Odrodzenia Polski.

</doc>
<doc id="2828557" url="https://pl.wikipedia.org/wiki?curid=2828557" title="Ruth Stout">
Ruth Stout

Ruth Stout (ur. 14 czerwca 1884 – zm. 22 sierpnia 1980) – amerykańska pisarka, najbardziej znana z książek o technikach ogrodnictwa niewymagających pracy ("No-Work").
Wczesne lata.
Ruth Stout urodziła się 14 czerwca 1884 w Girard w stanie Kansas. Rodzice, John Wallace Stout i Lucetta Elizabeth Todhunter Stout, byli wyznania protestanckiego (kwakierskiego), i mieli dziewięcioro dzieci. Starszy brat Ruth, pisarz Rex Stout, znany jest z serii powieści detektywistycznych Nero Wolfe.
W wieku 18 lat Ruth Stout przeprowadziła się do Nowego Jorku, podejmując tam prace jako opiekunka do dzieci, księgowa, sekretarka, menadżer i pracownik fabryki. Była też wykładowcą i koordynowała wykłady i debaty, posiadała też małą herbaciarnię w Greenwich Village i zarabiała jako fałszywy jasnowidz. W 1923 wyjechała wraz z grupą kwakrów do Rosji w celu pomocy w klęsce głodu. 
W czerwcu 1929 wyszła za mąż za Alfreda Rossitera. Rossiter, syn amerykańskiego biznesmena, urodził się w Niemczech w 1882. Jego rodzina przeprowadziła się do Nowego Jorku w 1894. W marcu 1930 małżonkowie wprowadzili się do Poverty Hollow na przedmieściach Redding w stanie Connecticut. Ruth jako pisarka używała swojego nazwiska panieńskiego, a oficjalnie nosiła nazwisko męża.
Poverty Hollow.
Rossiterowie zaczęli prowadzić wiejski styl życia po przeprowadzce do 55-akrowej (220 000 m2) posiadłości w Poverty Hollow. Fred, psycholog po Columbia University, poświęcił się swojej pasji do tradycyjnej obróbki drewna ("wood turning") i wyspecjalizował się w produkcji drewnianych misek. Ruth zajęła się ogrodnictwem, i wiosną 1930 założyła swój pierwszy ogród.
Korzenie metody ogrodnictwa bez pracy.
W pierwszych latach pracy Ruth stosowała tradycyjne techniki ogrodnicze, uzyskując różne rezultaty. Musiała czekać, aż ktoś inny przyjdzie zaorać ziemię zanim będzie mogła rozpocząć prace. Osoba ta notorycznie się spóźniała, a używane maszyny i narzędzia się psuły, opóźniając prace. Stracony czas skracał i tak krótki okres wegetacyjny i wystawiał jej cierpliwość na próbę. Ponadto prace fizyczne związane z sadzeniem roślin okazały się dla niej zbyt ciężkie. Wiosną 1944 Ruth Stout postanowiła nie czekać więcej na oracza, ani nie przekopywać ogrodu samodzielnie. Zamiast tego rzuciła na ziemię nasiona i sadzonki, przysypała je warstwą ziemi, i czekała na rezultaty.
Dalsze lata.
W kolejnych latach Ruth Stout udoskonalała swoje techniki, dochodząc w końcu do stosowania całorocznego ściółkowania, które wyeliminowało całą pracę tradycyjnie stosowaną w ogrodnictwie. Jej minimalistyczne podejście stało się tematem długiej serii artykułów w czasopiśmie "Organic Gardening and Farming" oraz wielu książek. W 1976 nakręcono o jej ogrodzie 23-minutowy film dokumentalny "Ruth Stout's Garden".
Mąż Ruth Stout, Fred, po długiej chorobie zmarł 24 listopada 1960. Jej siostra, Mary, także przez 40 lat zamieszkała w Poverty Hollow, zmarła 20 sierpnia 1977 w wieku 88 lat.

</doc>
<doc id="2828561" url="https://pl.wikipedia.org/wiki?curid=2828561" title="Wszechzwiązkowy Szlak Turystyczny nr 30">
Wszechzwiązkowy Szlak Turystyczny nr 30

Wszechzwiązkowy Szlak Turystyczny nr 30 („Przez góry do morza”, ros. "Всесоюзный туристский маршрут № 30", "«Через горы к морю»") – radziecki szlak turystyczny przez Kaukaz o długości 20 dni. Jeden z najstarszych, najbardziej masowych i popularnych w Związku Radzieckim. Szlak istniał już w połowie lat 30.
Początek szlaku znajduje się w bazie „Gornaja” w Adygei, koniec w Dagomysie.
W miarę poruszania się po szlaku zmienia się kilka stref klimatycznych, ma miejsce podejście do lodowca góry Fiszt, a szlak kończy się dojściem do Morza Czarnego.
Istnieje wariant samodzielnego podróżowania, w którym część pieszą przechodzi się w dwa dni z noclegiem w schronisku „Fiszt”. Szlak przechodzi po terenie Rezerwatu Kaukaskiego i za każdy dzień przebywania w nim pobierana jest opłata.
Podczas jednego z przejść, w czasach radzieckich, podczas pokonywania szlaku zginęło 21 osób
Stan obecny.
W obecnych czasach szlak został odnowiony w skróconym, 5-dniowym wariancie i nosi nazwę „Ekologiczno-turystyczny Szlak 1”. Długość odcinka Guzeripl – Sołochauł wynosi 63 km. Oznaczony jest kolorem czerwonym.

</doc>
<doc id="2828562" url="https://pl.wikipedia.org/wiki?curid=2828562" title="Manuel Patricio Rodriguez Garcia">
Manuel Patricio Rodriguez Garcia



</doc>
<doc id="2828563" url="https://pl.wikipedia.org/wiki?curid=2828563" title="CBS Action">
CBS Action

CBS Action – kanał filmowy, należący do brytyjskiej spółki AMC Networks International i CBS. Prezentuje filmy i seriale sensacyjne, thrillery oraz science fiction. Na antenie stacji prezentowane są także filmy przygodowe i westerny.
CBS Action rozpoczął nadawanie w Wielkiej Brytanii zastępując stację Zone Thriller. Natomiast na innych rynkach europejskich kanał wystartował 3 grudnia 2012.
Emisja w Polsce.
CBS Action rozpoczął nadawanie w języku polskim 3 grudnia 2012, zastępując w sieciach kablowych i u operatorów telekomunikacyjnych, kanał Zone Romantica. Natomiast na platformach cyfrowych Cyfra+ i Cyfrowy Polsat rozpoczął nadawanie jako odrębny kanał.
1 lipca 2017 kanał ten, wraz z siostrzanymi CBS Europa i CBS Reality, został usunięty z oferty UPC.
Spółka AMC International Networks postanowiła, że z dniem 31 grudnia 2019 roku został wycofany z polskiego rynku.
Oglądalność.
Wszyscy 4+:

</doc>
<doc id="2828564" url="https://pl.wikipedia.org/wiki?curid=2828564" title="Senahú">
Senahú

Senahú, San Antonio Senahú – miasto w środkowej Gwatemali, w departamencie Alta Verapaz, leżące w odległości 91 km na wschód od stolicy departamentu, nad rzeką Río Cahabón. Miasto jest siedzibą gminy o tej samej nazwie, która w 2012 roku liczyła 67 200 mieszkańców. Gmina zajmuje powierzchnię 336 km². Na północny zachód od miejscowości znajduje się pomnik przyrody Semuc Champey.

</doc>
<doc id="2828565" url="https://pl.wikipedia.org/wiki?curid=2828565" title="Judaizm neologiczny">
Judaizm neologiczny

Judaizm neologiczny – nurt judaizmu, powstały 14 grudnia 1868 roku na Węgrzech. W założeniach jest bliski amerykańskiemu judaizmowi konserwatywnemu. W XIX wieku rozpowszechnił się w dużych miastach węgierskich. Pojedyncze wspólnoty pojawiły się także w Nowym Jorku wśród emigrantów. Język jidysz został zarzucony przez żydów neologicznych na rzecz węgierskiego. Określali się oni przeważnie jako „Węgrzy wyznania mojżeszowego”. Głównym centrum tego nurtu jest Wielka Synagoga w Budapeszcie. Nie jest on uznawany przez Izrael za ortodoksyjny. Większość zarejestrowanych w synagogach żydów na Węgrzech należy do niego.

</doc>
<doc id="2828568" url="https://pl.wikipedia.org/wiki?curid=2828568" title="Tunel Sasago">
Tunel Sasago

Tunel Sasago – tunel drogowy w ciągu autostrady Chūō w Japonii, położony ok. 80 kilometrów na zachód od Tokio. Został otwarty w 1977 roku. 
2 grudnia 2012 roku o godzinie 8:00, w tunelu z nieznanych przyczyn na jadące samochody spadły betonowe płyty z sufitu. Uszkodzone pojazdy stanęły w ogniu. Zginęło 9 osób, a dwie zostały ranne. W chwili katastrofy w tunelu znajdowało się około 30 samochodów.

</doc>
<doc id="2828570" url="https://pl.wikipedia.org/wiki?curid=2828570" title="Stars.TV">
Stars.TV

STARS TV – polski telewizyjny kanał muzyczny, prezentujący największe przeboje od lat 50. do piosenek współczesnych. W 2022 roku był trzecim najchętniej oglądanym kanałem muzycznym w Polsce.
Historia.
Kanał rozpoczął nadawanie 19 października 2012 roku, korzystając z koncesji na nadawanie wydanej w połowie listopada 2012 roku przez czeską RRTV. Dystybucja za pośrednictwem satelity Hot Bird wyruszyła zaś 22 października 2012. Sygnał stacji jest FTA. Pierwszym wyemitowanym programem był Best Oldies, a teledyskiem był teledysk Tiny Turner – The Best.
17 lsitopada 2012 roku rozpoczęła się dystrybucja STARS TV drogą kablową, w ramach oferty TV Pasja. Od 20 grudnia 2012 kanał można oglądać także w Internecie, początkowo na stronie własnej nadawcy, obecnie za pośrednictwem WP Pilot. Od 1 kwietnia 2013 roku kanał nadaje reklamy w ofercie Polsat Media. 31 stycznia 2014 STARS TV rozpoczął emisję oznaczeń wiekowych, co związane było z planami uzyskania polskiej koncesji na multipleksach cyfrowej telewizji naziemnej. 3 lutego 2014 KRRiT przyznała STARS TV polską koncesję. 13 maja 2016 roku format ścieżki dzwiękowej w emisji satelitarnej został zmieniony na Dolby Digital, a 18 maja 2016 roku także w emisji naziemnej, poprawiając tym samym jakość dźwięku.. 14 października 2016 kanał odświeżył swoją oprawę graficzną. 2 grudnia 2019 roku kanał ponownie odświeżył swoją oprawę graficzną, a 25-27 maja 2021 wprowadzono do niej drobne poprawki.
24 marca 2022 roku dyrektor stacji za pośrednictwem jednego z forów internetowych ogłosił, że w planach jest zmiana logo stacji. 13 kwietnia 2022 roku kanał zmienił logo.
Kanał powinien meldować się w TV i tunerach naziemnych na pozycji 46.
Telewizja naziemna.
3 lutego 2014 stacja otrzymała polską koncesję i rozpoczęła nadawanie w ramach naziemnej telewizji cyfrowej. Dzięki porozumieniu ze stacjami TV Łużyce, TVT i NTL Radomsko stacja nadawana jest za pomocą czterech multipleksów naziemnych:
Od 23 września 2022 roku stacja rozpoczęła również nadawanie z Warszawy, Gdańska i Wrocławia w ramach MUX-BCAST, zarządzanym przez firmę BCAST..
Oglądalność.
Wszyscy 4+:

</doc>
<doc id="2828573" url="https://pl.wikipedia.org/wiki?curid=2828573" title="Sebastián de Llanos y Valdés">
Sebastián de Llanos y Valdés

Sebastián de Llanos y Valdés (ur. ok. 1605 w Sewilli, zm. 10 października 1677 tamże) – hiszpański malarz barokowy aktywny w Sewilli, z której prawdopodobnie pochodził.
Był uczniem Francisca de Herrera starszego, chociaż największy wpływ na jego dzieła wywarł Francisco de Zurbarán. Był trzykrotnie żonaty, jednak miał tylko jednego syna Josepha, który został duchownym. W Sewilli był wziętym nauczycielem malarstwa.

</doc>
<doc id="2828575" url="https://pl.wikipedia.org/wiki?curid=2828575" title="Święty Kryspin">
Święty Kryspin



</doc>
<doc id="2828576" url="https://pl.wikipedia.org/wiki?curid=2828576" title="Św. Kryspin">
Św. Kryspin



</doc>
<doc id="2828579" url="https://pl.wikipedia.org/wiki?curid=2828579" title="Tomasz Kunz">
Tomasz Kunz

Tomasz Kunz (ur. 1969) – doktor habilitowany nauk humanistycznych, tłumacz, teoretyk i krytyk literacki, redaktor. Pracownik Katedry Antropologii Literatury i Badań Kulturowych na Wydziale Polonistyki Uniwersytetu Jagiellońskiego (prowadzi m.in. zajęcia z poetyki i historii polskiej literatury XX w.), redaktor naczelny czasopisma "Wielogłos". Zajmuje się teorią literatury i historią literatury, w tym przede wszystkim twórczością Rafała Wojaczka, Tadeusza Różewicza, Witolda Gombrowicza i Josepha Conrada.
Autor książek "Strategie negatywne w poezji Tadeusza Różewicza. Od poetyki tekstu do poetyki lektury" (Kraków 2005), za którą otrzymał nagrodę Ministra Nauki i Szkolnictwa Wyższego, oraz "Więcej niż słowa. Literatura jako forma istnienia" (Kraków 2019). Jako tłumacz przełożył na język polski m.in. 9 książek Zygmunta Baumana.
Mieszka w Krakowie.

</doc>
<doc id="2828581" url="https://pl.wikipedia.org/wiki?curid=2828581" title="Zębacz plamisty">
Zębacz plamisty

Zębacz plamisty, zębacz pstry ("Anarhichas minor") – gatunek ryby z rodziny zębaczowatych (Anarhichadidae)
Występowanie.
Północny Atlantyk, we wschodniej części od Morza Białego do brzegów Szkocji, w zachodniej części od Grenlandii do wybrzeży stanu Maine w Stanach Zjednoczonych.
Ryba żyjąca nad dnem w głębszych strefach wody, na głębokości 25 – 450 m, nad dnem piaszczystym lub mulistym, w wodzie o temperaturze do –1 do +9 °C.
Opis.
Dorasta maksymalnie do 1,8 m, w wieku ok. 25 lat. Ciało wydłużone, zwężające się równomiernie od głowy do płetwy ogonowej. Głowa duża, pysk zaokrąglony, szeroki otwór gębowy. W szczęce górnej i żuchwie z przodu duże zakrzywione zęby chwytne, z tyłu płaskie lub zaokrąglone zęby żujące ustawione w pasmach. Skóra bezłuska. Płetwa grzbietowa długa, wsparta 74 – 78 twardymi promieniami. Płetwa odbytowa długa podparta 45 – 47 miękkimi promieniami. Nie posiada płetwy brzusznej.
Ubarwienie: grzbiet i boki brązowe lub oliwkowe, dorosłe ryby z licznymi ciemnymi plamami i punktami nieregularnie rozmieszczonymi na grzbiecie i bokach. Młode ryby mają poprzeczne prążki. 
Odżywianie.
Odżywia się cienkoskorupowymi mięczakami i szkarłupniami (jeżowce i rozgwiazdy), a także rybami żyjącymi przy dnie.
Rozród.
Dojrzałość płciową osiąga między 7 a 10 rokiem życia, przy długości ciała od 70 do 90 cm. Tarło odbywa się wiosną z dala od brzegu, na większych głębokościach. Jajka składane są na dnie w postaci kulistych bryłek, samica składa w zależności od wielkości od 15 000 do 35 000 ziaren ikry.

</doc>
<doc id="2828582" url="https://pl.wikipedia.org/wiki?curid=2828582" title="Anarhichas minor">
Anarhichas minor



</doc>
<doc id="2828589" url="https://pl.wikipedia.org/wiki?curid=2828589" title="Fabian Abrantowicz">
Fabian Abrantowicz

Fabian Abrantowicz MIC (ur. 14 września 1884 r. w Wereszkowszczyźnie w rejonie Nowogródka, zm. 2 stycznia 1946 r. w Moskwie) – duchowny katolicki pochodzenia białoruskiego, pedagog, egzarcha apostolski Harbinu.
Życiorys.
W 1900 r. ukończył szkołę w Nowogródku. Następnie ukończył seminarium, a potem akademię duchowną w Sankt Petersburgu. W 1908 r. został wyświęcony do stanu duchownego. Od 1910 r. uczył w gimnazjum przy kościele św. Katarzyny i w imperatorskiej szkole prawa. W 1912 r. wyjechał do Belgii, gdzie rozpoczął studia teologiczne na wydziale filozofii Katolickiego Uniwersytetu w Lowanium. W 1914 r. otrzymał tytuł doktora. Po powrocie do Rosji powrócił do wcześniejszej działalności pedagogicznej. Ponadto nauczał w gimnazjum żeńskim przy imperatorskim instytucie żeńskim i szkole nr 12. Podczas I wojny światowej współtworzył białoruską organizację narodową pod nazwą Chrześcijańskie Stowarzyszenie Demokratyczne. W maju 1917 r. był jednym z organizatorów 1 zjazdu duchownych białoruskich w Mińsku. W kwietniu 1918 r. ponownie przybył do Mińska, otrzymując funkcję rektora nowo utworzonego katolickiego seminarium duchownego. W 1919 r. otrzymał tytuł prałata mińskiej kapituły katedralnej. Po przejęciu władzy nad miastem przez władze bolszewickie pod koniec 1920 r. przybył wraz z seminarium do Pińska. W 1926 r. zrezygnował z wszystkich pełnionych funkcji, po czym wstąpił do monastyru w Drui prowadzonego przez zakon marianów. W 1927 r. złożył śluby zakonne. W 1928 r. przyjechał do Harbinu, gdzie stanął na czele miejscowej wspólnoty rosyjskiej eparchii katolickiej obrządku wschodniego jako administrator apostolski Kościoła katolickiego obrządku bizantyjsko-słowiańskiego. W 1929 r. otworzył liceum św. Mikołaja i sierociniec. W 1933 r. przebywał w Polsce na wypoczynku. W 1934 r. przebywał w Watykanie, zdając relację ze swojej działalności na Dalekim Wschodzie. Wiosną 1939 r. ponownie przyjechał do Rzymu, uczestnicząc w zebraniu kapituły generalnej ojców marianów. Latem 1939 r. przybył do Warszawy. W drodze do Wilna zastał go wybuch wojny niemiecko-polskiej. W tej sytuacji zmienił kierunek podróży, udając się do Lwowa. Spotkał się tam z metropolitą Andrijem Szeptyckim. Próbując przedostać się na Węgry, pod koniec października tego roku został aresztowany przez NKWD w Rawie Ruskiej. Pod koniec września 1942 r. został skazany na karę 10 lat łagrów, ale do obozu nie trafił, przebywając cały czas w więzieniach w Moskwie. Podczas uwięzienia napisał traktat o historii katolicyzmu w Rosji. W 1943 r. metropolita A. Szeptycki zgłosił zaocznie Watykanowi jego kandydaturę do tytułu arcybiskupa.

</doc>
<doc id="2828591" url="https://pl.wikipedia.org/wiki?curid=2828591" title="Juan de Arellano">
Juan de Arellano

Juan de Arellano – hiszpański malarz barokowy specjalizujący się w kompozycjach kwiatowych.
Był uczniem Juana de Solís, barokowego artysty pracującego na dworze Filipa IV. Zaczynał pracę jako skromny malarz dekoracyjny. Około 1650 zaczął wyróżniać się w Madrycie, kiedy otworzył swoją własną pracownią we współpracy z synami i zięciem – Bartolomé Pérez de la Dehesa oraz malarzem Francisco Camilo. W wyniku tej grupowej pracy obrazy firmowane przez Arellano są różnej jakości. Niektóre kompozycje kwiatowe zawierają wiele kwiatów o żywych kolorach (te były prawdopodobnie sprzedawane za wyższą cenę), inne to zaledwie jeden kwiat w wazonie.
Jego prace można oglądać w Muzeum Prado, Muzeum Sztuk Pięknych w Bilbao i Muzeum Goi w Castres.

</doc>
<doc id="2828592" url="https://pl.wikipedia.org/wiki?curid=2828592" title="Lucien Victor">
Lucien Victor

Lucien Honoré Victor (ur. 28 czerwca 1931 w Oekene, Belgia, zm. 17 września 1995 w Saint-Menges, Francja) – belgijski kolarz szosowy, złoty medalista olimpijski.
Kariera.
Największy sukces w karierze Lucien Victor osiągnął w 1952 roku kiedy wspólnie z André Noyelle'em i Robertem Grondelaersem zdobył złoto w drużynowym wyścigu ze startu wspólnego podczas igrzysk olimpijskich w Helsinkach. Był to jedyny medal wywalczony przez Victora na międzynarodowej imprezie tej rangi. Na tych samych igrzyskach w rywalizacji indywidualnej zajął czwarte miejsce, przegrywając walkę o podium z Niemcem Edim Zieglerem. Ponadto w 1952 roku zwyciężył w klasyfikacji generalnej amatorów Ronde van Limburg oraz w Ronde van Vlaanderen, a w 1954 roku wygrał Omloop van het Houtland. W latach 1955-1956 rywalizował wśród profesjonalistów. Nigdy nie zdobył medalu na szosowych mistrzostwach świata.

</doc>
<doc id="2828595" url="https://pl.wikipedia.org/wiki?curid=2828595" title="FightKlub">
FightKlub

FightKlub – kanał sportowy należący do węgierskiego koncernu medialnego IKO Media Group. Stacja jest w całości poświęcona sportom walki (m.in. boks, kickboxing czy MMA).
Historia.
Kanał został uruchomiony 1 października 2012 roku w miejscu Sport Klub+. 1 sierpnia 2013 roku Cyfrowy Polsat rozpoczął wyłączną dystrybucję satelitarną kanału w Polsce. 1 sierpnia 2016 roku w ofercie Cyfrowego Polsatu kanał FightKlub został zastąpiony przez stację Polsat Sport Fight HD. Tego samego dnia FightKlub w jakości HD wszedł w skład oferty platformy satelitarnej Canal+, która rozpoczęła jego wyłączną dystrybucję satelitarną.
Emisja.
FightKlub nadaje przez 24 godziny na dobę, 7 dni w tygodniu, w polskiej wersji językowej. Kanał jest dostępny tylko w Polsce.
W Polsce kanał jest dostępny w ofercie platformy satelitarnej Platforma Canal+ oraz sieciach telewizji kablowej (m.in. Vectra, Multimedia Polska i Jambox, z satelity Thor (3.1° WEST) jako dosył dla telewizji kablowej) oraz w telewizji internetowej Ipla. W przeszłości dostępny był również w Cyfrowym Polsacie.
Ambasadorami stacji są polskie gwiazdy sportów walki: były mistrz Europy w boksie Albert Sosnowski oraz mistrz olimpijski w judo Paweł Nastula.

</doc>
<doc id="2828596" url="https://pl.wikipedia.org/wiki?curid=2828596" title="Sepino (stolica tytularna)">
Sepino (stolica tytularna)

Sepino (łac. "Saepinum", wł. "Sepino") – stolica historycznej diecezji w Italii erygowanej około roku 500, a skasowanej w roku 844. 
Współczesne miasto Sepino w prowincji Campobasso we Włoszech. Obecnie katolickie biskupstwo tytularne ustanowione w 2009 przez papieża Benedykta XVI.

</doc>
<doc id="2828598" url="https://pl.wikipedia.org/wiki?curid=2828598" title="Zdzisław Basak">
Zdzisław Basak

Zdzisław Marian Basak pseud. "Marian" (ur. 6 września 1920 w Dębinie, zm. 29 marca 1993) – działacz polskiego ruchu ludowego i komunistycznego, oficer AL i UBP.
Życiorys.
Syn Anieli i Karola, przed wojną 1939 ukończył 6 klas gimnazjum w Łańcucie i działał w Związku Młodzieży Wiejskiej „Wici”. Podczas okupacji niemieckiej należał początkowo do Związku Walki Zbrojnej, a od 1942 do Gwardii Ludowej i Polskiej Partii Robotniczej. Nadzorował oddział GL PPR „Iskra” Józefa Bielendy, w Armii Ludowej otrzymał stopień oficerski. W kwietniu 1946 został sekretarzem wojewódzkim Związku Bojowników o Wolność i Demokrację w Rzeszowie. Następnie przeniósł się do Gdańska, gdzie został funkcjonariuszem Urzędu Bezpieczeństwa, był też członkiem Gdańskiego Komitetu Wojewódzkiego PPR i Wojewódzkiej Rady Narodowej w Gdańsku. Od 3 kwietnia 1947 pełnił obowiązki naczelnika Wydziału V Wojewódzkiego Urzędu Bezpieczeństwa Publicznego w Gdańsku. Od 1 czerwca 1949 kierował Sekcją 1 tego Wydziału. 13 września 1949 został zwolniony.
Odznaczenia.
i inne.

</doc>
<doc id="2828599" url="https://pl.wikipedia.org/wiki?curid=2828599" title="Kolisty Przechód">
Kolisty Przechód

Kolisty Przechód (ok. 1455 m) – szeroka i płytko wcięta przełączka pomiędzy Dziurawą Ścianą i Białą Turnią w północno-zachodniej grani Upłaziańskiej Kopy w Dolinie Kościeliskiej w Tatrach Zachodnich. Jej północno-wschodnie stoki opadają do Żlebu pod Wysranki, południowo-zachodnie do Kolistego Kotła będącego najwyższą częścią orograficznie prawej odnogi Kolistego Żlebu.
Na Kolisty Przechód można łatwo wyjść z obydwu jego zboczy. Te upadające do Żlebu pod Wysranki (Zdziary Upłaziańskie) są zarośnięte lasem, a w okolicach grani również wysoką kosodrzewiną. Z powodu gąszczy trudno z tej strony trafić na właściwą przełączkę, gdyż jest ona płytko tylko wcięta w grań. Z trawiastego i widokowego Kolistego Kotła łatwo natomiast można rozpoznać wyjście na Kolisty Przechód – prowadzi na niego szeroki i trawiasty zachód. Dopiero pod samą granią pojawiają się zarośla kosodrzewiny.

</doc>
<doc id="2828603" url="https://pl.wikipedia.org/wiki?curid=2828603" title="Święty Gabriel">
Święty Gabriel

Zobacz też:

</doc>
<doc id="2828604" url="https://pl.wikipedia.org/wiki?curid=2828604" title="Św. Gabriel">
Św. Gabriel



</doc>
<doc id="2828608" url="https://pl.wikipedia.org/wiki?curid=2828608" title="Nana Clips 5">
Nana Clips 5

NANA CLIPS 5 – piąta składanka klipów muzycznych japońskiej piosenkarki Nany Mizuki, wydana 27 października 2010. Album osiągnął 6 pozycję w rankingu Oricon.

</doc>
<doc id="2828609" url="https://pl.wikipedia.org/wiki?curid=2828609" title="Project Steve">
Project Steve



</doc>
<doc id="2828611" url="https://pl.wikipedia.org/wiki?curid=2828611" title="Ginx eSports TV">
Ginx eSports TV

Ginx eSports TV – międzynarodowy kanał telewizyjny w całości poświęcony grom komputerowym, grom video oraz aplikacjom mobilnym. Stacja emituje informacje, recenzje i trailery ze świata gier oraz pokazy przedpremierowe zapowiedzi i relacje z targów (m.in. E3 i Gamescom).
Emisja.
Kanał rozpoczął nadawanie pod nazwą Ginx TV. Dostępny jest w 26 krajach i dociera do 3 milionów widzów na świecie. Kanał nadaje w 10 językach, od 3 grudnia 2012 także w języku polskim. Kanał w Polsce pojawił się początkowo w sieci kablowej Toya. Natomiast 1 sierpnia 2013 r. uruchomiono polską wersję HDTV, która pojawiła się od początku w sieci Vectra.
1 października 2013 Ginx TV pojawił się w miejscu The Player Channel, który zakończył nadawanie w Europie. Ta zmiana dotyczyła również polskich sieci kablowych, gdzie dotąd dostępna była ta stacja (m.in. UPC Polska). Została udostępniona anglojęzyczna wersja kanału, która różni się ramówką od polskiej wersji kanału. Przykładowo w sieci Elsat i Vectra znajdują się obie wersje kanału.
23 czerwca 2016 stacja zmieniła nazwę na Ginx eSports TV.

</doc>
<doc id="2828614" url="https://pl.wikipedia.org/wiki?curid=2828614" title="Święty Gwidon">
Święty Gwidon

Zobacz też:

</doc>
<doc id="2828615" url="https://pl.wikipedia.org/wiki?curid=2828615" title="Św. Gwidon">
Św. Gwidon



</doc>
<doc id="2828616" url="https://pl.wikipedia.org/wiki?curid=2828616" title="Święty Gwido">
Święty Gwido



</doc>
<doc id="2828617" url="https://pl.wikipedia.org/wiki?curid=2828617" title="Św. Gwido">
Św. Gwido



</doc>
<doc id="2828618" url="https://pl.wikipedia.org/wiki?curid=2828618" title="Claudio Coello">
Claudio Coello

Claudio Coello – hiszpański malarz barokowy o portugalskich korzeniach. Pracował na dworze Karola II jako malarz królewski.
Jego dzieła zdradzają wpływ różnych artystów, m.in. Diego Velázqueza. Rysunku uczył się w pracowni Francisca Rizi. Jego prace można oglądać w Muzeum Prado i Muzeum Goi w Castres.

</doc>
<doc id="2828620" url="https://pl.wikipedia.org/wiki?curid=2828620" title="Dino Bruni">
Dino Bruni

Dino Bruni (ur. 13 kwietnia 1932 w Portomaggiore) – włoski kolarz szosowy, wicemistrz olimpijski oraz brązowy medalista mistrzostw świata.
Kariera.
Największy sukces w karierze Dino Bruni osiągnął w 1955 roku, kiedy wspólnie z Giannim Ghidinim i Vincenzo Zucconellim zdobył srebrny medal w drużynowym wyścigu ze startu wspólnego podczas igrzysk olimpijskich w Helsinkach. Na tych samych igrzyskach Włoch został sklasyfikowany na piątej pozycji w rywalizacji indywidualnej. Na rozgrywanych trzy lata później szosowych mistrzostwach świata we Frascati zdobył brązowy medal w wyścigu ze startu wspólnego amatorów, ulegając jedynie dwóm rodakom: Sante Ranucciemu i Lino Grassiemu. Wystartował również na igrzyskach olimpijskich w Melbourne w 1956 roku, gdzie był czwarty w drużynie, a indywidualnie zajął 28. miejsce. Ponadto w 1959 roku wygrał Tre Valli Varesine, w latach 1961 i 1963 zwyciężał w Coppa Sabatini, a w 1961 roku był najlepszy w Giro della Provincia di Reggio Calabria. Bruni wygrał również trzy etapy Tour de France w dwóch różnych edycjach, najlepszy wynik osiągając w 1959 roku, kiedy zajął 64. miejsce w klasyfikacji generalnej. Rok później wystartował w Giro d'Italia wygrywając dwa etapy, jednak ostatecznie zajął 91. miejsce. W zawodowym peletonie startował w latach 1956-1964.

</doc>
<doc id="2828621" url="https://pl.wikipedia.org/wiki?curid=2828621" title="Vincenzo Zucconelli">
Vincenzo Zucconelli

Vincenzo Zucconelli (ur. 3 czerwca 1931 w Jolanda di Savoia) – włoski kolarz szosowy, wicemistrz olimpijski.
Kariera.
Największy sukces w karierze Vincenzo Zucconelli osiągnął w 1952 roku, kiedy wspólnie z Giannim Ghidinim i Dino Brunim zdobył srebrny medal w drużynowym wyścigu ze startu wspólnego podczas igrzysk olimpijskich w Helsinkach. Był to jedyny medal wywalczony przez Zucconellego na międzynarodowej imprezie tej rangi. Na tych samych igrzyskach Włoch został sklasyfikowany na szóstej pozycji w rywalizacji indywidualnej. Ponadto w 1954 roku wygrał Coppa d'Inverno Pirelli, a w 1955 roku wygrał kryterium w Imoli. W 1955 roku wystartował również w Giro d'Italia wygrywając jeden etap, jednak w klasyfikacji generalnej zajął dopiero 61. miejsce. Nigdy nie zdobył medalu na szosowych mistrzostwach świata.

</doc>
<doc id="2828624" url="https://pl.wikipedia.org/wiki?curid=2828624" title="Alfred Tonello">
Alfred Tonello

Alfred Tonello (ur. 11 marca 1929 w Paryżu - zm. 21 grudnia 1996 w Bondy) – francuski kolarz szosowy, brązowy medalista olimpijski.
Kariera.
Największy sukces w karierze Alfred Tonello osiągnął w 1952 roku, kiedy wspólnie z Jacques'em Anquetilem i Claude'em Rouerem zdobył brązowy medal w drużynowym wyścigu ze startu wspólnego podczas igrzysk olimpijskich w Helsinkach. Był to jedyny medal wywalczony przez Tonello na międzynarodowej imprezie tej rangi. Na tych samych igrzyskach Francuz został sklasyfikowany na trzynastej pozycji w rywalizacji indywidualnej. Ponadto w 1953 roku zwyciężył w klasyfikacji generalnej Tour de Picardie Coppa d'Inverno Pirelli, a w Tour de France zajął 49. miejsce, chociaż w jednym z etapów zajął drugie miejsce. Nigdy nie zdobył medalu na szosowych mistrzostwach świata.

</doc>
<doc id="2828626" url="https://pl.wikipedia.org/wiki?curid=2828626" title="Claude Rouer">
Claude Rouer

Claude Paul Lucien Rouer (ur. 25 października 1929 w Paryżu, zm. 23 lipca 2021 w Villeneuve-Saint-Georges) – francuski kolarz szosowy, brązowy medalista olimpijski.
Kariera.
Największy sukces w karierze osiągnął w 1952 roku, kiedy wspólnie z Jacques’em Anquetilem i Alfredem Tonello zdobył brązowy medal w drużynowym wyścigu ze startu wspólnego podczas igrzysk olimpijskich w Helsinkach. Był to jedyny medal wywalczony przez Rouera na międzynarodowej imprezie tej rangi. Na tych samych igrzyskach Francuz został sklasyfikowany na 23. pozycji w rywalizacji indywidualnej. Ponadto w 1951 roku zajął trzecie miejsce w klasyfikacji generalnej Tour de la Manche, a rok później był drugi w wyścigu Manx International. W 1952 roku zdobył również srebrny medal szosowych mistrzostw Francji w indywidualnym wyścigu ze startu wspólnego amatorów. Nigdy nie zdobył medalu na szosowych mistrzostwach świata.

</doc>
<doc id="2828631" url="https://pl.wikipedia.org/wiki?curid=2828631" title="Travel Channel HD">
Travel Channel HD

Travel Channel HD – brytyjski satelitarny kanał telewizyjny o profilu podróżniczym. Program Travel Channel HD jest panaeuropejską wersją kanału i nadaje odmienną ramówkę od kanału w standardowej rozdzielczości.
Kanał ma swoją siedzibę w Londynie, nadaje w Wielkiej Brytanii. Kanał został uruchomiony w języku angielskim 15 listopada 2010. Polska wersja językowa kanału jest dostępna od 3 lutego 2011 roku.
Pierwszym operatorem, który wprowadził stację do swojej oferty w Polsce była telewizja kablowa Vectra.

</doc>
<doc id="2828638" url="https://pl.wikipedia.org/wiki?curid=2828638" title="Elektrodynamiczna próżnia kwantowa">
Elektrodynamiczna próżnia kwantowa

Elektrodynamiczna próżnia kwantowa – stan próżni w elektrodynamice kwantowej. Jest stanem najniższej energii (stan podstawowy) pola elektromagnetycznego, w którym pole jest skwantowane. Gdy stała Plancka dąży do zera, elektrodynamiczna próżnia kwantowa zamienia się w próżnię klasyczną, czyli próżnię klasycznego elektromagnetyzmu. Klasyczna próżnia nie jest medium materialnym, ale układem odniesienia służącym do zdefiniowania jednostek SI. Jej przenikalnością jest przenikalność elektryczna próżni, zaś przepuszczalnością – przenikalność magnetyczna próżni, obydwie dane definicją i niebędące mierzalnymi własnościami.
Inną próżnią teorii pola jest próżnia chromodynamiki kwantowej modelu standardowego.
Fluktuacje.
Oto opis próżni kwantowej:
Cząstki wirtualne.
Według energetycznej wersji zasady nieoznaczoności Wernera Heisenberga czas życia i energię wirtualnych cząstek wiąże formuła:
gdzie formula_2 i formula_3 to odpowiednio energia cząstki i czas jej życia, formula_4 jest stałą Plancka dzieloną przez 2π. Oznacza to, że potencjalnie duże ilości energii mogą zostać „zapożyczone” z próżni na krótki czas.
Taka wersja zasady nieoznaczoności nie jest powszechnie uznawana, mimo jej zastosowania w ilustracji idei cząstek wirtualnych. Idea „zapożyczenia” doprowadziła do zaproponowania energii punktu zerowego jako nieskończonego rezerwuaru, i rozbicia na „obozy” co do tej interpretacji.
Osiągalność.
Doskonała próżnia jest osiągalna tylko teoretycznie. Jest to sytuacja idealna, jak zero absolutne dla temperatury, które może być teoretycznie osiągnięte, ale nigdy do tego nie doszło:
Cząstki wirtualne powodują, że doskonała próżnia jest nieosiągalna. Pozostaje jednak otwartą kwestia osiągalności kwantowej próżni elektrodynamicznej. Przewidywania takiego modelu próżni, takie jak efekt Casimira, emisja spontaniczna czy przesunięcie Lamba zostały potwierdzone eksperymentalnie, co sugeruje, że jest to dobry model do opisu wysokiej próżni. Aczkolwiek istnieją konkurencyjne modele próżni. Na przykład chromodynamiczna próżnia kwantowa, wprowadzająca wiele rodzajów cząstek wirtualnych, nie uwzględnionych w modelu elektrodynamicznym. Próżnia kwantowej grawitacji uwzględnia efekty grawitacyjne, nie uwzględnione w modelu standardowym. To pozostawia otwartą kwestię co do tego, czy dalsze eksperymenty nie wskażą lepszego modelu.

</doc>
<doc id="2828644" url="https://pl.wikipedia.org/wiki?curid=2828644" title="Edi Ziegler">
Edi Ziegler

Edwin "Edi" Ziegler (ur. 25 lutego 1930 w Schweinfurtcie, zm. 19 marca 2020) – niemiecki kolarz szosowy i torowy, brązowy medalista olimpijski.
Kariera.
Największy sukces w karierze Edi Ziegler osiągnął w 1952 roku, kiedy zdobył brązowy medal w indywidualnym wyścigu ze startu wspólnego na igrzyskach olimpijskich w Helsinkach. W zawodach tych wyprzedzili go jedynie dwaj reprezentanci Belgii: André Noyelle i Robert Grondelaers. Był to jedyny medal wywalczony przez Zieglera na międzynarodowej imprezie tej rangi. Na tych samych igrzyskach wspólnie z kolegami z reprezentacji Ziegler zajął piątą pozycję w rywalizacji drużynowej. Ponadto wielokrotnie zdobywał medale szosowych mistrzostw kraju, w tym osiem złotych (7 drużynowo i 1 indywidualnie). W 1964 roku zdobył również srebrny medal torowych mistrzostw Niemiec w tandemach. Jego największym sukcesem na szosie poza igrzyskami było zwycięstwo w wyścigu Rund um Köln w 1956 roku. Nigdy nie zdobył medalu na szosowych ani torowych mistrzostwach świata.

</doc>
<doc id="2828647" url="https://pl.wikipedia.org/wiki?curid=2828647" title="Amberger Hütte">
Amberger Hütte

Amberger Hütte – otoczone szczytami sięgającymi prawie 3500 m n.p.m. schronisko górskie w Stubaier Alpen, położone w dolinie Sulztal na wysokości 2135 m n.p.m. 
Adres: Amberger Hütte, Gries im Sulztal, A - 6444 Langnfield, Tel.: +43 676 9523426 
Schronisko stanowi własność Deutscher Alpenverein (DAV). Obecnie prowadzone jest przez Serafina Gstreina. 
Schronisko otwarte jest w okresie letnim (od czerwca do października), a także zimą w okresie świąteczno-noworocznym oraz od lutego do maja. 
Turystyka.
Schronisko jest łatwo dostępne wąską drogą jezdną otwartą tylko dla samochodów terenowych dowożących zaopatrzenie, biegnącą dnem doliny z miejscowości Gries im Sulztal (ok. 1500 m n.p.m.). Miejscowość ta stanowi przysiółek leżącej w dolinie Ötztal dużej wioski Längenfeld, z której można dojechać krętą, asfaltową szosą z wieloma serpentynami. Czas podejścia od parkingu w Gries do schroniska: 2:30 h. 
Schronisko zapewnia zakwaterowanie (79 miejsc noclegowych) oraz całodzienne wyżywienie. 
Schronisko stanowi punkt wyjścia na szereg otaczających go szczytów: 
Przejścia wysokogórskie do innych schronisk: 
Historia.
Schronisko zbudowano w 1888 roku. Z biegiem czasu stało się dość popularne ze względu na najdogodniejszy punkt wyjścia na Schrankogel - drugi pod względem wysokości szczyt Stubaier Alpen. Przebudowy i poważniejsze remonty schroniska przeprowadzono w latach 1936, 1974, 1999. 
Literatura.
 

</doc>
<doc id="2828651" url="https://pl.wikipedia.org/wiki?curid=2828651" title="Luftlandesturmregiment">
Luftlandesturmregiment

Luftlandesturmregiment (początkowo "Sturmgruppe „Koch”") – niemiecki pułk powietrzno-szturmowy z okresu II wojny światowej. Desantowanie odbywało się przy pomocy szybowców transportowych.
Po zakończeniu kampanii w Danii i Norwegii, rozpoczęto planowanie ataku na Holandię, Belgię i Luksemburg, poprzedzające uderzenie na Francję. Dowództwo niemieckie postanowiło wykorzystać swoje wojska powietrznodesantowe do zajęcia strategicznych celów w Holandii i Belgii. Jednym z celów było zajęcie fortu Eben-Emael położonego nad kanałem Alberta, który mógłby okazać się zbyt trudny do pokonania przez siły konwencjonalne.
Do wykonania tego zadania Kurt Student utworzył specjalną grupę uderzeniową – tzw. "Sturmgruppe „Koch”". Dowodzić nią miał Hauptmann Walter Koch dotychczasowy dowódca kompanii 1. batalionu "Fallschirmjägerregiment Nr 1". Grupa składała się z dotychczasowej kompanii Kocha oraz z kompanii pionierów z 2. batalionu "Fallschirmjägerregiment Nr 1". W sumie liczyła 11 oficerów i 427 żołnierzy. Grupę podzielono na cztery części: „Granit”, „Stal”, „Beton” i „Żelazo”. Grupa „Granit” licząca 85 ludzi pod dowództwem porucznika Rudolfa Witziga miała za zadanie opanowanie fortu Eben Emanuel. Natomiast pozostałe zdobyć i utrzymać do nadejścia sił głównych miały mosty we Vroenhoven, Veldvezelt i Canne. Wszystkie desanty miały się odbyć za pomocą szybowców transportowych (DFS 230).
Atak rozpoczął się 10 maja 1940 roku. Swoje zadania pomyślnie wykonały grupy: „Beton” i „Stal”. Celu nie osiągnęła grupa „Żelazo” – most w Canne, który miała zdobyć został zniszczony przez Belgów, a sama grupa lądowała pod silnym ogniem. Musiała przetrwać dwa silne kontrataki, nim została zluzowana o godzinie 22.30. Grupa Granit wylądowała o godzinie 5.20. Belgowie byli tak zaskoczeni atakiem, że zaczęli strzelać dopiero wtedy, gdy szybowce z żołnierzami zaczęły lądować. Od razu po wylądowaniu rozpoczęto atak i w ciągu kilku minut żołnierze unieszkodliwili siedem bunkrów oraz czternaście dział i znaleźli się wewnątrz fortu. O godzinie 5.40 zameldowano zdobycie celu i następnie przygotowano się na odparcie kontrataków Belgów. Rano 11 maja 1940 roku spadochroniarzy wsparł batalion wojsk inżynieryjnych.
Po pomyślnie przeprowadzonej akcji podjęto decyzję o rozbudowie jednostki do pułku składającego się z trzech batalionów i przemianowano na "Luftlande-Sturm-Regiment". Na dowódcę wyznaczono Obersta Eugena Meindla.
Kolejną operacją, w której użyto Luftlande-Sturm-Regiment był desant na Kretę zaplanowany na 20 maja 1941 roku. Zadaniem pułku było opanowanie lotniska Maleme na północno-zachodnim cyplu wyspy. Po zdobyciu lotniska miały wylądować tam oddziały 5. Dywizji Górskiej. Za pomocą szybowców przetransportowano jedynie 1. batalion, żołnierze pozostałych skakali na spadochronach. Żołnierze po lądowaniu dostali się w silny ogień nieprzyjaciela. Ciężko ranny został gen. Meindl i faktyczne dowodzenie przejął mjr Stentzler. Lotnisko zdobyto dopiero 21 maja 1941 roku, następnie jednostka uczestniczyła w stopniowym zdobywaniu wyspy.
Po zakończeniu operacji na Krecie, pułk przerzucono na front wschodni, gdzie poszczególnych batalionów używano w zagrożonych odcinkach frontu do rozwiązania jednostki.

</doc>
<doc id="2828653" url="https://pl.wikipedia.org/wiki?curid=2828653" title="Wszechzwiązkowy Szlak Turystyczny nr 77">
Wszechzwiązkowy Szlak Turystyczny nr 77

Szlak 77 (ros. "Всесоюзный туристский маршрут № 77", "77 маршрут") – turystyczny szlak górski 3 stopnia trudności (w wydawanych po ukończeniu szlaku relacjach było napisane drugiej kategorii. W 1972 – IV kategorii, wodno-górski). W prospektach reklamowych nazywał się „Górnoałtajski”, nr 77 ("102-99-04") i był najtrudniejszym wytyczonym szlakiem w ZSRR, a także w tych czasach kultowym szlakiem pieszym Ałtaju.
Opis i przebieg szlaku.
Istniał przez 33 lata (1956-1989; w 1992 szlak przeszły 3 zorganizowane grupy). Szlak 77 zaczynał się i kończył w Bijsku. Co dwa dni na szlak wychodziła grupa 10 – 20 osób z doświadczonym instruktorem. GAZ-em 66 albo „Uralem” grupa dostawała się do turbazy (turystycznej bazy, "schroniska") Katuń (był tam lekarz terapeuta, otrzymywano sprzęt i żywność), a dalej do Ediganu. Piesza część szlaku wiodła z Ediganu do przylądka Kyrsaj na Jeziorze Teleckim (190-210 km). Potem grupa trzy dni płynęła morskimi łodziami wiosłowymi do turbazy „Zołotoje Oziero” (Золотое озеро – "Złote Jezioro"). Na szlak 77a (w przeciwnym kierunku) grupy wypływały łodziami z „Zołotego Oziera” i kończyły w Ediganie. Długość trasy wynosiła 24 (22 dni), a samego szlaku 18 dni (10 dni część piesza z dniem odpoczynku nad Ujmieniem i 3 dni spływ, reszta w turbazach i przejazdy). Od czasów pieriestrojki szlak jest zamknięty.
Piesza część szlaku.
W Ediganie zaczynała się piesza część szlaku. Za wioską był pierwszy nocleg na szlaku. Rankiem turyści wyruszali w marsz do Jeziora Teleckiego. Pierwszego dnia turyści przechodzili 17 km i zatrzymywali się na nocleg. Następnego dnia pokonywali przełęcz Taman-Jeł, skąd odkrywa się wspaniała panorama grzbietów górskich i dolin licznych rzek, znikających w przełomach i bezkresnej tajdzie. Z przełęczy ścieżka wiedzie do doliny rzeki Totuzkol, do jej górnej części i wspina się na przełęcz Sajgonosz. Zejście z przełęczy jest dość ostre. Pokonawszy w bród rzekę Mała Sumulta, turyści szli spać (na nocleg zatrzymywali się na polanie przez pierwszą przyprawą). Przez dzień grupa przechodziła 26 km. Trzeciego dnia należało pokonać 3 przełęcze i przejść jeszcze 26 km (Uzupełnienie żywności było w izbie-schronie po pięciu noclegach, w 1972 izba spłonęła). Z miejsca noclegu szlak wznosił się ku górnemu biegowi rzeki Aksaazkan i prowadził na Przełęcz Ujmieńską, skąd widać jezioro Ujmień w otoczeniu skał. Zejście do jeziora jest strome. W jeziorze występuje lipień. W okolicach jeziora, na dzikich, trudno dostępnych skałach, żyją koziorożce syberyjskie. Obszedłszy jezioro, turyści dochodzili do chaty, gdzie mieli dzień przerwy i uzupełniali zapasy żywności. Dalej, minąwszy przełęcz Karasaazkan, ścieżka schodzi do rzeki. W tym miejscu można zatrzymać się na nocleg. W ciągu dnia turyści przechodzili około 15 km. Kolejna przełęcz przez Pasmo Sumultińskie nosi nazwę Sztatiw (Штатив – "statyw"). To najwyższa przełęcz, ale pokonuje się ją łatwo. Na zboczach pasma leżą wieczne śniegi. Ścieżka szybko prowadzi do granicy lasu i stopniowo wchodzi w tajgę. Za przełęczą Samurłu turyści rozbijali się na nocleg, po przejściu 25 km drogi. Następnego dnia turyści pokonywali jeszcze 16 km. Ich droga wiodła po typowej tundrze. Spotyka się brzozę karłowatą, małe jeziorka. Odpocząwszy, turyści wchodzili na przełęcz Czakryn granią pasma Ałtyntu. Przechodzili w bród rzekę, pokonywali kolejną przełęcz i na lewym brzegu rzeki Aczełman szli spać. Pokonano 23 km. Stąd ścieżka ostro schodzi do doliny rzeki Czułyszman, turyści dochodzili do ujścia rzeki, gdzie znajdował się schron „Czułyszman”.
Wodna część szlaku.
Tutaj uzupełniali zapasy żywności i wyruszali na trzydniowy spływ łódkami po Jeziorze Teleckim. Jezioro Teleckie położone jest na wysokości 436 m n.p.m. Maksymalna głębokość jeziora wynosi 325 m. Woda w jeziorze jest zaskakująco przezroczysta, ale chłodna. Latem temperatura wody na powierzchni wynosi od +14 °C do +16 °C. Do jeziora wpada ponad 50 rzek, największa z których to Czułyszman. Wiele rzek tworzy widowiskowe wodospady. W jeziorze występują "tieleckij sig", lipień arktyczny, "lenok", tajmień. Wzdłuż wschodniego brzegu Jeziora Teleckiego do granicy z Tuwą rozciąga się Ałtajski Rezerwat Biosfery. Tutaj występują: niedźwiedź brunatny, pantera śnieżna, łoś, jeleń szlachetny, piżmowiec syberyjski, koziorożec syberyjski, sarny, soból, borsuk, łasica syberyjska.
Podróżując po jeziorze, turyści oglądali wodospad Korbu, rejon sadownictwa na Jeziorze Teleckim (wieś Jajliu), zatrzymywali się na nocleg w ujściu rzeki Bolszaja Czili i w zatoce Idyp.
Na północno-zachodnim brzegu jeziora, 2 km od źródeł Bii, wypływającej w Jeziora Teleckiego, znajduje się turbaza „Zołotoje Oziero” (wieś Artybasz). Obok jest położona filia dziecięca „Miedwieżonok” (Медвежонок – "niedźwiadek").
Po odpoczynku w turbazie turyści jechali autobusem do wsi Oziero Kuriejewo. Droga wiodła wzdłuż prawego brzegu Bii. Z okien autobusu widać progi rzeczne. Blisko Turoczaku znajduje się klif, w środku którego, na wysokości 40 m, wyrzeźbiono płaskorzeźbę Lenina. W schronie „Oziero Kuriejewo” ("Jezioro Kuriejewo") turyści zatrzymywali się na nocleg. W wiosce można zwiedzić zbiorową mogiłę 11 partyzantów bolszewickich zabitych przez białogwardzistów w 1919.
Ze wsi Oziero Kuriejewo prowadził końcowy etap podróży – Biją szybkim statkiem „Zarja” do Bijska (odległość z turbazy „Zołotoje Oziero” do Bijska pokonywało się jednego dnia).

</doc>
<doc id="2828655" url="https://pl.wikipedia.org/wiki?curid=2828655" title="Sigismondo Savona">
Sigismondo Savona

Sigismondo Savona (12 marca 1835 – 24 lipca 1908) – maltański pedagog i polityk, który odegrał znaczącą rolę w "kwestii językowej" i zdefiniował politykę Malty pod koniec XIX wieku.
Wczesne życie.
Savona urodził się w Valletcie 12 marca 1835. Studiował w Normal School of the Royal Military Asylum w Chelsea. 21 lipca 1852, w wieku 17 lat, wstąpił do Royal Malta Fencible Regiment i awansował do rangi Hospital Sergeant. Był także nauczycielem pułku i pozostał w wojsku do 22 czerwca 1865.
Kariera polityczna.
Kariera polityczna Savony rozpoczęła się, gdy został wybrany do Council of Government (rady rządu Malty) w wyborach w 1875. Opowiadał się za reformami zaproponowanymi przez komisję Rowsella-Julyana-Keenana, w tym za zniesieniem podatku od zboża i promowaniem języka angielskiego na Malcie. W 1880 został mianowany dyrektorem ds. edukacji i piastował to stanowisko przez siedem lat, dopóki nie zrezygnował po utworzeniu komisji, która miała zbadać Uniwersytet Maltański.
Savona dołączył do Reform Party, której następnie przewodził. Zarekomendował publikowanie gazety partyjnej „Public Opinion”. Został wybrany w wyborach 1889, a w 1891 wraz z Evaristo Castaldim założył nową partię polityczną znaną jako Partito Unionista. Było to krótkotrwałe działanie, i w 1893 Savona „wskrzesił” Reform Party, ale w 1895 utworzył kolejną partię – Partito Popolare, tym razem we współpracy z Mons. Ignazio Panzavecchią, A. Dallim i A. Pullicino.
Savona wycofał się z polityki w 1898.
Życie osobiste.
Savona zmarł 24 lipca 1908. Miał syna o imieniu William, który również został politykiem i założył Partię Pracy.

</doc>
<doc id="2828656" url="https://pl.wikipedia.org/wiki?curid=2828656" title="Bitwa pod Czarnobylem (1920)">
Bitwa pod Czarnobylem (1920)

Bitwa pod Czarnobylem (ukr. Битва під Чорнобилем) – bitwa stoczona 27 kwietnia 1920 roku w pobliżu miasta Czarnobyl na północ od Kijowa, w czasie wyprawy kijowskiej podczas wojny polsko-bolszewickiej.
W czasie ofensywy polskiej na Kijów z wojskami walczącymi na Ukrainie współdziałała od północy 9 Dywizja Piechoty generała Władysława Sikorskiego. W pierwszym etapie ofensywy zadanie 9 Dywizji Piechoty polegało na opanowaniu Czarnobyla, dużego portu rzecznego na Prypeci, który stanowił oparcie dla sowieckiej Flotylli Dnieprzańskiej, operującej u ujścia Prypeci, a ponadto był ośrodkiem tyłowym jednostek Armii Czerwonej, działających w kierunku pińskim oraz na obszarze między Prypecią i Teterewem. Do uderzenia na miasto generał Sikorski utworzył Grupę Kawalerii majora Feliksa Jaworskiego w składzie: 4 dywizjon 1 pułku strzelców konnych, III batalion 34 pułku piechoty, 3 bateria 9 pułku artylerii ciężkiej, 2 bateria 9 pułku artylerii polowej oraz Flotylla Pińska (1 okręt opancerzony, 4 łodzie motorowe).
25 kwietnia o godzinie 4:00 grupa ruszyła z Demowicz traktem czarnobylskim wzdłuż Prypeci. Rzeką, równolegle z oddziałami lądowymi, płynęły jednostki flotylli. W tymże dniu wieczorem, gdy pod Koszarówką grupę majora Jaworskiego ostrzelały jednostki sowieckiej Flotylli Dnieprzańskiej, do walki przystąpiły słabiej uzbrojone polskie łodzie motorowe i uszkodziły 1 okręt, a pozostałe zmusiły do wycofania się w dół rzeki. W Koszarówce zdobyto łodzie do przewozu piechoty i artylerii. Tutaj major Jaworski podzielił grupę na dwie kolumny: jedna, pod jego dowództwem (IV dywizjon 1 pułku strzelców konnych, 10 kompania 34 pułku piechoty, pluton marynarzy, pluton 3 baterii 9 pułku artylerii ciężkiej), miała posuwać się wzdłuż Prypeci i przy wsparciu flotylli uderzyć na Czarnobyl od północy, druga kolumna (dowódca porucznik Kazimierz Galiński), złożona z reszty III batalionu 34 pułku piechoty i 2 baterii 9 pułku artylerii polowej, skierowała się na Czarnobyl od zachodu przez Zalesie. Natarcie obu kolumn miało nastąpić jednocześnie 27 kwietnia o świcie. Czarnobyla broniła 61 Brygada Strzelców, wsparta dwunastoma okrętami Flotylli Dnieprzańskiej, uzbrojonymi w działa i ciężkie karabiny maszynowe. Kolumny polskie wyruszyły wieczorem 26 kwietnia. Następnego dnia nad ranem kolumna majora Jaworskiego dotarła do wsi Lelów, gdzie napotkała opór części 61 Brygady Strzelców i okrętów Flotylli Dnieprzańskiej. Dzięki wsparciu Flotylli Pińskiej, która pośpieszyła z pomocą, ściągając na siebie ogień jednostek nieprzyjaciela, kolumna majora Jaworskiego przełamała obronę sowiecką i otworzyła sobie drogę na Czarnobyl. Była jednak opóźniona w stosunku do drugiej kolumny. Jako pierwsza 27 kwietnia o godzinie 4:00 uderzyła na Czarnobyl kolumna porucznika Galińskiego. Mimo twardego oporu nieprzyjaciela i silnego ognia artylerii z okrętów, piechurzy 34 pułku piechoty, doskonale wspierani przez 2 baterię 9 pułku artylerii polowej, zdobyli cmentarz i pas ogrodów otaczających miasto od zachodu. Po godzinie (opóźniona wskutek walki pod Lelowem) pod Czarnobyl przybyła kolumna majora Jaworskiego z Flotyllą Pińską. Jej brawurowe natarcie w ciągu kilkunastu minut przerwało obronę sowiecką i zmusiło Sowietów do pospiesznego odwrotu. Polska kanonierka „Pancerny I”, trzy kutry uzbrojone i motorówka opancerzona zaatakowały sześć silnie uzbrojonych kanonierek rosyjskich. W pierwszym etapie bitwy radzieckie okręty zajęły pozycje w odległości 7–8 km od miasta, na zakolu rzeki pod lasem, ustawiając się burtami do szerokiego na 600 do 1000 m koryta rzeki. Kutry uzbrojone nie wzięły udziału w pierwszej fazie bitwy. Pojedynek artyleryjski prowadziły "Pancerny I" i motorówka opancerzona "Pancerna". Podczas wymiany ognia około godziny 7:40 „Pancerny I” trafił pociskiem w komorę amunicyjną kanonierki „Gubitielnyj” i zatopił ją wraz z załogą. Pozostałe radzieckie okręty podniosły kotwice i zaczęły uciekać ku ujściu Prypeci. Bitwa przekształciła się w pościg prowadzony przez wszystkie polskie jednostki za wycofującym się przeciwnikiem. Podczas pościgu trafione i uszkodzone zostały "Mudryj" i "Mołnijenosnyj". Pościg przerwano po godzinie 12:00, gdy „Pancerny 1” został trafiony w część dziobową. Poza tym odrzuty źle zamocowanej dziobowej armaty górskiej „Magdy” spowodowały obluzowanie nitów części podwodnej okrętu i w rezultacie przeciek w maszynowni i części dziobowej, woda zaczęła sięgać kolan i obsługa pomp nie nadążała z jej usuwaniem. W porcie czarnobylskim poddano jednostkę remontowi.
Flotylla Dnieprzańska wycofała się do ujścia Prypeci, a jednostki polskie zawróciły do Czarnobyla. W porcie zdobyto jedną uszkodzoną kanonierkę, cztery uzbrojone statki, trzy kutry motorowe, które zasiliły Flotyllę Pińską.
Walki pod Czarnobylem upamiętniono po 1990 na jednej z tablic na Grobie Nieznanego Żołnierza w Warszawie napisem „CZARNOBYL 27 IV 1920”.

</doc>
<doc id="2828658" url="https://pl.wikipedia.org/wiki?curid=2828658" title="Teofan Prokopowicz">
Teofan Prokopowicz



</doc>
<doc id="2828660" url="https://pl.wikipedia.org/wiki?curid=2828660" title="Raymond Robinson">
Raymond Robinson

Raymond Leonard "Ray" Robinson (ur. 3 września 1929 w Johannesburgu, zm. 4 stycznia 2018 w Somerset West) — południowoafrykański kolarz torowy, dwukrotny medalista olimpijski.
Kariera.
Największe sukcesy w karierze Raymond Robinson osiągnął w 1952 roku, kiedy zdobył dwa medale podczas igrzysk olimpijskich w Helsinkach. Wspólnie z Tommym Shardelowem zdobył srebrny medal w wyścigu tandemów, ulegając w finale ekipie Australii w składzie: Lionel Cox i Russell Mockridge. Na tych samych igrzyskach był piąty w sprincie, a w wyścigu na 1 km wywalczył brązowy medal - wyprzedzili go jedynie Russell Mockridge oraz Włoch Marino Morettini. Na rozgrywanych cztery lata później igrzyskach olimpijskich w Melbourne razem z Shardelowem rywalizację w wyścigu tandemów zakończył na piątej pozycji. Ponadto w 1952 roku został również mistrzem kraju w wyścigu na 1 km. Nigdy nie zdobył medalu na torowych mistrzostwach świata.

</doc>
<doc id="2828661" url="https://pl.wikipedia.org/wiki?curid=2828661" title="Perlucidus">
Perlucidus

perlucidus "(pe)" (łac. przezroczysty, bardzo jasny) – odmiana chmur. Występuje w postaci rozległych ławic, warstw i płatów. Pomiędzy członami, z których się składa występują wyraźne, choć niekiedy bardzo niewielkie przerwy. Przez te przerwy widoczne mogą być Słońce, Księżyc, błękit nieba lub wyżej położone chmury. Określenie "perlucidus" odnosi się do chmur Altocumulus i Stratocumulus. Odmiany perlucidus i opactus wzajemnie się wykluczają.
Odmiana perlucidus według międzynarodowego atlasu chmur (1956).
Rozległa ławica, płat lub warstwa chmur o wyraźnych czasem bardzo małych przerwach pomiędzy ich członami. Przez te przerwy są widoczne Słońce, księżyc, błękit nieba lub wyżej położone chmury.
Określenie to odnosi się do chmur Altocumulus i stratocumulus.

</doc>
<doc id="2828662" url="https://pl.wikipedia.org/wiki?curid=2828662" title="Piłkarski Superpuchar Andory">
Piłkarski Superpuchar Andory



</doc>
<doc id="2828668" url="https://pl.wikipedia.org/wiki?curid=2828668" title="Josep Manyanet i Vives">
Josep Manyanet i Vives



</doc>
<doc id="2828669" url="https://pl.wikipedia.org/wiki?curid=2828669" title="Tommy Shardelow">
Tommy Shardelow

Tommy Shardelow, właśc. Thomas Frederick Shardelow (ur. 11 listopada 1931 w Durbanie, zm. 3 lipca 2019) – południowoafrykański kolarz torowy, dwukrotny medalista olimpijski.
Kariera.
Największe sukcesy w karierze Tommy Shardelow osiągnął w 1952 roku, kiedy zdobył dwa medale podczas igrzysk olimpijskich w Helsinkach. Wspólnie z Raymondem Robinsonem zdobył srebrny medal w wyścigu tandemów, ulegając w finale ekipie Australii w składzie: Lionel Cox i Russell Mockridge. Na tych samych igrzyskach razem z Jimmym Swiftem, Bobbym Fowlerem i George'em Estmanem zdobył również srebrny medal w drużynowym wyścigu na dochodzenie. W finale drużyna ZPA przegrała z reprezentacją Włoch. Na rozgrywanych cztery lata później igrzyskach olimpijskich w Melbourne razem z Robinsonem rywalizację w wyścigu tandemów zakończył na piątej pozycji. Piąte miejsce w Melbourne wywalczył również w sprincie indywidualnym. Ponadto w 1954 roku wystartował na igrzyskach Imperium Brytyjskiego i Wspólnoty Brytyjskiej w Vancouver, gdzie zdobył brązowy medal w sprincie. Nigdy nie zdobył medalu na torowych mistrzostwach świata.

</doc>
<doc id="2828670" url="https://pl.wikipedia.org/wiki?curid=2828670" title="William Morris, 1. wicehrabia Nuffield">
William Morris, 1. wicehrabia Nuffield



</doc>
<doc id="2828674" url="https://pl.wikipedia.org/wiki?curid=2828674" title="Tea time">
Tea time

Tea time, afternoon tea, high tea – określenie stosowane w Wielkiej Brytanii i Irlandii opisujące przerwę na lekki posiłek spożywany zazwyczaj po południu pomiędzy godziną 15:00 a 17:00. Może się on składać z herbaty oraz kanapek, ciasta lub ciastek. Najbardziej zbliżonym polskim odpowiednikiem "tea time" może być podwieczorek.
Historia.
Pierwsze wzmianki dotyczące zwyczaju picia herbaty można znaleźć już w XVII-wiecznych listach Markizy de Sévigné, który to zwyczaj z czasem został zaadaptowany na wyspach brytyjskich. Legenda głosi, że został on zapoczątkowany w XVIII wieku przez księżną Bedford – Annę Marię Russell. W tym okresie istniały tylko dwa posiłki: śniadanie oraz obiadokolacja. Księżna wprowadziła zwyczaj podawania wczesnym popołudniem lekkiej przekąski z herbatą. Posiłek taki był podawany na niskim małym stoliku. Z czasem zwyczaj ten rozpowszechnił się w kręgach arystokracji.
Popularność tego zwyczaju wzrosła w okresie rewolucji przemysłowej, picie herbaty stało się popularne w niższych warstwach społeczeństwa. Wycieńczonym osobom wracającym z pracy do domów przygotowywano większy stół z różnymi rodzajami dań, wśród których była też herbata. Ponieważ była ona pita przy tym stole wraz z głównym posiłkiem, stąd też wzięła się nazwa "high tea".

</doc>
<doc id="2828677" url="https://pl.wikipedia.org/wiki?curid=2828677" title="3000 mil do Graceland">
3000 mil do Graceland

3000 mil do Graceland (ang. "3000 Miles to Graceland") – amerykański film sensacyjny z 2001 roku w reżyserii Demiana Lichtensteina. Wyprodukowany przez Warner Bros. Pictures.
Opis fabuły.
Las Vegas. Michael (Kurt Russell) i jego wspólnicy napadają na kasyno. Przebrani za Elvisa Presleya kradną trzy milony dolarów. Szef bandy, Murphy (Kevin Costner), próbuje zabić pozostałych i zagarnąć łup. Michaelowi udaje się go obezwładnić i uciec z gotówką. Murphy rusza jego tropem.
Obsada.
i inni

</doc>
<doc id="2828679" url="https://pl.wikipedia.org/wiki?curid=2828679" title="Żarłacz Milberta">
Żarłacz Milberta



</doc>
<doc id="2828681" url="https://pl.wikipedia.org/wiki?curid=2828681" title="Carcharhinus galapagensis">
Carcharhinus galapagensis



</doc>
<doc id="2828684" url="https://pl.wikipedia.org/wiki?curid=2828684" title="Rosa mollis">
Rosa mollis



</doc>
<doc id="2828687" url="https://pl.wikipedia.org/wiki?curid=2828687" title="Wielki Szlak Bajkalski">
Wielki Szlak Bajkalski

Wielki Szlak Bajkalski (ros. Большая Байкальская тропа - "Bolszaja Bajkalskaja tropa") - projekt stworzenia szlaku turystycznego wokół Bajkału na Syberii w Rosji o całkowitej długości około 1800 km. Chociaż idea takiego szlaku powstała w latach 70., prace zaczęły się dopiero w 2003 z pomocą ochotników z całego świata. Celem jest rozwój ekoturystyki w regionie, jako alternatywy do rozwoju przemysłowego najstarszego i najgłębszego jeziora świata. Wielki Szlak Bajkalski nie jest jeszcze ukończony, ale pierwsze odcinki można już bezpiecznie przechodzić, jak na przykład nadbrzeżny szlak wzdłuż jeziora Frolicha. Po skończeniu będzie łączyć trzy parki narodowe i trzy rezerwaty. Każdego roku organizuje się aż do 25 obozów ochotniczych, podczas których międzynarodowi uczestnicy pracują razem z miejscowymi (oficjalnymi językami w obozach są rosyjski i angielski), by przyczynić się do skończenia szlaku.
Obozy mają miejsce na brzegach Bajkału, w dziewiczym pustkowiu. Oprócz budowania szlaku, prowadzone są także obozy edukacyjne i „pracy społecznej”, na przykład takie, gdzie ochotnicy pracują z miejscowymi niepełnosprawnymi dziećmi.

</doc>
<doc id="2828694" url="https://pl.wikipedia.org/wiki?curid=2828694" title="Mini Hatch">
Mini Hatch

Mini Hatch – samochód osobowy klasy aut miejskich produkowany pod brytyjską marką Mini od 2001 roku. W zależności od wariantu, samochód występuje pod nazwami Cooper, One lub Cabrio. Od 2014 roku produkowana jest trzecia generacja modelu.
Pierwsza generacja.
Mini Hatch I zostało zaprezentowane po raz pierwszy w 2000 roku.
To pierwszy model Mini po przejęciu marki Mini przez niemiecki koncern BMW. Samochód wzbudził furorę swoim wyglądem nawiązującym do klasycznego Mini. Cena auta była wysoka jak na ten segment, lecz otrzymywane wyposażenie było bardzo bogate. W 2004 samochód przeszedł face lifting. W 2006 zakończono produkcję modelu. Następca jest produkowany od 2007.
W 2003 wersja Cooper/Cooper S zdobyła tytuł "North American Car of the Year".
Cabrio.
Mini Cabrio zostało zaprezentowane w 2004. Samochód występował w wersjach One, Cooper i Cooper S. Dach Cabrio rozkładany elektrycznie wykonany jest z materiału. Produkcję zakończono w 2008.
Dane techniczne.
1 – rozpoczęcie produkcji w 2003
2 – model wprowadzony w 2004
3 – model wprowadzony w 2005
Druga generacja.
Mini Hatch II zostało zaprezentowane po raz pierwszy w 2006 roku.
Samochód początkowo występował tylko jako 3-drzwiowy hatchback, ale w tym samym roku zaprezentowano model Clubman, który był jego wersją kombi. 
W 2008 pojawiła się wersja kabriolet. W 2010 przeprowadzono drobny facelifting. Wprowadzono nowy silnik turbodiesel Cooper SD o mocy 143 KM oraz opcję Mini Yours, która umożliwia indywidualną konfigurację samochodu. 
W listopadzie 2013 fabryka w angielskim Oxfordzie zakończyła produkcję Mini II generacji, który został wyprodukowany w ilości 1 041 412 egzemplarzy. 
Cabrio.
Druga seria Mini Cabrio II pojawiła się w 2008. Dach kolejnej generacji auta wykonano także z materiału. Można go otworzyć, jadąc z prędkością mniejszą niż 30 km/h. Czas otwierania dachu to 15 sekund. Gadżetem jest wskaźnik, który pokazuje czas użytkowania auta ze złożonym dachem.
Trzecia generacja.
Mini Hatch III zostało zaprezentowane po raz pierwszy w 2013 roku.
Z zewnątrz auto wyróżnia m.in. nowa, sześciokątna osłona chłodnicy i reflektory zespolone ze światłami do jazdy dziennej (opcjonalnie wykonane w technologii LED). We wnętrzu zmieniono niepraktyczny prędkościomierz na duży wyświetlacz nawigacji.
Wraz z debiutem nowej generacji pojawiła się nowa rodzina silników korzystających z technologii TwinPower Turbo. Podstawowa, benzynowa jednostka napędowa ma trzy cylindry i pojemność 1499 cm³. Silnik rozwija moc 136 KM (między 4500 a 6000 obr./min.) i maksymalny moment obrotowy 240 Nm dostępny w zakresie od 1250 do 4000 obr./min. 
Trzy cylindry ma również nowy silnik Diesla o pojemności 1496 cm³. Jednostka generuje 116 KM i 270 Nm. Auto z tym silnikiem przyspiesza do 100 km/h w 9,2 s i osiąga prędkość 205 km/h.
Topowa odmiana - Mini Cooper S - napędzana jest czterocylindrowym silnikiem o pojemności dwóch litrów. Jednostka ta generuje moc maksymalną 192 KM, maksymalny moment obrotowy wynosi 280 Nm. W tej konfiguracji pojazd przyspiesza do 100 km/h w 6,8 s i rozpędza się do prędkości maksymalnej 235 km/h.
W czerwcu 2014 Mini - po raz pierwszy w historii marki - zaprezentowało Coopera w wersji pięciodrzwiowej. Samochód otrzymał o 7 cm większy rozstaw osi, o 16 cm zwiększyła się długość nadwozia. Dzięki temu na tylnej kanapie jest znacznie więcej miejsca, zwiększono również (o 67 l) pojemność bagażnika.
Pięciodrzwiowe Mini zadebiutuje w październiku 2014 na salonie w Paryżu, zaraz potem rozpocznie się jego sprzedaż. 
Od lipca 2014 zostaje poszerzona oferta jednostek napędowych stosowanych w trzydrzwiowej wersji Mini. Pierwszy silnik to dwulitrowy diesel o mocy 170 KM, który montowany będzie w Mini Cooper SD.
Natomiast druga jednostka trafi do nowej wersji Mini nazwanej One First. Jest to benzynowy, trzycylindrowy silnik o pojemności 1,2 l, który mimo doładowania i bezpośredniego wtrysku paliwa generuje zaledwie 75 KM mocy.
W grudniu 2014 zaprezentowano z kolei najmocniejszą odmianę Mini o nazwie John Cooper Works. Samochód napędzany jest benzynowym, doładowanym silnikiem o pojemności 2.0, który dzięki doładowaniu dysponuje mocą 231 KM i momentem obrotowym 320 Nm. Tym samym jest to najmocniejsze Mini w historii marki.
W styczniu 2015 Mini zaprezentowało nowy, bazowy model – One – w wersji z pięciodrzwiowym nadwoziem. Pięcioosobowe auto wyróżnia się wydłużonym o 72 mm rozstawem osi. Bagażnik ma pojemność 278 l (941 po złożeniu oparć tylnej kanapy). Źródłem napędu jest benzynowa, trzycylindrowa jednostka 1,2 Twin Power Turbo o mocy 75 KM. Samochód trafi do sprzedaży w marcu 2015.

</doc>
<doc id="2828695" url="https://pl.wikipedia.org/wiki?curid=2828695" title="Mini Cabrio">
Mini Cabrio



</doc>
<doc id="2828696" url="https://pl.wikipedia.org/wiki?curid=2828696" title="Mini One">
Mini One



</doc>
<doc id="2828710" url="https://pl.wikipedia.org/wiki?curid=2828710" title="Most Liuguanghe">
Most Liuguanghe

Most Liuguanghe () – most belkowy o wysokości 305 metrów znajdujący się nad rzeką Yachi w gminie miejskiej Liuguang, w powiecie Xiuwen, w prowincji Kuejczou, w południowych Chinach.
W latach 2001-2003 dzierżył miano najwyższego mostu na świecie pokonując 72-letni Most Royal Gorge w Stanach Zjednoczonych. W 2003 stracił tytuł na rzecz 366-metrowego mostu nad rzeką Beipan. Wciąż znajduje się na liście 10. najwyższych mostów świata.

</doc>
<doc id="2828716" url="https://pl.wikipedia.org/wiki?curid=2828716" title="Sylvia Ashton">
Sylvia Ashton

Sylvia Ashton (ur. 26 stycznia 1880 w Denver, zm. 17 listopada 1940 w Los Angeles) – amerykańska aktorka filmowa.

</doc>
<doc id="2828719" url="https://pl.wikipedia.org/wiki?curid=2828719" title="Zimowe Staniesłońca (album)">
Zimowe Staniesłońca (album)

Zimowe Staniesłońca – czwarty album polskiej grupy folkowej Jar wydany jesienią 2012 roku. Na płycie znajduje się trzynaście utworów.

</doc>
<doc id="2828722" url="https://pl.wikipedia.org/wiki?curid=2828722" title="Municipalsamhälle">
Municipalsamhälle

Municipalsamhälle (ze szw. "miejscowość municypalna") – jednostka podziału administracyjnego Szwecji w okresie od końca XIX w. do 1971, obejmująca pewne gęsto zabudowane obszary w ramach gmin wiejskich ("landskommun, -er"), gdzie częściowo obowiązywały prawa miejskie.

</doc>
<doc id="2828724" url="https://pl.wikipedia.org/wiki?curid=2828724" title="Tak się robi telewizję">
Tak się robi telewizję

Tak się robi telewizję (ang. "The TV Set") – amerykański komediodramat z 2006 roku, oparty na scenariuszu i reżyserii Jake’a Kasdana. Wyprodukowany przez THINKFilm i 20th Century Fox.
Premiera filmu miała miejsce 28 kwietnia 2006 roku podczas Festiwalu Filmowego w Tribece.
Fabuła.
Scenarzysta Mike Klein (David Duchovny) kręci pilotażowy odcinek serialu. Chce zawrzeć w nim wątki autobiograficzne. Praca na planie nie przypomina sielanki. Niewiele też zostaje z pomysłów Mike’a, gdy despotyczna szefowa (Sigourney Weaver) zaczyna ingerować w jego autorski projekt.

</doc>
<doc id="2828727" url="https://pl.wikipedia.org/wiki?curid=2828727" title="TV1000">
TV1000



</doc>
<doc id="2828731" url="https://pl.wikipedia.org/wiki?curid=2828731" title="Risinium">
Risinium

Risinium (łac. "Risinitanus") – stolica historycznej diecezji w Dalmacji Superiore, sufragania również historycznej archidiecezji Doclea, współcześnie miejscowość Risan w Czarnogórze. Obecnie katolickie biskupstwo tytularne. W latach 1980–1986 biskupem tytularnym Risinium był Władysław Ziółek, biskup pomocniczy łódzki, późniejszy arcybiskup.

</doc>
<doc id="2828732" url="https://pl.wikipedia.org/wiki?curid=2828732" title="Olive Borden">
Olive Borden

Olive Borden właśc. Sybil Trinkle (ur. 14 lipca 1906 w Richmond, zm. 1 października 1947 w Los Angeles) – amerykańska aktorka filmowa.

</doc>
<doc id="2828733" url="https://pl.wikipedia.org/wiki?curid=2828733" title="Skład informatycznych nośników danych">
Skład informatycznych nośników danych

Pojęcie składu informatycznych nośników danych
Zgodnie z rozporządzeniem Prezesa Rady Ministrów z dnia 18 stycznia 2011 r. w sprawie instrukcji kancelaryjnej, jednolitych rzeczowych wykazów akt oraz instrukcji w sprawie organizacji i zakresu działania archiwów zakładowych pod pojęciem składu informatycznych nośników danych rozumiany jest uporządkowany zbiór informatycznych nośników danych zawierających dokumentację w postaci elektronicznej. Przez informatyczny nośnik danych rozumie się materiał lub urządzenie służące do zapisywania, przechowywania i odczytywania danych w postaci cyfrowej. Podmiot publiczny, który organizuje przetwarzanie danych w systemie teleinformatycznym, musi stworzyć możliwość przekazywania danych także w postaci elektronicznej z wykorzystaniem informatycznych nośników danych lub środków komunikacji elektronicznej.
 Przesyłki przekazywane na informatycznym nośniku danych w systemie EZD (Elektroniczne Zarządzanie Dokumentacją) 
Przesyłki przekazywane na informatycznych nośnikach danych dzieli się na:
a) przesyłki przekazane bezpośrednio na informatycznym nośniku danych, gdzie podczas rejestracji do metadanych opisujących te przesyłki dołączane są dokumenty elektroniczne przekazane na informatycznym nośniku danych oraz UPO (czyli Urzędowe Poświadczenie Odbioru), o ile zostało wydane;
b) przesyłki stanowiące załącznik do pisma przekazanego na nośniku papierowym. Pisma w formie papierowej zawierające załącznik w postaci informatycznego nośnika danych rejestruje się tak jak pozostałe przesyłki w postaci papierowej, dołączając do metadanych odwzorowanie cyfrowe pisma, a także załącznik w postaci elektronicznej zapisany na informatycznym nośniku danych.
Kierownik podmiotu ustala maksymalną wielkość przesyłki przekazywanej na informatycznym nośniku danych, którą włącza się bezpośrednio do systemu EZD. W przypadku kiedy ze względu na rozmiar przesyłki przekazanej na informatycznym nośniku danych nie jest możliwe lub zasadne dołączenie takiej przesyłki do systemu EZD, należy odnotować ten fakt w rejestrze przesyłek wpływających, a także przechowywać taki nośnik w składzie informatycznych nośników danych, odrębnie od pozostałych przesyłek. System EZD pozwala wyszukać i sporządzić listę przesyłek, które nie zostały włączone bezpośrednio do systemu EZD – odbywa się to w szczególności ze wskazaniem nośników, na których się one aktualnie znajdują.
Po zakończeniu sprawy przesyłki przekazywane na informatycznych nośnikach danych są przekazywane do składu informatycznych nośników danych. Podmiot może prowadzić kilka składów informatycznych nośników danych, jeżeli jest to uzasadnione strukturą organizacyjną lub lokalizacją komórek organizacyjnych. Jeżeli następuje potrzeba wyjęcia dokumentacji ze składu informatycznych nośników danych, to należy to udokumentować w jeden z dwóch przewidzianych sposobów:
1) włożyć w ich miejsce kartę zastępczą, która zawiera znak sprawy, jej tytuł, nazwę komórki organizacyjnej lub nazwisko pracownika wypożyczającego dokumentację bądź nazwę i adres jednostki organizacyjnej, do której dokumentację wysłano, oraz termin zwrotu
2) odnotować te informacje w systemie EZD w sytuacji, gdy zapewnia on powiązanie informacji o wyjęciu dokumentacji z odpowiadającymi jej aktami sprawy.
Instrukcja kancelaryjna przewiduje również możliwość wykonania kopii wyjmowanej dokumentacji.
Przesyłki przekazywane na informatycznym nośniku danych w systemie tradycyjnym
W systemie tradycyjnym przesyłki przekazane na informatycznym nośniku danych można podzielić na: przekazywane bezpośrednio na informatycznym nośniku danych lub stanowiące załącznik do pisma przekazanego na nośniku papierowym. Przesyłki przekazywane bezpośrednio na informatycznym nośniku danych, rejestruje się, drukuje, nanosi i wypełnia pieczęć wpływu na pierwszej stronie wydruku. W przypadku pism w postaci papierowej, do których załącznikiem jest przesyłka przekazana na informatycznym nośniku danych, przesyłki te podlegają rejestracji zgodnie z zasadami rejestracji przesyłek na nośniku papierowym. Należy przy tym odnotować w rejestrze przesyłek wpływających informację o załączniku zapisanym na informatycznym nośniku danych.
Jeżeli ze względu na typ dokumentu elektronicznego lub objętość dokumentu elektronicznego nie jest możliwe lub zasadne wydrukowanie pełnej treści przesyłki w postaci elektronicznej lub załącznika do niej, należy najpierw wydrukować tylko część przesyłki albo sporządzić i wydrukować notatkę o przyjętej przesyłce oraz nanieść i wypełnić pieczęć wpływu na pierwszej stronie wydruku. Podobnie w przypadku, gdy niemożliwe jest wydrukowanie nawet części przesyłki. Następnie informatyczny nośnik danych z zapisaną przesyłką dołącza się do wydruku aż do momentu zakończenia sprawy. Po zakończeniu sprawy jest on przekazywany do składu informatycznych nośników danych (dany podmiot może prowadzić kilka składów informatycznych nośników danych, jeżeli jest to uzasadnione strukturą organizacyjną lub lokalizacją komórek organizacyjnych). Informację o załączniku zapisanym na informatycznym nośniku danych odnotowuje się w rejestrze przesyłek wpływających.
Przechowywanie przesyłek przekazywanych na informatycznym nośniku danych do archiwum
Dokumentacja elektroniczna na informatycznych nośnikach danych, zgromadzonych w składzie informatycznych nośników danych, których zawartość skopiowano do systemu EZD, jest kwalifikowana do kategorii Bc i brakowana w trybie i na zasadach określonych w przepisach wydanych na podstawie art. 5 ust. 2b ustawy z dnia 14 lipca 1983 r. o narodowym zasobie archiwalnym i archiwach.
Dokumentacja elektroniczna na informatycznych nośnikach danych, zgromadzona w składzie informatycznych nośników danych, których zawartości nie skopiowano do systemu EZD, po upływie pełnych dwóch lat kalendarzowych, licząc od pierwszego stycznia roku następującego po roku, dla którego powstał zbiór przesyłek w składzie, jest przekazywana do archiwum zakładowego.
W systemie tradycyjnym przejmowanie dokumentacji polega na jej przekazaniu do archiwum zakładowego na podstawie spisu zdawczo-odbiorczego. Natomiast w systemie EZD, przekazując do właściwego archiwum państwowego materiały archiwalne w postaci elektronicznej lub ich metadane, przekazuje się równolegle ich odpowiedniki ze składu chronologicznego lub ze składu informatycznych nośników danych i sporządza się ich spisy. W archiwum, aby zapewnić ochronę przed uszkodzeniem, zniszczeniem lub utratą, przechowuję się odrębnie od dokumentacji w postaci nieelektronicznej informatyczne nośniki danych ze składu tych nośników.
Archiwum zakładowe ma za zadanie przejmować między innymi dokumentację elektroniczną na informatycznych nośnikach danych, zgromadzonych w składzie informatycznych nośników danych, których zawartości nie skopiowano do systemu EZD. Każdy informatyczny nośnik danych, który został przekazywany ze składu informatycznych nośników danych do archiwum zakładowego powinien być trwale oznakowany w sposób pozwalający na jego jednoznaczną identyfikację (tworzy się spis zdawczo-odbiorczy). 
Informatyczny nośnik danych, zgodnie z rozporządzeniem Ministra Spraw Wewnętrznych i Administracji z dnia 2 listopada 2006 r. w sprawie wymagań technicznych formatów zapisu i informatycznych nośników danych, na których utrwalono materiały archiwalne przekazywane do archiwów państwowych, powinien być:
Ponadto taki nośnik powinien zapewniać możliwość wiernego odczytywania danych w urządzeniach produkowanych przez różnych producentów, właściwych dla danego typu nośnika. Informatyczny nośnik danych, który przekazuje się do archiwum musi być opatrzony informacją przyporządkowaną do oznaczenia nośnika w sposób niebudzący wątpliwości, która zawiera:

</doc>
<doc id="2828747" url="https://pl.wikipedia.org/wiki?curid=2828747" title="DD News">
DD News

DD News – indyjski kanał informacyjny, nadający 24 godziny. Został zatwierdzony przez Radę Ministrów Unii Europejskiej na posiedzeniu w dniu 3 października 2003. W następstwie tych decyzji DD News Channel został uruchomiony w dniu 3 listopada 2003.

</doc>
<doc id="2828750" url="https://pl.wikipedia.org/wiki?curid=2828750" title="POLPAN">
POLPAN

POLPAN, Polskie Badanie Panelowe, dawniej: Polski Survey Panelowy, jest programem badań panelowych (podłużnych) poświęconym szeroko rozumianej tematyce zatrudnienia i nierówności na rynku pracy, realizowanym w Instytucie Filozofii i Socjologii PAN od 1988 r. w 5-letnich interwałach, i rejestrującym indywidualne biografie jednostek pobranych z próby reprezentatywnej, z dołączanymi nowymi kohortami.
Dane oraz dokumentację badań POLPAN z fal 1988, 1993, 1998, 2003 i 2008 można podbrać z Archiwum Danych Społecznych (ADS). Dane i dokumentacja z pierwszych czterech fal badania POLPAN są również dostępne w archiwum niemieckiego instytutu GESIS. 
Metodologia.
Badanie w 1988 roku objęło reprezentatywną próbę osób dorosłych (w wieku 21-65 lat), N = 5 817 osób. Próbę tę w sposób losowy zredukowano w 1993 roku do N = 2 500 osób i w następnych falach starano się dotrzeć do tych samych respondentów – od 1998 roku dołączając również nowe kohorty. W 2008 roku próba wynosiła N = 1 825 osób, z czego 1 244 przypadków to część ściśle panelowa, a resztę, 581 przypadków, stanowi osobna podpróba ludzi młodych.
W roku 2013, oprócz dolosowania najmłodszych kohort w wieku 21-25 lat, podjęto również próbę dotarcia do osób, które kiedykolwiek brały udział w POLPAN-ie, lecz w którymś momencie i z różnych powodów z próby "wypadły". W sumie liczebność próby w fali 2013 wynosi 2780 osób.
Badanie realizowane jest metodą wywiadów kwestionariuszowych przez Ośrodek Realizacji Badań Socjologicznych w IFiS PAN.
Zakres badań.
Zakres tematyczny POLPAN obejmuje następujące tematy:
Bibliografia.
Wybrane publikacje na podstawie badań POLPAN 1988-2013:

</doc>
<doc id="2828753" url="https://pl.wikipedia.org/wiki?curid=2828753" title="Leonid Ławrow">
Leonid Ławrow

Leonid Siergiejewicz Ławrow, ros. Леонид Сергеевич Лавров, trans. Leonid Sergeevič Lavrov (ur. 20 sierpnia 1911 – zm. 4 grudnia 1992) – rosyjski zoolog, specjalista z zakresu hodowli bobrów, autor książki „Bobry palearktyki” oraz ponad 150 publikacji naukowych i popularnych. Poświęcił swoje życie badaniu, ochronie, hodowli i migracjom bobra europejskiego. Ławrow był pierwszym szefem rezerwatu w Woroneżu.

</doc>
<doc id="2828754" url="https://pl.wikipedia.org/wiki?curid=2828754" title="SMS Prinz Eitel Friedrich">
SMS Prinz Eitel Friedrich



</doc>
<doc id="2828755" url="https://pl.wikipedia.org/wiki?curid=2828755" title="Leonid Sergeevic Lavrov">
Leonid Sergeevic Lavrov



</doc>
<doc id="2828757" url="https://pl.wikipedia.org/wiki?curid=2828757" title="SMS Fürst Bismarck (1915)">
SMS Fürst Bismarck (1915)



</doc>
<doc id="2828761" url="https://pl.wikipedia.org/wiki?curid=2828761" title="Tony Cottee">
Tony Cottee

Anthony „Tony” Richard Cottee (ur. 11 lipca 1965 w Londynie) – angielski piłkarz grający na pozycji napastnika. W swojej karierze rozegrał 7 meczów w reprezentacji Anglii.
Kariera klubowa.
Swoją karierę piłkarską Cottee rozpoczął w klubie West Ham United. W 1982 roku awansował do kadry pierwszego zespołu. 1 stycznia 1983 roku zadebiutował w nim w Division One w wygranym 3:0 domowym meczu z Tottenhamem Hotspur i w debiucie zdobył gola. W debiutanckim sezonie jako 17-latek strzelił 5 goli, a w sezonie 1983/1984 stał się podstawowym zawodnikiem West Hamu. W 1986 roku został wybrany Młodym Zawodnikiem Roku, a West Ham zajął 3. miejsce w lidze. W sezonie 1986/1987 strzelił 22 gole i był to tym samym jego najlepszy dorobek strzelecki w karierze.
W sierpniu 1988 roku Cottee przeszedł za 2,2 miliona funtów do Evertonu. W Evertonie swój debiut zaliczył 27 sierpnia 1988 w zwycięskim 4:0 domowym spotkaniu z Newcastle United. W debiucie strzelił trzy gole. W 1989 roku doszedł z Evertonem do finału Pucharu Anglii, jednak Everton przegrał w nim 2:3 z Liverpoolem. W zespole Evertonu Cottee występował do lata 1994 roku.
Latem 1994 roku Cottee wrócił do West Hamu na zasadzie wymiany z Evertonem za Davida Burrowsa. W West Hamie grał do końca 1996 roku. Na początku 1997 roku wyjechał do Malezji i występował tam w zespole Selangoru, dla którego strzelił 14 goli.
W 1997 roku Cottee został zawodnikiem Leicesteru City. Swój debiut w Leicesterze zanotował 27 sierpnia 1997 w zremisowanym 3:3 domowym meczu z Arsenalem. Jeszcze w 1997 roku został wypożyczony do Birmingham City, a w 1998 roku wrócił do Leicesteru. W 2000 roku zdobył z nim Puchar Ligi Angielskiej.
Latem 2000 Cottee przeszedł do Norwich City. Pod koniec roku został grającym menedżerem Barnet, a w 2001 roku zakończył karierę jako zawodnik Millwall.
Kariera reprezentacyjna.
W reprezentacji Anglii Cottee zadebiutował 10 września 1986 w przegranym 0:1 towarzyskim spotkaniu ze Szwecją. W swojej karierze grał w eliminacjach do Euro 88 i do MŚ 1990. Od 1986 do 1989 rozegrał w kadrze narodowej 7 meczów.

</doc>
<doc id="2828763" url="https://pl.wikipedia.org/wiki?curid=2828763" title="Alpenverein Südtirol">
Alpenverein Südtirol

Alpenverein Südtirol (akronim "AVS") – najważniejsze stowarzyszenie niemiecko- i ladyńsko-języcznej ludności Południowego Tyrolu o charakterze alpinistycznym i turystycznym, istniejące oficjalnie od 1946 roku, o korzeniach sięgających II połowy XIX wieku.
"Alpenverein Südtirol" posiada ponad 57 421 tysięcy członków (dane na dzień 30 września 2011) skupionych w 32 oddziałach oraz 58 sekcjach lokalnych. Siedzibą centrali organizacji jest miasto Bozen w Południowym Tyrolu. Oficjalnymi językami organizacji są: niemiecki i ladyński.
"Alpenverein Südtirol" jest członkiem UIAA oraz ARC. Posiadanie jego ważnej legitymacji uprawnia do uzyskania zniżek za noclegi w alpejskich schroniskach będących własnością Österreichischer Alpenverein (ÖAV), Deutscher Alpenverein (DAV), Club Alpino Italiano (CAI), Club Alpin Suisse (CAS), Club Alpin Français (CAF) oraz kilku innych, mniejszych organizacji alpinistycznych.
Zadania i cele.
Oprócz zadań typowo górskich, jak utrzymywanie i remontowanie schronisk, konserwacja szlaków, organizacja wycieczek górskich, szkolenie i egzaminowanie przewodników "Alpenverein Südtirol" podtrzymuje i promuje kulturę i sztukę alpejską oraz języki, tradycje i obyczaje panujące w Południowym Tyrolu. Realizacja potrzeb i celów kulturalnych AVS prowadzona jest poprzez:
Historia.
Przed I wojną światową pochodzący z Południowego Tyrolu turyści i alpiniści skupieni byli w oddziałach i sekcjach Deutscher und Österreichischer Alpenverein (DuÖAV). Pierwsze południowotyrolskie oddziały tej organizacji powstały w Bozen oraz w miasteczku Niederdorf w dolinie Pustertal w roku 1869. W 1910 roku istniało już 15 oddziałów DuÖAV na terenie Południowego Tyrolu. Oddziały te zainicjowały budowę 19 schronisk górskich, wyznakowały setki szlaków oraz prowadziły szkolenie przewodników.
Po I wojnie światowej, w wyniku Traktatu w San Germain cały Południowy Tyrol znalazł się w granicach Włoch. Po dojściu faszystów do władzy nastąpiła intensywna italianizacja Południowego Tyrolu. Zlikwidowano wówczas w 1923 roku oddziały DuÖAV w drodze administracyjnej, a ich majątek (w tym schroniska górskie) przekazano włoskiemu Club Alpino Italiano.
Pod koniec 1945 roku władze alianckie sprawujące tymczasową administrację na Włochami zezwoliły na powstanie stowarzyszenia górskiego skupiającego niemiecką i ladyńską ludność Południowego Tyrolu. Jednakże sprawy organizacyjne przeciągnęły się około pół roku. Oficjalne spotkanie organizacyjne, na którym utworzono "Alpenverein Südtirol" odbyło się 14 czerwca w Bozen.
Mimo oficjalnego zezwolenia na istnienie demokratyczne już władze włoskie niechętnie patrzyły na AVS, traktując go niekiedy jako organizację podejrzaną. Nie zwrócono też dawnego majątku AVS przejętego przez CAI.
Po wprowadzeniu w życie Statutu Autonomicznego Prowincji Bozen zwanego krótko Pakietem i wprowadzeniu w Południowym Tyrolu pełnej dwujęzyczności, a w pewnych gminach nawet trójęzyczności AVS zaczął odzyskiwać niewielką część majątku dawnego DuÖAV. Obecnie od wielu lat toczy się sprawa związana z rewindykacją ważnego schroniska Payer Hütte pod Ortlerem.
Na przełomie XX i XXI wieku "Alpenverein Südtirol" rozpoczął proces digitalizacji szlaków górskich istniejących w Południowym Tyrolu. Od 2007 roku wszystkie szlaki są dostępne w systemie GPS.

</doc>
<doc id="2828764" url="https://pl.wikipedia.org/wiki?curid=2828764" title="Osiedle im. św. Wojciecha (Kłodzko)">
Osiedle im. św. Wojciecha (Kłodzko)

 
Osiedle im. św. Wojciecha – osiedle mieszkaniowe w Kłodzku, położone w północno-zachodniej części miasta. Powstało jako jedno z ostatnich osiedli z wielkiej płyty w stolicy ziemi kłodzkiej. Zamieszkuje je kilka tysięcy mieszkańców.
Geografia.
Położenie geograficzne.
Osiedle im. św. Wojciecha położone jest w północno-zachodniej części Kłodzka. Graniczy na zachodzie z Leszczynami, na północy z osiedlem Nowy Świat (dawne Ustronie Górne), na wschodzie ze Starym Miastem, a na południu z osiedlem im. Kruczkowskiego. Od centrum miasta oddalone jest o ok. 1 km.
Warunki naturalne.
Osiedle położone jest na wysokości 322–344 m n.p.m. Największe wzniesienia znajdują się w południowo-wschodniej części osiedla, zaś jego wysokość hipsometryczna stopniowo wzrasta w kierunku zachodnim w kierunku współczesnego cmentarza komunalnego. Połowa obszaru osiedla stanowi teren zabudowany, zaś jego pozostałą część ogródki działkowe, park i tereny przemysłowe.
Historia.
Teren, na którym stoi dzisiejsze osiedle, należał od czasów średniowiecza do jednego z kłodzkich przedmieść, zwanego czeskim. Nazwa ta wywodziła się od Bramy Czeskiej za murami której się rozwinęło. Przez obszar ten przechodziła ważny trakt handlowy z Wrocławia do Pragi zwany bursztynowym szlakiem, który krzyżował się z ważną drogą wiodącą w kierunku Radkowa i dalej do Broumova oraz Nowej Rudy.
Przedmieście Czeskie ulegało ciągłym zniszczeniom w trakcie wojen, jakie miały miejsce na ziemi kłodzkiej: wojny husyckie (1419-1436), wojna trzydziestoletnia (1618-1648) i podczas wojen śląskich (1740-1763). W związku z tym dominowała na nim dosyć rozproszona zabudowa.
W 1809 roku obszar ten został włączony oficjalnie do miasta. Mimo tego, dopiero po zniesieniu statusu miasta-twierdzy w 1877 roku przez władze niemieckie następuje powolna zabudowa tego obszaru. Jednak ze względu na spore zróżnicowanie terenu powstaje tutaj zbiornik wody pitnej dla miasta, a w ciągu kolejnych kilkudziesięciu lat założono tam dwa cmentarze: ewangelicki oraz wojskowy. Na skrzyżowaniu szosy wiodącej do Dusznik-Zdroju z drogą w kierunku Nowej Rudy powstał plac ćwiczeń dla wojska. 30 kwietnia 1892 roku między obecnymi ulicami Dusznicką a Korytowską utworzono Nowy Cmentarz Katolicki. W okresie dwudziestolecia międzywojennego w rejonie dzisiejszego osiedla założono jedynie ogródki działkowe oraz domy jednorodzinne na północ od cmentarza. Osiedle Północne, bo taką otrzymało ono nieoficjalną nazwę wzniesiono w latach 1933-1939.
Po przejęciu Kłodzka przez władze polskie w 1945 roku oraz wzrostowi liczby ludności miasta podjęto decyzję o budowie w tym rejonie nowych budynków, którymi miały być domy jednorodzinne, powstające z prefabrykatów. Ich budowa miała koncentrować się wokół ul. Dusznickiej oraz za Cmentarzem Komunalnym. Budowę rozpoczęto na przełomie lat 1961/1965. Stałe zapotrzebowanie na nowe mieszkania, a także dekapitalizacja istniejących już budynków w centrum miasta wymusiła na władzach budowę nowego osiedla mieszkaniowego złożonego z sześciu klatkowców wraz z pawilonem handlowym i własną kotłownią. Realizacją tej inwestycji zajmowało się Kłodzkie Przedsiębiorstwo Budowlane, które wykonało ją w latach 1971-1975. W późniejszych latach wobec załamania się gospodarki Polskiej Rzeczypospolitej Ludowej w 2 połowie lat 70. oraz kryzysem lat 80. XX wieku zaprzestano wznoszenia nowych bloków. Jedynie budowano w tym rejonie na zachód od ul. Noworudzkiej prywatne domki jednorodzinne. Sytuacja ta utrzymała się w latach 90. XX wieku
Nazewnictwo.
Osiedle zostało nazwane na cześć świętego Wojciecha, który przypuszczalnie udając się z Libic na dwór książęcy Bolesława Chrobrego w Gnieźnie miał zatrzymać się w Kłodzku i odprawić tutaj mszę świętą.
Administracja.
Obszar obecnego osiedla od zawsze dzielił losy polityczno-administracyjne z Kłodzkiem, zostając do niego oficjalnie włączony na początku XIX wieku. Po zakończeniu II wojny światowej znalazł się w granicach Polski. Wszedł jako część Kłodzka w skład województwa wrocławskiego, powiatu kłodzkiego. Z kolei po zmianach w administracji terenowej w latach 70. XX wieku wszedł w skład województwa wałbrzyskiego. W 1999 roku ponownie reaktywowano powiat kłodzki, który wszedł w skład województwa dolnośląskiego.
Na terenie Kłodzka nie występują pomocnicze jednostki administracyjne, takie jak: osiedla, czy dzielnice, dlatego też o większości spraw decyduje samorząd miejski, którego siedziba znajduje się na pl. Bolesława Chrobrego, na Starym Mieście. Mieszkańcy wybierają do Rady Miasta pięciu radnych co 5 lat (do 2018 roku kadencja wynosiła 4 lata), tworząc okręg wyborczy nr 2, wraz z całą środkową i północno-zachodnią częścią miasta, położoną na lewym brzegu Nysy Kłodzkiej.
Edukacja i kultura.
Na osiedlu im. św. Wojciecha działa od 1996 roku Niepubliczne Przedszkole „Promyczek”, które opiekuje się dziećmi w wieku od 3 do 5 lat. Dzieci w wieku 7-15 lat pobierają naukę w mieszczącej się na pobliskim osiedlu Kruczkowskiego – Szkole Podstawowej nr 3 im. kpt. Betleja przy ul. Jana Pawła II 2-4. Następnie kontynuują kształcenie w zdecydowanej większości w szkołach średnich położonych w centrum miasta.
Na ul. Drzymały 1a działa filia nr 1 Powiatowej i Miejskiej Biblioteki Publicznej im. Marii Dąbrowskiej. Filia ta została uruchomiona 12 lipca 1972 roku w prywatnym domu jednorodzinnym przy ul. Korytowskiej 18 z inicjatywy Elżbiety Święcickiej, która została jej pierwszym kierownikiem. 31 lipca 1975 roku siedziba filii została przeniesiona do obecnego pawilonu, który został wynajęty od WSS „Społem”. Zgodnie z umową filia oprócz udostępniania księgozbioru miała obowiązek prowadzić działalność kulturalno-oświatową dla mieszkańców osiedla.
Religia.
Większość mieszkańców osiedla stanowią wyznawcy Kościoła rzymskokatolickiego. Osiedle wchodzi w skład katolickiej parafii Wniebowzięcia Najświętszej Maryi Panny, która obejmuje swoim zasięgiem całą środkową i północno-zachodnią część miasta oraz Gołogłowy. Została ona utworzona w średniowieczu. Jej siedziba znajduje się na terenie starówki. Obecnie funkcję proboszcza sprawuje ks. Henryk Całka, SJ. Parafia ta wchodzi w skład diecezji świdnickiej i dekanatu kłodzkiego.
Architektura i urbanistyka.
Osiedla im. św. Wojciecha ma bardzo zróżnicowany układ urbanistyczny. Jego centralną część stanowi zespół sześciokondygnacyjnych bloków mieszkalnych (klatkowców), wśród których znajduje się pawilon handlowy mieszczący supermarket. Z kolei w północnej i południowo-wschodniej części osiedla znajdują się prywatne domy jednorodzinne powstające od początku XX wieku. Całość od wschodniej strony otoczona jest ogródkami działkowymi oraz Parkiem św. Wojciecha. Od strony wschodniej za niewielkim ciekiem wodnym znajdują się zabudowania gospodarcze przy ul. Objazdowej oraz siedziba kłodzkiego oddziału Generalnej Dyrekcji Dróg Krajowych i Autostrad, Zakład Energetyczny i Poczta Polska oraz giełda samochodowa.
W 1998 roku na rogu ulic Korytowskiej i Objazdowej zbudowano kilka bloków mieszkalnych do których przesiedlono mieszkańców miasta z prawobrzeżnej części Kłodzka, którzy ucierpieli podczas "powodzi tysiąclecia".
Znaczącą powierzchnię zajmuje także Cmentarz Komunalny, znajdujący się na południowo-zachodnim krańcu osiedla. Jest to największy tego typu obiekt zarówno w mieście, jak i w powiecie kłodzkim. Zajmuje powierzchnię 8,93 ha.
W skład osiedla wchodzi 9 ulic:
Do ważniejszych zabytków należą: krzyż pokutny z XIV/XVI wieku oraz kolumna maryjna na ul. Korytowskiej.
Rekreacja.
Osiedle im. św. Wojciecha posiada spore obszary rekreacyjne do których zaliczyć możemy: Państwowe Ogródki Działkowe, zlokalizowane we wschodniej części osiedla, które są zgrupowane w dwóch trzech:
Poza tym każdy z domów jednorodzinnych posiada własne, przydomowe niewielkie ogródki działkowe. Z kolei między blokami znajdują się place zabaw, z których korzystają lokalne dzieci oraz młodzież. We wschodniej części osiedla bezpośrednio po zakończeniu II wojny światowej został założony Park św. Wojciecha (nazwa od lat 90. XX wieku), który powstał przez splantowanie dawnych dwóch poniemieckich cmentarzy.
Gospodarka.
Osiedle posiada w pełni rozwiniętą własną infrastrukturę handlową. Działa tu kilka prywatnych sklepów osiedlowych, m.in. „Żabka”, „Lewiatan”, „ABC”. Poza tym w jego centrum zlokalizowany jest supermarket. W południowo-wschodniej części osiedla na skrzyżowaniu ulic Noworudzkiej i Dusznickiej znajduje się stacja paliw BP, a za nim hotel i restauracja „Korona”.
Infrastruktura.
Transport.
Dawniej przez południowy teren osiedla im. Świętego Wojciecha wiodła prastara droga wiodąca z Wrocławia do Pragi. Straciła ona na znaczeniu po wybudowaniu obwodnicy Kłodzka, której pierwszy północny odcinek oddano do użytku w latach 70/80. XX wieku, zaś zachodni i południowy pod koniec lat 10. XXI wieku. Współcześnie najważniejsze dwie arterie osiedla, czyli ulice: Dusznicka, Noworudzka i Korytowska mają charakter dróg powiatowych.
Komunikacja.
Komunikację miejską na terenie osiedla obsługuje prywatna firma A-Vista. Na terenie osiedla znajdują się współcześnie trzy przystanki autobusowe: "Kłodzko, ul. Korytowska/Objazdowa", "Kłodzko, ul. Objazdowa - Energetyka" i "Kłodzko, ul. Dusznicka, Baza PKS/Biedronka". Busy z nich odjeżdżające kursują na trasie Kłodzko/ul. Szpitalna/Szpital w kierunku Kłodzko/ul. Noworudzka/Galeria.
Ponadto na południe od cmentarza zlokalizowany jest przystanek "Kłodzko, ul. Dusznicka", z którego odjeżdżają autobusy podmiejskie oraz dalekobieżne. Obsługiwany jest on przez PKS Kłodzko oraz Beskid-Przewozy.
Bezpieczeństwo.
W zakresie ochrony przeciwpożarowej oraz innych miejscowych zagrożeń – osiedle im. św. Wojciecha podlega rejonowi działania Powiatowej Straży Pożarnej, mieszczącej się przy ul. Traugutta 7 oraz Komendy Powiatowej Policji w Kłodzku, która ma tutaj swoją główną siedzibę przy pl. Chopina 2. Funkcję dzielnicowego pełni st. asp. Rafał Pietrołaj (VI Rejon Służbowy). Z ramienia kłodzkiej straży miejskiej VI Rejon Służbowy obsługują: st. insp. Robert Garbowski i mł. strażnik Arkadiusz Pawłowicz.
Przy ulicy Dusznickiej zlokalizowany jest zbiornik wody pitnej, powstały w latach 80. XIX wieku, należący do Wodociągów Kłodzkich.

</doc>
<doc id="2828768" url="https://pl.wikipedia.org/wiki?curid=2828768" title="Viktors Arājs">
Viktors Arājs

Viktors Arājs (ur. 13 stycznia 1910 w Baldone koło Rygi, zm. 13 stycznia 1988 w Kassel) – łotewski kolaborant i zbrodniarz wojenny, oficer SS, dowódca Arājs Kommando, winien wymordowania wielu żydowskich mieszkańców Łotwy i wielu żydowskich mieszkańców Białorusi.
Życiorys.
Urodził się w rodzinie łotewskiego kowala. Jego matka pochodziła z rodziny Niemców nadbałtyckich. 
Arājs uczęszczał do gimnazjum w Jełgawie, które ukończył w roku 1930. Odbył służbę wojskową w armii łotewskiej. Rozpoczął studia prawnicze na uniwersytecie w Rydze, ale ich nie ukończył. Został zatrudniony w policji i dosłużył się stopnia podporucznika. 
Po wybuchu wojny III Rzeszy ze Związkiem Radzieckim i wycofaniu się jednostek radzieckich z Rygi objął 1 lipca 1941 opuszczoną prefekturę policji przy ul. Valdemāra 19. 
Po wkroczeniu do Rygi wojsk hitlerowskich pod dowództwem Waltera Stahleckera i Roberta Stieglitza, Viktors Arājs dzięki poparciu tłumacza Hansa Dresslera zdobył zaufanie okupantów. Stworzył jednostkę zmilitaryzowaną, do których przyjmował członków Pērkonkrusts (skrajnie prawicowej organizacji politycznej). 
Od 4 lipca 1941 Arājs Kommando rozpoczęło działalność. Pięciuset Żydów zamknięto w synagodze, którą podpalono. Przez okna wrzucano granaty ręczne. 
Arājs Kommando liczyło do 1200 łotewskich kolaborantów. Jednostka wymordowała około 45 tysięcy ludzi na Łotwie, potem na Białorusi. Arājs został awansowany w roku 1942 do stopnia majora policji, w roku 1943 otrzymał stopień SS-Sturmbannführera. Jego adiutantem został były pilot łotewski Herberts Cukurs.
Po wojnie do roku 1949 przebywał w brytyjskich obozach internowanych, a następnie pracował jako kierowca dla brytyjskich władz okupacyjnych w Delmenhorst. Przy współpracy łotewskiego rządu emigracyjnego w Londynie zmienił nazwisko na Viktor Zeibots. We Frankfurcie nad Menem pracował jako pracownik pomocniczy w drukarni.
Dopiero w 34 lata po wojnie, 21 grudnia 1979 został skazany przez sąd krajowy w Hamburgu za udział w rozstrzelaniu w dniu 8 grudnia 1941 w lesie Rumbula 13 tysięcy Żydów z getta w Rydze na karę dożywotniego więzienia. Zmarł w 9 lat później w więzieniu w Kassel.

</doc>
<doc id="2828771" url="https://pl.wikipedia.org/wiki?curid=2828771" title="Atari Star Force">
Atari Star Force



</doc>
<doc id="2828773" url="https://pl.wikipedia.org/wiki?curid=2828773" title="Róger Cañas">
Róger Cañas



</doc>
<doc id="2828775" url="https://pl.wikipedia.org/wiki?curid=2828775" title="Beverly Bayne">
Beverly Bayne

Beverly Bayne właś. Pearl Von Name (ur. 11 listopada 1894 w Minneapolis, zm. 18 sierpnia 1982 w Scottsdale) – amerykańska aktorka filmowa.

</doc>
<doc id="2828776" url="https://pl.wikipedia.org/wiki?curid=2828776" title="Ballyconnell">
Ballyconnell

Ballyconnell (irl. "Béal Átha Conailln") – miasto w hrabstwie Cavan w Irlandii. Jest położone nad kanałem Shannon–Erne u zbocza góry Slieve Rushen przy granicy z Irlandią Północną.

</doc>
<doc id="2828777" url="https://pl.wikipedia.org/wiki?curid=2828777" title="Brian Magee">
Brian Magee

Brian Magee (ur. 9 czerwca 1975 w Lisburn) – brytyjski bokser, były zawodowy mistrz świata wagi super średniej (do 168 funtów) federacji WBA oraz IBO.
Kariera amatorska.
W roku 1996 reprezentował Irlandię na Igrzyskach Olimpijskich w Atlancie. Pokonał Randalla Thompsona z Kanady i Bertranda Tietsię z Kamerunu. W ćwierćfinale przegrał z Algierczykiem Mohamedem Baharim.
W 1998 wystąpił na Mistrzostwach Europy w Mińsku. Pokonał kolejno Roberta Gerritsa (Holandia), w ćwierćfinale Haralda Geisslera (Niemcy) a w półfinale Rosjanina Dmitrija Strielczinina. W finale przegrał z Węgrem Zsoltem Erdei i zdobył srebrny medal.
Kariera zawodowa.
Karierę zawodową rozpoczął 13 marca 1999. Do września 2010 stoczył 38 walk, z których 34 wygrał, 3 przegrał i 1 zremisował. W tym czasie zdobył tytuły IBO Inter-Continental, EBU i BBBofC British w wadze super średniej. Od 10 grudnia 2001 (po pokonaniu Argentyńczyka Ramona Arturo Briteza) był mistrzem organizacji IBO. Tytułu skutecznie bronił siedmiokrotnie. Stracił go 26 czerwca 2004 przegrywając z Robinem Reidem (Wielka Brytania).
19 marca 2011 stanął przed szansą zdobycia tytułu mistrza świata federacji IBF. Zmierzył się z broniącym tytułu Rumunem Lucianem Bute. Przegrał przez techniczny nokaut w dziesiątej rundzie. W kolejnym pojedynku 30 lipca pokonał jednogłośnie na punkty Jaime Barbozę z Kostaryki i został tymczasowym mistrzem WBA.
18 lutego 2012 obronił tytuł zwyciężając Duńczyka Rudy'ego Markussena. W październiku tytułu mistrza regularnego pozbawiony został Węgier Károly Balzsay, który ze względu na przewlekłą kontuzję nie mógł bronić tytułu. Na jego miejsce awansowany został Magee. Już w pierwszej obronie tytułu, 8 grudnia w Herning, przegrał przez techniczny nokaut w trzeciej rundzie z trzykrotnym mistrzem tej kategorii Mikkelem Kesslerem z Danii i utracił pas mistrzowski.

</doc>
<doc id="2828778" url="https://pl.wikipedia.org/wiki?curid=2828778" title="Vissalsa">
Vissalsa

Vissalsa (łac. "Vissalsensis") – stolica historycznej diecezji w Cesarstwie rzymskim, w prowincji Mauretania Cezarejska. Współcześnie w północnej Algierii. Obecnie katolickie biskupstwo tytularne. W latach 1989–1992 biskupem tytularnym Vissalsy był Alojzy Orszulik SAC, jako biskup pomocniczy siedlecki.

</doc>
<doc id="2828779" url="https://pl.wikipedia.org/wiki?curid=2828779" title="Taeniurops">
Taeniurops

Taeniurops – rodzaj dużych ryb chrzęstnoszkieletowych z rodziny ogończowatych (Dasyatidae). Dawniej traktowany jako młodszy synonim "Taeniura". 
Klasyfikacja.
Gatunki zaliczane do tego rodzaju:

</doc>
<doc id="2828780" url="https://pl.wikipedia.org/wiki?curid=2828780" title="Discotrygon">
Discotrygon



</doc>
<doc id="2828781" url="https://pl.wikipedia.org/wiki?curid=2828781" title="Discobatis">
Discobatis



</doc>
<doc id="2828782" url="https://pl.wikipedia.org/wiki?curid=2828782" title="Mignon Anderson">
Mignon Anderson

Mignon Anderson (ur. 31 marca 1892 w Baltimore, zm. 25 lutego 1983 w Burbank) – amerykańska aktorka filmowa czasów kina niemego.

</doc>
<doc id="2828784" url="https://pl.wikipedia.org/wiki?curid=2828784" title="Ballyhaise">
Ballyhaise

Ballyhaise (irl. "Béal Átha hÉis") – wieś w hrabstwie Cavan w Irlandii. Jest położona około 7 km od Cavan nad rzeką Annalee.

</doc>
<doc id="2828785" url="https://pl.wikipedia.org/wiki?curid=2828785" title="Fito Páez">
Fito Páez

Rodolfo Páez Ávalos znany jako Fito Páez (ur. 13 marca 1963 w Rosario) – argentyński piosenkarz i pianista.
Swój pierwszy album, zatytułowany "Del 63" wydał w 1984. Komercyjny sukces nadszedł z płytą "El Amor Después del Amor" (1992), której sprzedano ponad 750 000 egzemplarzy.
W ciągu swojej kariery otrzymał wiele nagród, w tym kilka Latin Grammy Awards.
W 2008 roku w Madrycie nagrał "No se si es Baires o Madrid", w którym gościnnie uczestniczyli m.in. Pablo Milanés, Joaquín Sabina czy Ariel Rot.

</doc>
<doc id="2828786" url="https://pl.wikipedia.org/wiki?curid=2828786" title="Przepiórów (gromada)">
Przepiórów (gromada)

Przepiórów (do 30 XII 1961 "Garbowiec") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przepiórów z siedzibą GRN w Przepiórowie utworzono 31 grudnia 1961 w powiecie opatowskim w woj. kieleckim w związku z przeniesieniem siedziby GRN gromady Garbowiec z Garbowca do Przepiórowa i przemianowaniem jednostki na "gromada Przepiórów". 
W 1965 roku gromada miała 27 członków gromadzkiej rady narodowej.
1 stycznia 1968 z gromady Przepiórów wyłączono wieś Boduszów i kolonię Boduszów włączając je do gromady Iwaniska w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2828787" url="https://pl.wikipedia.org/wiki?curid=2828787" title="Robert Kozak (pilot)">
Robert Kozak (pilot)

Robert Kozak (ur. 26 czerwca 1968 w Lublinie, zm. 2 grudnia 2012 w Bolesławowie) – pułkownik dyplomowany pilot Sił Powietrznych ps. Iwan.
Życiorys.
Do Wyższej Oficerskiej Szkoły Lotniczej wstąpił 16 września 1986 roku. Po czterech latach został promowany na stopnień podporucznika WP.
Jako pilot samolotu MiG-29 lotniczą służbę rozpoczął w 1. Pułku Lotnictwa Myśliwskiego „Warszawa” w Mińsku Mazowieckim, gdzie w latach 1990-2005 służył na stanowiskach: pilot, starszy pilot, dowódca klucza lotniczego, szef strzelania powietrznego, starszy nawigator eskadry.
Posiadał uprawnienia instruktora oraz pilota doświadczalnego I klasy na samolotach MiG-29. Brał czynny udział w ćwiczeniach krajowych, jak i międzynarodowych, uczestniczył wielokrotnie w pokazach lotniczych wykonując indywidualny pilotaż.
W latach 2005 – 2007 był zastępcą dowódcy, a następnie dowódcą 41. eskadry lotnictwa taktycznego w Malborku. Do bazy w Mińsku Mazowieckim wrócił w 2007 roku i objął obowiązki na stanowisku dowódcy 1. eskadry lotnictwa taktycznego. Od kwietnia do września 2010 roku dowodził Polskim Kontyngentem Wojskowym „Orlik 3”, realizującym misje Air Policing na terytorium państw bałtyckich (Litwy, Łotwy i Estonii).
W lotniczym świecie do rangi legendy urosła historia lądowania bez podwozia. Płk Kozak siedział wtedy za sterami MiG-29. Nastąpiła awaria, nie mógł wysunąć jednej z goleni samolotu. Miał wtedy prawo się katapultować, ale nie zrobił tego. Wylądował bez podwozia. Gdyby nie to, że maszyna była dowodem w sprawie, mogłaby latać zaraz po wypadku.
Podobno żartował później, że musiał wylądować, bo nie chciał wracać do jednostki autobusem.
W 2007 r. polskie Siły Powietrzne postanowiły, że to on wystąpi w filmie dokumentalnym o polskich pilotach, który realizował Discovery Channel. Był wtedy dowódcą 41 Eskadry Lotnictwa Taktycznego. Płk Kozak, niezwykle przystojny, zyskał wtedy przydomek polskiego Toma Cruise’a z Top Gun.
W 2009 roku otrzymał tytuł "Najlepszy Żołnierz Sił Powietrznych" i został nagrodzony prestiżową nagrodą Buzdygana
30 grudnia 2010 roku został dowódcą 23 Bazy Lotnictwa Taktycznego w Mińsku Mazowieckim. Służbę wojskową zakończył 30 listopada 2011 roku.
Samoloty na jakich latał to: Zlin-526, TS-11 Iskra, Lim-5, MiG-21, MiG-29, Alpha Jet, Mirage-2000, F-15.
Pułkownik pilot Robert Kozak zginął 2 grudnia 2012 roku w Bolesławowie, niedaleko Legionowa w wyniku zderzenia prowadzonego przez niego Citroena z samochodem ciężarowym.
Pozostawił żonę i dwoje dzieci.

</doc>
<doc id="2828789" url="https://pl.wikipedia.org/wiki?curid=2828789" title="Park Generała Władysława Andersa w Szczecinie">
Park Generała Władysława Andersa w Szczecinie



</doc>
<doc id="2828790" url="https://pl.wikipedia.org/wiki?curid=2828790" title="Chocimów (gromada)">
Chocimów (gromada)

Chocimów (do 30 XII 1961 "Bukowie") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chocimów z siedzibą GRN w Chocimowie utworzono 31 grudnia 1961 w powiecie opatowskim w woj. kieleckim w związku z przeniesieniem siedziby GRN gromady Bukowie z Bukowia do Chocimowa i przemianowaniem jednostki na "gromada Chocimów".
W 1965 roku gromada miała 17 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Kunów.

</doc>
<doc id="2828794" url="https://pl.wikipedia.org/wiki?curid=2828794" title="Bogusławice (gromada w powiecie opatowskim)">
Bogusławice (gromada w powiecie opatowskim)

Bogusławice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bogusławice z siedzibą GRN w Bogusławicach utworzono 31 grudnia 1961 w powiecie opatowskim w woj. kieleckim z obszarów zniesionych gromad Grocholice i Kornacice. 
W 1965 roku gromada miała 23 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2828796" url="https://pl.wikipedia.org/wiki?curid=2828796" title="Dębowa Wola (gromada)">
Dębowa Wola (gromada)

Dębowa Wola – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dębowa Wola z siedzibą GRN w Dębowej Woli (obecnie są to dwie wsie: Nowa Dębowa Wola i Stara Dębowa Wola) utworzono 31 grudnia 1961 w powiecie opatowskim w woj. kieleckim z obszarów zniesionych gromad Miłkowska Karczma i Sarnówek. 
W 1965 roku gromada miała 25 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2828797" url="https://pl.wikipedia.org/wiki?curid=2828797" title="Shosaifugu">
Shosaifugu



</doc>
<doc id="2828798" url="https://pl.wikipedia.org/wiki?curid=2828798" title="Physogaster">
Physogaster



</doc>
<doc id="2828799" url="https://pl.wikipedia.org/wiki?curid=2828799" title="Higanfugu">
Higanfugu



</doc>
<doc id="2828800" url="https://pl.wikipedia.org/wiki?curid=2828800" title="Gastrophysus">
Gastrophysus



</doc>
<doc id="2828801" url="https://pl.wikipedia.org/wiki?curid=2828801" title="Akamefugu">
Akamefugu



</doc>
<doc id="2828803" url="https://pl.wikipedia.org/wiki?curid=2828803" title="Bałabanica">
Bałabanica

Bałabanica (bułg. "Балабаница") – szczyt pasma górskiego Riła, w Bułgarii, o wysokości 2157 m n.p.m.

</doc>
<doc id="2828805" url="https://pl.wikipedia.org/wiki?curid=2828805" title="Biała Turnia">
Biała Turnia

Biała Turnia (ok. 1460 m) – turnia w północno-zachodniej grani Upłaziańskiej Kopy w Dolinie Kościeliskiej w Tatrach Zachodnich. Znajduje się w tej grani pomiędzy Dziurawą Ścianą (od której oddzielona jest Kolistym Przechodem) a Żółtą Basztą, od której oddzielona jest Mylnym Siodełkiem.
Biała Turnia oglądana z Kominiarskiego Wierchu wyglądem przypomina sześcian. Jej północno-wschodnie zbocze opada do Żlebu pod Wysranki, jest całkowicie zalesione i od tej strony na turnię można wejść bez trudności. Samą grań i wierzchołek Białej Turni porasta kosodrzewina. Natomiast w południowo-zachodnim i zachodnim kierunku, do lewej (patrząc od dołu) odnogi Kolistego Żlebu, Biała Turnia opada pionowymi ścianami. Ściana południowo-zachodnia ma wysokość 110 m i jest najwyższą ścianą w całej grani od Białego Siodełka po turnię Okręt. Ściana zachodnia jest nieco niższa i w górnej części przecina ją zarośnięty kosodrzewiną zachód. Do 1996 r. żadna z tych ścian nie została przez taterników zdobyta.

</doc>
<doc id="2828809" url="https://pl.wikipedia.org/wiki?curid=2828809" title="Falerone (stolica tytularna)">
Falerone (stolica tytularna)

Falerone (łac. "Faleronensis") - stolica historycznej diecezji w Italii, współcześnie miasto Falerone w regionie Marche prowincji Ascoli Piceno we Włoszech. Obecnie katolickie biskupstwo tytularne. W latach 1982–1992 biskupem Falerone był Wojciech Ziemba, jako biskup pomocniczy archidiecezji warmińskiej.

</doc>
<doc id="2828810" url="https://pl.wikipedia.org/wiki?curid=2828810" title="Jimmy Swift">
Jimmy Swift

Jimmy Swift, właśc. Alfred James Swift (ur. 25 czerwca 1931 w Durbanie, zm. 13 kwietnia 2009 w Johannesburgu) – południowoafrykański kolarz torowy i szosowy, dwukrotny medalista olimpijski.
Kariera.
Największy sukces w karierze Jimmy Swift osiągnął w 1952 roku, kiedy wspólnie z Tommym Shardelowem, Bobbym Fowlerem i George'em Estmanem zdobył srebrny medal w drużynowym wyścigu na dochodzenie podczas igrzysk olimpijskich w Helsinkach. Na rozgrywanych cztery lata później igrzyskach olimpijskich w Melbourne razem z kolegami z reprezentacji zajął w tej samej konkurencji czwarte miejsce, przegrywając walkę o brąz z reprezentantami Francji. Swift nie wrócił jednak z Melbourne bez medalu – w wyścigu na 1 km zajął trzecie miejsce za Leandro Fagginem z Włoch i Ladislavem Foučkiem z Czechosłowacji. Zarówno na igrzyskach w 1952 jaki 1956 roku startował ponadto w drużynowych i indywidualnych wyścigach ze startu wspólnego, jednak ani razu nie ukończył rywalizacji. Wystartował ponadto na igrzyskach Imperium Brytyjskiego i Wspólnoty Brytyjskiej w Vancouver, gdzie zdobył złoty medal w wyścigu na 1 km. Nigdy nie zdobył medalu na szosowych ani torowych mistrzostwach świata.

</doc>
<doc id="2828814" url="https://pl.wikipedia.org/wiki?curid=2828814" title="Medal za Kampanię Chińską">
Medal za Kampanię Chińską

Medal za Kampanię Chińską (ros. "Медаль «За поход в Китай»") – rosyjskie odznaczenie państwowe nadawane uczestnikom walk w Chinach w latach 1900 – 1901.
Historia.
Odznaczenie zostało ustanowione ukazem nr 140 cara Mikołaja II z dnia 6 maja 1901 roku dla nagrodzenia uczestników działań wojennych w latach 1900 – 1901 na terenie Chin w czasie walki rosyjskich oddziałów interwencyjnych z oddziałami chińskimi podczas powstania bokserów.
Medal posiadał jeden stopień, lecz występował w dwóch wersjach – srebrnej i z jasnego brązu.
Zasady nadawania.
Medal miał dwie wersje. Srebrna nadawana była żołnierzom i marynarzom uczestniczącym bezpośrednio w działaniach wojennych na terenie Chin, a w szczególności uczestnikom obrony Harbinu w 1900 roku, walkach w rejonie Błagowieszczeńska w czerwcu 1900 roku, zdobycia fortu Dagu, zdobycie Pekinu w 1901 roku oraz innych walk na terenie Chin. Medal ten nadawano także kapelanom, lekarzom, pielęgniarkom i urzędnikom o ile wchodzili w skład oddziałów walczących na terenie Chin.
Wersja z jasnego brązu nadawana była urzędnikom oraz żołnierzom i marynarzom, którzy w latach 1900 – 1901 znajdowali się na terenie Chin, ale nie uczestniczyli w bezpośrednich walkach.
Opis odznaki.
Odznaką medalu jest okrągły medal o średnicy 28 mm wykonany ze srebra lub jasnego brązu.
Na awersie medalu monogram cara Mikołaja II, a nad nim znajduje się carska korona..
Na rewersie medalu wzdłuż krawędzi znajduje się napis w języku starocerkiewnym "ЗА ПОХОДЪ ВЪ КИТАЙ" (pol. Za wyprawę do Chin). W środku data 1900 – 1901, a poniżej skrzyżowana szabla, karabin oraz kotwica.
Medal zawieszony był na wstążce w barwach będących połączeniem barwy orderu św. Andrzeja i orderu św. Włodzimierza, w kolorach niebieskim, czarnym, czerwonym i czarnym.

</doc>
<doc id="2828819" url="https://pl.wikipedia.org/wiki?curid=2828819" title="Copidoglanis">
Copidoglanis



</doc>
<doc id="2828820" url="https://pl.wikipedia.org/wiki?curid=2828820" title="Anyperistius">
Anyperistius



</doc>
<doc id="2828821" url="https://pl.wikipedia.org/wiki?curid=2828821" title="Bobby Fowler">
Bobby Fowler

Bobby Fowler, właśc. Robert Gerald Fowler (ur. 5 grudnia 1931 w Krugersdorp – zm. 27 grudnia 2001 w Johannesburgu) – południowoafrykański kolarz torowy i szosowy, srebrny medalista olimpijski.
Kariera.
Największy sukces w karierze Bobby Fowler osiągnął w 1952 roku, kiedy wspólnie z Tommym Shardelowem, Jimmym Swiftem i George'em Estmanem zdobył srebrny medal w drużynowym wyścigu na dochodzenie podczas igrzysk olimpijskich w Helsinkach. Był to jedyny medal wywalczony przez Fowlera na międzynarodowej imprezie tej rangi. Na rozgrywanych cztery lata później igrzyskach olimpijskich w Melbourne razem z kolegami z reprezentacji zajął w tej samej konkurencji czwarte miejsce, przegrywając walkę o brąz z reprezentantami Francji. Zarówno na igrzyskach w 1952 jaki 1956 roku startował ponadto w drużynowych i indywidualnych wyścigach ze startu wspólnego, jednak ani razu nie ukończył rywalizacji. W 1954 roku wystartował na igrzyskach Imperium Brytyjskiego i Wspólnoty Brytyjskiej w Vancouver, gdzie zdobył brązowy medal w indywidualnym wyścigu na dochodzenie. Ostatni występ na dużej imprezie zanotował na igrzyskach olimpijskich w Rzymie w 1960 roku, gdzie reprezentacja ZPA z Fowlerem w składzie odpadła w eliminacjach drużynowego wyścigu na dochodzenie. Nigdy nie zdobył medalu na szosowych ani torowych mistrzostwach świata.

</doc>
<doc id="2828823" url="https://pl.wikipedia.org/wiki?curid=2828823" title="George Estman">
George Estman

George Anders Estman (ur. 8 września 1922 – zm. 16 września 2006 w Alberton) – południowoafrykański kolarz torowy i szosowy, srebrny medalista olimpijski.
Kariera.
Największy sukces w karierze George Estman osiągnął w 1952 roku, kiedy wspólnie z Tommym Shardelowem, Jimmym Swiftem i Bobbym Fowlerem zdobył srebrny medal w drużynowym wyścigu na dochodzenie podczas igrzysk olimpijskich w Helsinkach. Był to jedyny medal wywalczony przez Estmana na międzynarodowej imprezie tej rangi. Zarówno w Helsinkach, jak i na rozgrywanych cztery lata wcześniej igrzyskach olimpijskich w Londynie startował w drużynowych i indywidualnych wyścigach ze startu wspólnego, jednak ani razu nie ukończył rywalizacji. Nigdy nie zdobył medalu na szosowych ani torowych mistrzostwach świata.

</doc>
<doc id="2828824" url="https://pl.wikipedia.org/wiki?curid=2828824" title="Puchar Świata w biathlonie 2012/2013 – Hochfilzen 2012">
Puchar Świata w biathlonie 2012/2013 – Hochfilzen 2012

Zawody pucharu świata w biathlonie w Hochfilzen są drugimi w sezonie 2012/2013 w tej dyscyplinie sportu. Konkurencje są rozgrywane w dniach 7 grudnia – 9 grudnia. Rywalizacja odbędzie się w sprincie, biegu pościgowym oraz w sztafecie.
Biegi sprinterskie.
Mężczyźni.
Do zawodów zgłoszonych zostało 107 zawodników. Zawody ukończyli wszystkie startujący biathloniści.
Wyniki:
Kobiety.
Do zawodów zgłoszonych zostało 106 zawodniczek. Zawody ukończyły wszystkie startujące biathlonistki.
Wyniki:
Biegi pościgowe.
Mężczyźni.
Do zawodów zgłoszonych zostało 60 zawodników. W zawodach nie wystartował Serhij Sedniew.
Wyniki:
Kobiety.
Do zawodów zgłoszonych zostało 60 zawodniczek. W zawodach nie wystartowały Julija Dżima, Wałentyna Semerenko, Megan Imrie.
Wyniki:
Biegi sztafetowe.
Mężczyźni.
Do zawodów zgłoszonych zostało 25 sztafet. Rywalizacji z powodu zdublowania nie ukończyły , , , , , , .
Wyniki:
Kobiety.
Do zawodów zgłoszone zostały 22 sztafety. Zawodów nie ukończyła . Rywalizacji z powodu zdublowania nie ukończyły , , , , , , , .
Wyniki:

</doc>
<doc id="2828830" url="https://pl.wikipedia.org/wiki?curid=2828830" title="Trachyberyx">
Trachyberyx



</doc>
<doc id="2828831" url="https://pl.wikipedia.org/wiki?curid=2828831" title="Steinegeria">
Steinegeria



</doc>
<doc id="2828832" url="https://pl.wikipedia.org/wiki?curid=2828832" title="Irena Cichowska">
Irena Cichowska

Irena Maria Cichowska (ur. 13 sierpnia 1912 w Boksycach, zm. 18 listopada 2000 w Radomiu) – polska malarka i artysta plastyk.
W 1938 ukończyła naukę w Miejskiej Szkole Sztuk Zdobniczych i Malarstwa w Warszawie i zamieszkała w Radomiu. Od 1945 należała do założonego przez Wacława Dobrowolskiego Towarzystwa Przyjaciół Sztuk Pięknych z którym wystawiała swoje prace. 
Tworzyła akwarele, przedstawiające motywy roślinne, martwą naturę, rzadziej krajobrazy i portrety. Była członkiem Związku Polskich Artystów Plastyków.

</doc>
<doc id="2828833" url="https://pl.wikipedia.org/wiki?curid=2828833" title="Bruno Tschötschel">
Bruno Tschötschel

Bruno Tschötschel (ur. 29 marca 1874 w Świebodzicach, zm. 24 czerwca 1941 we Wrocławiu) – niemiecki rzeźbiarz, tworzący we Wrocławiu w I poł. XX w..
Życiorys.
Syn Augusta Karola Tschötschela (zmarł, gdy Bruno miał dwa lata) i Ernestine Louise Alex. Najpierw zdobył wykształcenie czeladnicze w zakresie snycerstwa. Po dalszą naukę zawodu wyjechał do Szwajcarii, Trewiru i Paderborn, gdzie uczył się rzemiosła rzeźbiarskiego. W okresie 1902–1905 r. studiował u profesora Arnolda Schwarzburga w Królewskiej Szkole Sztuki i Rzemiosła Artystycznego we Wrocławiu, kontynuując tamże studia w roku 1908. Następnie podjął pracę wykładowcy na macierzystej uczelni, a po paru latach założył własną pracownię rzeźbiarską przy Holteistraße (obecnie ul. Prosta). W roku 1910 ożenił się we Wrocławiu z Klarą Jadwigą z domu Würtz, mieli dwie córki i syna (zmarłego w dzieciństwie) Został pochowany na Cmentarzu Grabiszyńskim.
Twórczość.
Tworzył rzeźby w stylach nawiązujących do historycznych, art déco i modernistycznym przede wszystkim dla kościołów i klasztorów katolickich na Śląsku. Był też konserwatorem zabytków sztuki. Pozostawił po sobie przeszło 200 realizacji, które przetrwały II wojnę światową, w tym szopek i nagrobków cmentarnych. Oprócz dzieł w drewnie, rzeźbił także w kamieniu i kości słoniowej.

</doc>
<doc id="2828834" url="https://pl.wikipedia.org/wiki?curid=2828834" title="Szubad">
Szubad



</doc>
<doc id="2828837" url="https://pl.wikipedia.org/wiki?curid=2828837" title="Puabi">
Puabi



</doc>
<doc id="2828838" url="https://pl.wikipedia.org/wiki?curid=2828838" title="Pu'abi">
Pu'abi



</doc>
<doc id="2828842" url="https://pl.wikipedia.org/wiki?curid=2828842" title="Don Burgess">
Don Burgess

Don Burgess, właśc. Donald Christopher Burgess (ur. 8 lutego 1933 w Hendon) – brytyjski kolarz torowy, dwukrotny medalista olimpijski.
Kariera.
Pierwszy sukces w karierze Don Burgess osiągnął w 1952 roku, kiedy wspólnie z Ronem Strettonem, Alanem Newtonem i George'em Newberrym zdobył brązowy medal w drużynowym wyścigu na dochodzenie podczas igrzysk olimpijskich w Helsinkach. Na rozgrywanych cztery lata później igrzyskach olimpijskich w Melbourne ponownie zajął w tej samej konkurencji trzecie miejsce. Tym razem partnerowali mu Mike Gambrill, John Geddes i Tom Simpson. Nigdy nie zdobył medalu na torowych mistrzostwach świata.

</doc>
<doc id="2828844" url="https://pl.wikipedia.org/wiki?curid=2828844" title="Ron Stretton">
Ron Stretton

Ron Stretton, właśc. Ronald Charles Stretton (ur. 13 lutego 1930 w Epsom, zm. 12 listopada 2012 w Toronto) – brytyjski kolarz torowy, brązowy medalista olimpijski.
Kariera.
Największy sukces w karierze Ron Stretton osiągnął w 1952 roku, kiedy wspólnie z Donem Burgessem, Alanem Newtonem i George'em Newberrym zdobył brązowy medal w drużynowym wyścigu na dochodzenie podczas igrzysk olimpijskich w Helsinkach. Był to jedyny medal wywalczony przez Strettona na międzynarodowej imprezie tej rangi oraz jego jedyny start olimpijski. W wyścigu o trzecie miejsce reprezentanci Wielkiej Brytanii pokonali Francuzów. Nigdy nie zdobył medalu na torowych mistrzostwach świata.

</doc>
<doc id="2828845" url="https://pl.wikipedia.org/wiki?curid=2828845" title="Kassim Abdallah">
Kassim Abdallah

Kassim Abdallah Mfoihaia (ur. 9 kwietnia 1987 w Marsylii) – komoryjski piłkarz pochodzenia francuskiego, grający na pozycji prawego lub środkowego obrońcy we francuskim klubie Marignane Gignac oraz reprezentacji Komorów.
Kariera klubowa.
Swoją karierę piłkarską Abdallah rozpoczynał w amatorskich klubach AS Busserine i ASCJ Felix-Pyat. W 2007 roku został zawodnikiem US Marignane i grał w nim przez dwa sezony w czwartej lidze francuskiej. W 2009 roku przeszedł do drugoligowego CS Sedan. Zadebiutował w nim 15 października 2009 w wygranym 2:0 domowym meczu z Tours FC. Od czasu debiutu był podstawowym zawodnikiem Sedanu. Grał w nim do lata 2012 roku.
Latem 2012 Abdallah przeszedł do Olympique Marsylia. W Ligue 1 swój debiut zanotował 2 września 2012 w zwycięskim 3:1 domowym meczu ze Stade Rennais.
28 stycznia 2014 roku podpisał kontrakt z pierwszoligowym Evian TG.
Kariera reprezentacyjna.
W reprezentacji Komorów Abdallah zadebiutował 10 sierpnia 2007 w zremisowanym 1:1 meczu Pucharu Oceanu Indyjskiego 2007 z Reunionem. W debiucie zdobył gola.

</doc>
<doc id="2828848" url="https://pl.wikipedia.org/wiki?curid=2828848" title="Alan Newton">
Alan Newton

Alan Newton (ur. 19 marca 1931 w Stockport) – brytyjski kolarz torowy, brązowy medalista olimpijski.
Kariera.
Największy sukces w karierze Alan Newton osiągnął w 1952 roku, kiedy wspólnie z Donem Burgessem, Ronem Strettonem i George'em Newberrym zdobył brązowy medal w drużynowym wyścigu na dochodzenie podczas igrzysk olimpijskich w Helsinkach. Był to jedyny medal wywalczony przez Newtona na międzynarodowej imprezie tej rangi oraz jego jedyny start olimpijski. W wyścigu o trzecie miejsce reprezentanci Wielkiej Brytanii pokonali Francuzów. Nigdy nie zdobył medalu na torowych mistrzostwach świata.

</doc>
<doc id="2828849" url="https://pl.wikipedia.org/wiki?curid=2828849" title="Mieczysław Antoni Kozłowski">
Mieczysław Antoni Kozłowski



</doc>
<doc id="2828851" url="https://pl.wikipedia.org/wiki?curid=2828851" title="Italia Conti Academy of Theatre Arts">
Italia Conti Academy of Theatre Arts

Italia Conti Academy of Theatre Arts - prywatna szkoła aktorska w Londynie, założona w 1911 roku przez aktorkę Italię Conti. Posiada uprawnienia zarówno uczelni wyższej, z prawem do nadawania stopnia licencjata w zakresie aktorstwa, jak i szkoły zawodowej. 
Okoliczności powstania.
W 1911 Italia Conti, wówczas wzięta aktorka teatralna występująca na West Endzie, została poproszona o objęcie opieką artystyczną grupy dzieci, które miały wziąć udział w prapremierowej inscenizacji sztuki "Where the Rainbow Ends" autorstwa Clifforda Millsa i Johna Ramseya. Wśród jej podopiecznych znalazł się wówczas m.in. jedenastoletni Noël Coward. Doświadczenie to sprawiło, iż Conti postanowiła poświęcić się pedagogice, założyła własną szkołę teatralną i znacznie ograniczyła swoje występy aktorskie. 
Obecna oferta.
Według stanu na grudzień 2012, szkoła oferuje cztery zasadnicze ścieżki kształcenia:

</doc>
<doc id="2828853" url="https://pl.wikipedia.org/wiki?curid=2828853" title="Iwan Lichaczow (admirał)">
Iwan Lichaczow (admirał)

Iwan Fiodorowicz Lichaczow (Иван Фёдорович Лихачёв, ur. , zm. ) – rosyjski wojskowy, wiceadmirał, uczestnik wojny krymskiej, dowódca pierwszej rosyjskiej eskadry pancerników na Morzu Bałtyckim, współtwórca rosyjskiej obecności na Dalekim Wschodzie, dyplomata, uczony, poliglota. Starszy brat Andrieja, archeologa.
Życiorys.
Urodził się w miejscowości Polanki w guberni kazańskiej, w starej rodzinie szlacheckiej. Po okresie edukacji domowej, mając 13 lat wstąpił do Morskiego Korpusu Kadetów w Petersburgu. W 1842 roku otrzymał promocję do stopnia gardemaryna, rok później do stopnia miczmana. W 1844 roku otrzymał przydział do Floty Czarnomorskiej, gdzie służył pod komendą admirałów Nachimowa i Korniłowa. W tym okresie nauczył się języka tureckiego. Pod koniec 1849 roku został przeniesiony do Floty Bałtyckiej, służył między innymi na brygu „Diomid”, prowadzącym prace hydrograficzne.
Jesienią 1850 roku został starszym oficerem korwety „Oliwuca”, która wypłynęła z Kronsztadu na Daleki Wschód i do rosyjskich posiadłości w Ameryce Północnej. Jednym z jego zadań było dokonywanie pomiarów hydrograficznych i rozpoznawanie dogodnych kotwicowisk. Przez Atlantyk, Rio de Janeiro i wokół przylądka Horn wypłynęli na Pacyfik, a pod koniec czerwca 1851 roku dotarli do brzegów Kamczatki. Następnie korweta odbyła kilka rejsów zaopatrzeniowych z Pietropawłowska i Ajana do miejsca zimowania ekspedycji amurskiej, kierowanej przez Giennadija Niewielskiego. Pod koniec września utonął w wypadku dotychczasowy dowódca „Oliwucy”, kapitan I. Suszczew, a od października jego miejsce zajął Lichaczow, który poprowadził swój okręt na zimowanie do Nowoarchangielska. Od kwietnia do sierpnia 1852 roku ponownie prowadził dostawy zaopatrzenia i ludzi dla ekspedycji amurskiej, a po kolejnym zimowaniu na Dalekim Wschodzie, w marcu 1853 roku zdał dowodzenie Nikołajowi Nazimowowi i drogą lądową, przez Syberię, powrócił do Petersburga.
Przez pewien czas pracował jako redaktor pisma „Morskoj sbornik”, a po wybuchu wojny krymskiej został mianowany oficerem flagowym szefa sztabu Floty Czarnomorskiej, admirała Władymira Korniłowa. Na pokładzie fregaty parowej „Biessarabija” uczestniczył w starciu morskim roku z okrętami angielskimi i francuskimi, następnie w lądowych działaniach w obronie Sewastopola. W sierpniu 1855 roku odniósł poważną ranę głowy. Po zakończeniu wojny został oddelegowany do Petersburga, gdzie powierzono mu zadanie zorganizowania jak najszybszego rejsu trzech korwet śrubowych z Bałtyku na Morze Czarne. Po jego pomyślnym zakończeniu powrócił do Petersburga, gdzie roku został adiutantem wielkiego księcia Konstantego Mikołajewicza i wziął aktywny udział w pracach nad reformą i reorganizacją rosyjskiej floty. Wskazywał między innymi konieczność stałej obecności zespołu okrętów na Dalekim Wschodzie.
W styczniu 1860 roku cesarz Aleksander II podjął decyzję o wysłaniu Lichaczowa do Chin, gdzie miał stworzyć i objąć dowodzenie eskadrą okrętów. Przez Marsylię i Szanghaj dotarł do Hakodate na Hokkaido, gdzie zastał dwie rosyjskie jednostki. Na jednej z nich wypłynął do zatoki Possieta, którą zajął w imieniu Imperium Rosyjskiego, pozostawiając tam zbrojny posterunek. Następnie odpłynął do zatoki Pohaj, gdzie rozpoczęło się formowanie dalekowschodniej eskadry. Przyczynił się również do założenia przystani we Władywostoku. Jego działania, przekraczające czasem nadane mu uprawnienia, przyczyniły się walnie do powodzenia rozmów dyplomatycznych hrabiego Nikołaja Ignatjewa w Pekinie i podpisania w listopadzie 1860 roku traktatu, oddającego Rosji kontrolę nad terytoriami położonymi nad Ussuri i Amurem. Za zasługi dla umocnienia rosyjskiej obecności na Dalekim Wschodzie Lichaczow został w wieku 35 lat awansowany do stopnia kontradmirała.
Lichaczow wystąpił również z propozycją zajęcia dla Rosji Cuszimy, ale koncepcja ta została odrzucona przez kręgi rządowe w Petersburgu, po części na skutek interwencji dyplomatycznej państw zachodnich. W związku z tym poprosił o zwolnienie ze służby wojskowej, formalnie motywując to złym stanem zdrowia. Do 1863 roku podróżował za granicą, następnie powrócił do służby, jako dowódca pierwszej rosyjskiej eskadry pancerników, operującej na Bałtyku. Przez kolejne trzy lata zajmował się opracowaniem podstaw taktyki nowej broni, sposobów sygnalizacji oraz podstaw szkolenia załóg. Od 1867 roku, po przekazaniu eskadry admirałowi Butakowowi, pełnił funkcje attaché morskiego w Londynie i Paryżu. W 1874 roku został awansowany do stopnia wiceadmirała.
W stan spoczynku przeszedł w 1883 roku, po czym wyjechał do Paryża. Zajmował się między innymi przekładem na język rosyjski prac dotyczących teorii wojny morskiej i budownictwa okrętowego, publikował artykuły, w których przedstawiał swój pogląd na istotne sprawy dotyczące rozwoju rosyjskiej floty, prowadził szeroko zakrojoną korespondencję. Był członkiem różnych towarzystw naukowych, pełnił funkcję arbitra morskiego. Oddawał się również kolekcjonerstwu i nauce języków. Oprócz nowożytnych języków zachodnich władał greką i łaciną, a także czeskim i polskim. Był bibliofilem. Ciężko przeżył klęskę rosyjską w bitwie cuszimskiej. Zmarł roku w Paryżu, zapisując swój bogaty księgozbiór i kolekcję archeologiczną miastu Kazań. Jego prochy zostały sprowadzone do Rosji i pochowane w Swijażsku.
Był odznaczony między innymi Orderem św. Aleksandra Newskiego, Orderem Orła Białego, Orderem św. Włodzimierza II klasy, Orderem św. Anny I klasy z mieczami, Orderem św. Stanisława I klasy oraz orderami zagranicznymi. Jego imię nosi kilka obiektów geograficznych w azjatyckiej części Oceanu Spokojnego.

</doc>
<doc id="2828855" url="https://pl.wikipedia.org/wiki?curid=2828855" title="Hylli i Dritës">
Hylli i Dritës

Hylli i Dritës („Gwiazda światła”) – miesięcznik o tematyce polityczno-kulturalnej wydawany w Szkodrze, w Albanii, pod patronatem Zakonu Franciszkanów. 
Historia pisma.
Pierwszy numer czasopisma "Hylli i Dritës" ukazał się w 1913, z inicjatywy pisarza i duchownego Gjergj Fishty. Wydawany przez szkoderskie wydawnictwo Nikaj miesięcznik miał skupić elitę intelektualną Szkodry i stać się forum do dyskusji nad tożsamością i kulturą Albańczyków. W czasie I wojny światowej okupacyjne władze austro-węgierskie zabroniły wydawania pisma, uznając je za wrogie wobec interesów państw centralnych.
W 1921 Gjergj Fishta wznowił wydawani pisma, mając poparcie albańskich Franciszkanów, a także środowiska politycznego skupionego wokół Fana Noli. Po objęciu władzy w 1925 przez Ahmeda Zogu pismo ponownie zawieszono. W 1930 ponownie Gjergji Fishta uzyskał zgodę władz na wydawanie Hylli i Dritës. Dla pisma rozpoczął się najlepszy okres w jego historii, stało się ono forum dyskusyjnym dla środowisk intelektualnych północnej Albanii. W 1944 zostało ponownie zawieszone przez władze komunistyczne. Uznano, że pismo prezentowało poglądy klerykalne i antykomunistyczne.
Pismo przywrócił do życia w 1993 pisarz i duchowny Zef Pllumi. W czasie wydarzeń 1997 pismo zostało zawieszone z powodów organizacyjno-finansowych i ponownie przywrócone w 2007.

</doc>
<doc id="2828857" url="https://pl.wikipedia.org/wiki?curid=2828857" title="George Newberry">
George Newberry

George Albert Newberry (ur. 6 marca 1917 w Burton-upon-Trent – zm. 29 grudnia 1978 tamże) – brytyjski kolarz torowy, brązowy medalista olimpijski.
Kariera.
Największy sukces w karierze George Newberry osiągnął w 1952 roku, kiedy wspólnie z Donem Burgessem, Ronem Strettonem i Alanem Newtonem zdobył brązowy medal w drużynowym wyścigu na dochodzenie podczas igrzysk olimpijskich w Helsinkach. Był to jedyny medal wywalczony przez Newberry'ego na międzynarodowej imprezie tej rangi oraz jego jedyny start olimpijski. W wyścigu o trzecie miejsce reprezentanci Wielkiej Brytanii pokonali Francuzów. Nigdy nie zdobył medalu na torowych mistrzostwach świata.

</doc>
<doc id="2828858" url="https://pl.wikipedia.org/wiki?curid=2828858" title="Pomnik gen. Władysława Sikorskiego w Krakowie">
Pomnik gen. Władysława Sikorskiego w Krakowie

Pomnik gen. Władysława Sikorskiego w Krakowie – pomnik upamiętniający gen. Władysława Sikorskiego w formie popiersia na postumencie znajdujący się na osiedlu Szkolnym 37 przed siedzibą Zespołu Szkół Mechanicznych nr 3 w Dzielnicy XVIII Nowa Huta w Krakowie. Pomnik został odsłonięty w 1982 roku.
Popiersie wykonano z brązu, postument betonowy obłożono płytami granitowymi. Autorem jest rzeźbiarz, profesor Akademii Sztuk Pięknych im. Jana Matejki w Krakowie Bogusz Salwiński.

</doc>
<doc id="2828861" url="https://pl.wikipedia.org/wiki?curid=2828861" title="Nihon Kogata Ku-11">
Nihon Kogata Ku-11

Nihon Kogata Ku-11 – prototypowy japoński szybowiec wojskowy z okresu II wojny światowej.
Historia.
Szybowiec został zaprojektowany pod koniec wojny w zakładach Nihon Kogata, jego głównym projektantem był Akira Miyahara.
Rozpiętość skrzydeł prototypu wynosiła 18,28 metrów, a powierzchnia nośna 44,12 metrów kwadratowych. Masa własna szybowca wynosiła około 1270 kg, mógł on przewozić do 12 żołnierzy z uzbrojeniem o masie do 1180 kg. Załogę stanowiły dwie osoby - pilot i drugi pilot.
Otrzymał oznaczenie Ku-11, jego pełna nazwa brzmiała Nihon Kogata Eksperymentalny Szybowiec Transportowy Armii Ku-11. W zamyśle szybowiec miał być używany do szybkiego transportu żołnierzy w strategiczne miejsca zagrożone inwazją sił nieprzyjaciela. Szybowiec miał być budowany w częściach w małych warsztatach stolarskich. Szybowiec nie wszedł do produkcji seryjnej, zbudowano trzy prototypy.

</doc>
<doc id="2828862" url="https://pl.wikipedia.org/wiki?curid=2828862" title="Tactic">
Tactic

Tactic – miasto w środkowej Gwatemali, w departamencie Alta Verapaz, leżące w odległości 30 km na południe od stolicy departamentu, nad rzeką Río Cahabón. Miasto jest siedzibą gminy o tej samej nazwie, która w 2012 roku liczyła 35 173 mieszkańców. Gmina jest niewielka i zajmuje powierzchnię tylko 85 km².

</doc>
<doc id="2828863" url="https://pl.wikipedia.org/wiki?curid=2828863" title="Petre Becheru">
Petre Becheru

Petre Becheru (ur. 16 maja 1960 w miejscowości Drăgănești-Vlașca) – rumuński sztangista, mistrz olimpijski i mistrz świata.
Kariera.
Startował w wadze lekkociężkiej (do 82,5 kg). Największy sukces w karierze osiągnął w 1984 roku, kiedy na igrzyskach olimpijskich w Los Angeles zdobył złoty medal. W zawodach tych, pod nieobecność reprezentantów większości krajów socjalistycznych, pokonał Australijczyka Roberta Kabbasa i Ryōjiego Isaokę z Japonii. Był to jego jedyny występ olimpijski. Wywalczył wtedy również tytuł mistrza świata, który był wówczas automatycznie przyznawany mistrzom olimpijskim. Ponadto w 1987 roku zajął trzecie miejsce na mistrzostwach Europy w Reims, plasując się za Asenem Złatewem z Bułgarii i Węgrem László Barsim.

</doc>
<doc id="2828868" url="https://pl.wikipedia.org/wiki?curid=2828868" title="Wiatrak holenderski w Pietrzykowie">
Wiatrak holenderski w Pietrzykowie

Wiatrak holenderski w Pietrzykowie – wiatrak typu holenderskiego w Pietrzykowie, wybudowany w latach 1780-1790.
Historia.
Budynek postawiono na szczycie wzgórza ponad wsią. Powierzchnia zabudowy na planie koła zajmuje 45 m². Budynek trzykondygnacyjny. Wewnętrzne mechanizmy: głowica, skrzydła, koło paleczne i przeniesienie napędu były wykonane z drewna. Dach nad obrotową głowicą pokryty gontem. Wnętrze budynku zostało przebudowane na początku XX wieku, usunięto z niego większość wyposażenia z wyjątkiem ogromnego koła zębatego na poddaszu. Od tamtej pory wiatrak służył jako schronisko turystyczne, a po II wojnie światowej stał się własnością gminy Dobromierz. W latach 80 XX wieku przebudowano go, dostosowując do celów mieszkaniowych. Od 1984 wpisany na listę zabytków. W listopadzie 2011 przeprowadzono przetarg na jego sprzedaż.

</doc>
<doc id="2828871" url="https://pl.wikipedia.org/wiki?curid=2828871" title="Św. Róża">
Św. Róża



</doc>
<doc id="2828875" url="https://pl.wikipedia.org/wiki?curid=2828875" title="Włókna łykowe">
Włókna łykowe

Włókna łykowe – różnią się od włókien drewna tym, że zawsze mają jamki proste, chociaż jamki mogą mieć kontury zarówno koliste jak i wąskie. Na ogół włókna łyka osiągają większą długość niż włókna drewna. Ich błony drewnieją z wiekiem i spotyka się wszystkie stopnie ich przemian od błon z celulozy, aż do zupełnie zdrewniałych. Włókna niektórych roślin zamierają, gdy osiągną pełny rozwój, wtedy wypełnione są wodą i powietrzem, pełnią rolę komórek wzmacniających. U niektórych roślin włókna mają grube ścianki i są bardzo długie np. u lnu, konopi i używane są do celów przemysłowych. 
Powstały prawdopodobnie z komórek parenchymatycznych, na co wykazuje obecność w ich błonach jamek prostych.

</doc>
<doc id="2828876" url="https://pl.wikipedia.org/wiki?curid=2828876" title="Kino Przedwiośnie w Łodzi">
Kino Przedwiośnie w Łodzi

Kino Przedwiośnie – kino mieszczące się przy ulicy Żeromskiego 74/76 w Łodzi. Kino zakończyło swoją działalność.
Kino zostało założone w 1929 roku przez "Zrzeszenie Majstrów Fabrycznych". Przed wybuchem II wojny światowej popadło w poważne kłopoty finansowe, jednak dzięki wybraniu nowego zarządu udało się je uratować przed bankructwem. Po wojnie, posiadający 300 miejscową salę kinową obiekt był jednym z najpopularniejszych kin w Łodzi. Kino zostało przekształcone w prywatny teatr V6.
Nazwa była nawiązaniem do powieści "Przedwiośnie" Stefana Żeromskiego, którego imię nosi ulica przy której znajdowało się kino.

</doc>
<doc id="2828877" url="https://pl.wikipedia.org/wiki?curid=2828877" title="Piotr Zieliński">
Piotr Zieliński



</doc>
<doc id="2828879" url="https://pl.wikipedia.org/wiki?curid=2828879" title="Święta Wincencja">
Święta Wincencja

Zobacz też:

</doc>
<doc id="2828880" url="https://pl.wikipedia.org/wiki?curid=2828880" title="Św. Wincencja">
Św. Wincencja



</doc>
<doc id="2828881" url="https://pl.wikipedia.org/wiki?curid=2828881" title="Uwolnienie św. Piotra">
Uwolnienie św. Piotra

Uwolnienie św. Piotra () – obraz Hendricka ter Brugghena. 
Geneza.
Temat obrazu został zaczerpnięty z Nowego Testamentu, z Dziejów Apostolskich. Ilustruje jeden z epizodów z życia Piotra Apostoła. Piotr został na rozkaz króla Heroda pojmany i osadzony w więzieniu. Zakuty w łańcuchy, jego celi pilnowało czterech strażników. W nocy przyszedł do niego anioł Pański: Anioł wyprowadzi Piotra do miasta i zniknął a apostoł udał się do Rzymu. 
Opis obrazu.
Tradycyjnie motyw uwolnienia Piotra był przedstawiany zgodnie z narracją nowotestamentową: w celi więziennej, wśród śpiących strażników, z przestraszonym Piotrem i wyrazistym Aniołem. Brugghen, na wzór swojego mistrza Caravaggia i caravaggionistów utrechckich, skoncentrował się na przedstawieniu dwóch głównych postaci: Piotra i anioła i ich spotkania. Nocne wydarzenia dodatkowo pozwalały na użycie efektów światłocieni. Z lewej strony anioł, z ledwie zaznaczonymi na ciemnym tle skrzydłami, wskazuje dłonią na niebo zaznaczając swoje boskie posłannictwo. Piotr przedstawiony został jako stary bezzębny człowiek, z zapadniętymi oczami i z siwymi rozczochranymi włosami. Na jego twarzy maluje się zdziwienie i niedowierzanie. Jego ręce nadal są jeszcze splecione do modlitwy i skute łańcuchem. Z szarą twarzą Piotra kontrastuje jasna, młodzieńcza cera anioła. 
Proweniencja.
Obraz został zakupiony przez Royal Picture Gallery Mauritshuis w 1963 roku. W górnej centralnej części jest sygnowany i datowany: "HTBrugghen 1624".

</doc>
<doc id="2828882" url="https://pl.wikipedia.org/wiki?curid=2828882" title="Stadion im. Slavka Maletina Vavy">
Stadion im. Slavka Maletina Vavy

Stadion Slavko Maletin Vava (serb. "Стадион Славко Малетин Вава", "Stadion Slavko Maletin Vava") – wielofunkcyjny stadion w Bačkiej Palance, w Serbii. Może pomieścić 5 500 widzów. Swoje spotkania rozgrywa na nim drużyna Bačka Bačka Palanka.

</doc>
<doc id="2828883" url="https://pl.wikipedia.org/wiki?curid=2828883" title="Wacław Dobrowolski">
Wacław Dobrowolski

Wacław Dobrowolski (ur. 15 listopada 1890 w Janówce (gubernia chersońska) na Ukrainie, zm. 2 lipca 1969 w Radomiu) – polski malarz.
Życiorys.
Od siódmego roku życia mieszkał w Kijowie, gdzie po ukończeniu szkoły realnej rozpoczął studia architektoniczne w Szkole Sztuk Pięknych. Po roku zmienił kierunek nauki i rozpoczął naukę na wydziale malarstwa pod kierunkiem Iwana Fedorowicza Selezniowa, Grigorija Kononowicza Diadczenki, Muraszki i Menka. W 1912 ukończył studia i otrzymał prawo do nauki rysunku i grafiki w szkołach średnich, od jesieni tego roku kontynuował naukę na Akademii Sztuk Pięknych w Petersburgu u Konstantina Makowskiego, Jana Ciąglińskiego, Iwana Iwanowicza Tworożnkowa, Biełajewa, Dymitra Nikołajewicza Kardowskiego i Wasilija Sawińskiego. 
Od 1920 wystawiał swoje prace w Kijowie i Leningradzie. Od 1922 przez dwa lata mieszkał w Moskwie i pracował jako plastyk, w 1924 powrócił na uczelnię do Kijowa i obronił dyplom artysty malarza. Wstąpił wówczas do Związku Zawodowego Pracowników Sztuki i pracował jako ilustrator czasopism. W 1927 wyjechał w podróż po Europie, kilka miesięcy przebywał we Włoszech skąd pochodzi kolekcja ok. stu grafik. Rok później osiedlił się w Łodzi, gdzie został współorganizatorem powstania Szkoły Sztuk Pięknych. Szkoła ta w 1937 została przemianowana na Szkołę Sztuk Pięknych i Przemysłu Artystycznego im. Cypriana Kamila Norwida. Wystawiał swoje prace w Łodzi oraz w warszawskim Instytucie Propagandy Sztuki i Zachęcie. W 1940 został wysiedlony do Limanowej, skąd przeniósł się do Radomia, utrzymywał się w malowania portretów i udzielania prywatnych lekcji. 
W 1945 założył szkołę plastyczną, która cztery lata później stała się Państwowym Ogniskiem Plastycznym. Również w 1945 zainicjował powstanie radomskiego oddziału Towarzystwa Przyjaciół Sztuk Pięknych, za co został wynagrodzonym medalem. Był również pierwszym prezesem Związku Pracowników Sztuki w Radomiu oraz organizatorem Klubu Literacko-Artystycznego. Był wyjątkowo zasłużony dla rozwoju środowiska artystycznego w mieście, które wcześniej nie posiadało takich tradycji. 
Wielu uczniów Wacława Dobrowolskiego ukończyło Akademie Sztuk Pięknych i zostało zawodowymi malarzami, należeli do nich m.in. Alojzy Balcerzak, Władysław Kurpiel, Krystyna Krause. Lekcje rysunku pobierał również Andrzej Wajda.

</doc>
<doc id="2828886" url="https://pl.wikipedia.org/wiki?curid=2828886" title="Tamahú">
Tamahú

Tamahú – miasto w środkowej Gwatemali, w departamencie Alta Verapaz, leżące w odległości 38 km na południowy wschód od stolicy departamentu. Miasto jest siedzibą gminy o tej samej nazwie, która w 2012 roku liczyła 20 047 mieszkańców. Gmina jest niewielka i zajmuje powierzchnię 112 km².

</doc>
<doc id="2828887" url="https://pl.wikipedia.org/wiki?curid=2828887" title="Kościół Najświętszej Maryi Panny Królowej Apostołów w Ełku">
Kościół Najświętszej Maryi Panny Królowej Apostołów w Ełku

Kościół Najświętszej Maryi Panny Królowej Apostołów w Ełku - parafialny kościół rzymskokatolicki na ełckim osiedlu Północ II, wybudowany w roku 1991.
Powołanie parafii i budowa kościoła.
1 lipca 1991 z Parafii Najświętszego Serca Pana Jezusa wydzielone zostały cztery parafie w tym Parafia Najświętszej Maryi Panny Królowej Apostołów, obejmująca zasięgiem założone w latach 70. XX wieku osiedle Północ II. Od niedzieli 7 lipca odprawiano nabożeństwa przy ołtarzu polowym. 30 września 1991 Urząd Miasta wydał zgodę na budowę kaplicy. W ciągu kilku miesięcy zbudowano kościół, który 26 grudnia 1991 został wyświęcony przez biskupa Józefa Wysockiego. W ciągu kolejnych dwudziestu lat dobudowano lewe skrzydło, w którym mieszczą się pomieszczenia, wykorzystywane przez parafian. W 2012 roku dobudowano prawe skrzydło zawierające mieszkania księży, zakrystię, magazyn sprzętu i archiwum parafialne, w miejscu niewielkiego mieszkania z 1992 roku, które mimo iż miało być rozwiązaniem tymczasowym, przetrwało 20 lat.
Położenie.
Kościół mieści się przy ulicy Grodzieńskiej 6 na wysuniętym najbardziej na północ osiedlu Ełku - Północ II. Przy świątyni znajduje się niewielki akwen potocznie nazywany "Bajorkiem", wokół którego odbywają się osiedlowe procesje.

</doc>
<doc id="2828889" url="https://pl.wikipedia.org/wiki?curid=2828889" title="UDP flood">
UDP flood

UDP flood - atak typu DoS z użyciem protokołu UDP. Może zostać zainicjowany poprzez wysłanie dużej liczby pakietów UDP na losowe porty zdalnego hosta. W rezultacie maszyna ofiary:
Dla dużej liczby pakietów UDP, system ofiary będzie zmuszony odpowiadać wieloma pakietami ICMP, stając się w końcu nieosiągalnym dla innych klientów. Atakujący może również spreparować adres nadawcy pakietów UDP, aby zwrotne pakiety ICMP nie docierały do niego oraz ukryje przez to również swoją tożsamość.

</doc>
<doc id="2828892" url="https://pl.wikipedia.org/wiki?curid=2828892" title="Aida Tumutowa">
Aida Tumutowa

Aida Tumutowa (ros. Аида Тумутова), ur. 1 grudnia 1990 – rosyjska modelka i aktorka pochodzenia buriackiego.
Studiowała na Państwowym St.Petersburskim Uniwersytecie Kultury i Sztuki na wydziale społeczno-kulturowym. W 2010, jedną z głównych ról, zadebiutowała w filmie ("Palacz" w reż. Aleksieja Bałabanowa).

</doc>
<doc id="2828895" url="https://pl.wikipedia.org/wiki?curid=2828895" title="Giennadij Agapow">
Giennadij Agapow

Giennadij Michajłowicz Agapow (ros. Геннадий Михайлович Агапов; ur. 5 grudnia 1933 w Kaliningradzie, zm. 22 lipca 1999 w Jekaterynburgu) – reprezentujący ZSRR lekkoatleta, chodziarz.
Dwukrotny olimpijczyk – podczas igrzysk olimpijskich w Tokio (1964) był 12. w chodzie na 50 kilometrów z czasem 4:24:34,0, a na igrzyskach w Meksyku (1968) nie ukończył tego dystansu.
Srebrny medalista mistrzostw Europy (1966) w chodzie na 50 kilometrów. Na mistrzostwach Europy w 1969 został zdyskwalifikowany w chodzie na 20 kilometrów.
Czterokrotny rekordzista świata:
Czterokrotnie był mistrzem Związku Radzieckiego: w 1965 i 1967 w chodzie na 20 kilometrów, w 1969 na 50 kilometrów, a w 1966 w chodzie na 15 000 metrów w hali.

</doc>
<doc id="2828896" url="https://pl.wikipedia.org/wiki?curid=2828896" title="Gennady Agapov">
Gennady Agapov



</doc>
<doc id="2828897" url="https://pl.wikipedia.org/wiki?curid=2828897" title="Gennadij Agapow">
Gennadij Agapow



</doc>
<doc id="2828898" url="https://pl.wikipedia.org/wiki?curid=2828898" title="Gennadiy Agapov">
Gennadiy Agapov



</doc>
<doc id="2828899" url="https://pl.wikipedia.org/wiki?curid=2828899" title="Stanisław Jakub z Kłecka">
Stanisław Jakub z Kłecka

Stanisław Jakub z Kłecka – żyjący w XV wieku notariusz publiczny, kanonik poznański, pleban w Spławiu.
Życiorys.
Pochodził z Kłecka. W 1434 roku był notariuszem publicznym diecezji gnieźnieńskiej. W latach 1448-1465 kanonik kolegiaty Najświętszej Marii Panny w Poznaniu. Od 1453 roku był plebanem w Spławiu.

</doc>
<doc id="2828902" url="https://pl.wikipedia.org/wiki?curid=2828902" title="Gienadij Agapow">
Gienadij Agapow



</doc>
<doc id="2828904" url="https://pl.wikipedia.org/wiki?curid=2828904" title="T.B. Joshua">
T.B. Joshua

T.B. Joshua (ur. 12 czerwca 1963 w Arigidi, zm. 5 czerwca 2021 w Lagos) – nigeryjski duchowny, teleewangelista, prorok i uzdrowiciel. Jest założycielem i pastorem zwierzchnim megakościoła The Synagogue Church of All Nations (SCOAN), która nadaje swoje programy w jednej z największych telewizji chrześcijańskich Emmanuel TV. Kościół prowadzi także pomoc humanitarną dla biednych.
Duchowny Joshua twierdzi że miał wizje od Boga, jest znany z wypędzania demonów, nadnaturalnych modlitw w imieniu Jezusa, po których ludzie zostają uzdrowieni z takich chorób jak AIDS, rak, urazy rdzenia kręgowego i wiele innych. Niektórzy piłkarze z kadry narodowej Nigerii twierdzą, że zostali uzdrowieni przez proroka Joshuę.
Prorok Joshua, według niektórych, w swoich proroctwach w 2010 roku przepowiedział katastrofę smoleńską, według innych stosuje sztuczki w celu "omamienia" tłumu.
Na początku marca 2020 ogłosił proroctwo, iż pandemia koronawirusa ustanie 27 marca 2020.

</doc>
<doc id="2828907" url="https://pl.wikipedia.org/wiki?curid=2828907" title="Redaktor odpowiedzialny">
Redaktor odpowiedzialny

Redaktor odpowiedzialny – instytucja dziennikarska, w Polsce ukonstytuowana przez ustawę "Prawo prasowe" z dnia 26 stycznia 1984 roku.
Pojęcie znane jest od XIX wieku, zakłada wskazanie "redaktora odpowiedzialnego", przez redaktora naczelnego, który uzyskał immunitet procesowy (na przykład w przypadku uzyskania immunitetu poselskiego lub dyplomatycznego) członka redakcji odpowiedzialnego prawnie w jego imieniu. Wskazany redaktor ponosi wszelką odpowiedzialność prawną wynikającą z naruszenia dóbr osobistych (lub innych prawnie chronionych), przejmując odpowiedzialność prawną za dziennikarza objętego immunitetem procesowym. Sprawy karne o ewentualne przestępstwa określone w artykule prawa prasowego dotyczącym instytucji "redaktora odpowiedzialnego" rozpatruje sąd rejonowy.

</doc>
<doc id="2828910" url="https://pl.wikipedia.org/wiki?curid=2828910" title="Tomasz Ross">
Tomasz Ross

Tomasz Ross (ur. 1966 w Zakopanem) – polski rzeźbiarz, odlewnik.
Absolwent Państwowego Liceum Sztuk Plastycznych im. Antoniego Kenara w Zakopanem (1986). W latach 1986–1991 studiował na Wydziale Rzeźby Akademii Sztuk Pięknych w Warszawie, dyplom w pracowni prof. Piotra Gawrona. W latach 1999–2001 organizator i komisarz Biennale Rzeźby dla Uczniów Szkół Plastycznych w Zakopanem. Członek Związku Polskich Artystów Plastyków. Realizator statuetki "Filipa" ("satyrykonowego chłopaczka") według projektu Zygmunta Januszewskiego, autor i realizator satyrykonowych medali oraz pamiątkowej tablic poświęconych zmarłym twórcom satyry. Wykonał (z Stefanem Dousą) Stacje różańcowe na placu pielgrzymim na Jasej Górze w Częstochowie (2005). Figury do stacji zaprojektował prof. Wiktor Zin. Autor Pomnika doktora Andrzeja Chramca przed budynkiem Urzędu Miasta w Zakopanem.
Życie prywatne.
Brat zakopiańskiej rzeźbiarki Ewy Ross-Baczyńskiej.

</doc>
<doc id="2828920" url="https://pl.wikipedia.org/wiki?curid=2828920" title="Droga ekspresowa 77 (Izrael)">
Droga ekspresowa 77 (Izrael)

Droga ekspresowa 77 (hebr. כביש 77) – droga krajowa biegnąca od położonego w Dolinie Jezreel miasteczka Ramat Jiszaj do miasta Tyberiada na północy Izraela.
Przebieg.
Droga nr 77 biegnie równoleżnikowo z zachodu na północny wschód, od położonego w Dolinie Jezreel miasteczka Ramat Jiszaj do położonego nad Jeziorem Tyberiadzkim miasta Tyberiada.
Swój początek bierze na północny zachód od miejscowości Ramat Jiszaj, na skrzyżowaniu "Jiszaj" z drogą nr 75, którą jadąc na zachód dojeżdża się do miejscowości Kirjat Tiwon lub na wschód do moszawu Bet Sze’arim. Droga ekspresowa nr 77 kieruje się jako dwujezdniowa droga na północny wschód, mijając położone na północy moszawy Allone Abba i Bet Lechem ha-Gelilit. Po 6 km dojeżdża do węzła drogowego przy miejscowości Zarzir. Droga nr 7626 prowadzi na północny zachód do miejscowości Ka’abije-Tabbasz-Hajajre lub na południowy wschód do skrzyżowania drogi nr 75 z drogą 73 przy moszawie Nahalal. Droga nr 77 po 3,5 km dociera do węzła drogowego "ha-Mowil" z drogą nr 79. Zjeżdżając na nią na południowy wschód dojeżdża się do kibucu ha-Solelim, lub na północny zachód do wioski komunalnej Allon ha-Galil. Droga nr ekspresowa nr 77 prowadzi dalej południową krawędzią Doliny Bejt Netofa i wykręca łagodnie na zachód, by po 6 km dotrzeć do skrzyżowania z drogą prowadzącą na południe do wioski Hosza’aja i bazy wojskowej Szimszon. Kilometr dalej odchodzi na północ droga do arabskiej wioski Rummat al-Hajb. Potem mijana jest położona na południe od drogi strefa przemysłowa Cippori i dojeżdża się do miejscowości Kefar Kanna. W kierunku północnym odchodzi lokalne droga do kibucu Bet Rimmon, natomiast droga nr 754 prowadzi na południe do miejscowości Maszhad i dalej do skrzyżowania z drogą nr 79. Ponad kilometr dalej są dwa zjazdy do położonego na północ od drogi miasteczka Turan. Po stronie południowej mijana jest baza wojskowa Chawat Ha-Szomer. Tuż po jej minięciu znajduje się budowany węzeł drogowy "Golani" z drogą nr 65. Drogą nr 65 dojeżdża się na południe do moszawu Ilanijja lub na północ do wioski komunalnej Micpe Netofa. Natomiast droga nr 77 po 3 km dociera do skrzyżowania z drogą nr 7707. Zjeżdża się tutaj na południe do wioski Giwat Awni, lub na północ do kibucu Lawi i wioski młodzieżowej Hodajot. Trzy kilometry dalej mijana jest położona na południe od drogi strefa przemysłowa "Dolna Galilea" i następnie dojeżdża się do położonego nad jeziorem Tyberiadzkim miasta Tyberiada. Przy wjeździe do miasta jest skrzyżowanie z drogą nr 768, którą dojeżdża się do położonych na południu moszawu Ha-Zore’im i wioski Porijja Newe Owed. Kilometr dalej jest zjazd do położonego na północ od drogi moszawu Micpa. Po kolejnych 2 km jest skrzyżowanie z drogą nr 7717, która prowadzi na północny zachód do moszawu Kefar Chittim. Droga n4 77 kończy swój bieg na skrzyżowaniu z drogą nr 90.

</doc>
<doc id="2828921" url="https://pl.wikipedia.org/wiki?curid=2828921" title="Telêmaco Borba">
Telêmaco Borba

Telêmaco Borba – miasto i gmina w Brazylii, w stanie Parana. Znajduje się w mezoregionie Centro Oriental Paranaense i mikroregionie Telêmaco Borba.

</doc>
<doc id="2828928" url="https://pl.wikipedia.org/wiki?curid=2828928" title="Liberalia">
Liberalia

Liberalia (łac. "Liberaliensis") – stolica historycznej diecezji we Cesarstwie rzymskim w prowincji Numidia. Współcześnie w Algierii. Obecnie katolickie biskupstwo tytularne.

</doc>
<doc id="2828929" url="https://pl.wikipedia.org/wiki?curid=2828929" title="Bas Drijver">
Bas Drijver

Bas Drijver (ur. 2 kwietnia 1980 w Bergen op Zoom) – holenderski brydżysta, World Grand Master w kategorii Open (WBF), European Grand Master i European Champion w kategorii Open (EBL).
Jest profesjonalnym brydżystą. Jego partnerem brydżowym jest Sjoert Brink.
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2828936" url="https://pl.wikipedia.org/wiki?curid=2828936" title="Mylne Siodełko">
Mylne Siodełko

Mylne Siodełko (ok. 1395 m) – wąsko wcięta przełączka pomiędzy Białą Turnią (ok. 1460 m) i Żółtą Basztą (ok. 1400 m) w północno-zachodniej grani Upłaziańskiej Kopy w Dolinie Kościeliskiej w Tatrach Zachodnich. Jej północno-wschodnie stoki opadają do Żlebu pod Wysranki, południowo-zachodnie do lewej (patrząc od dołu) odnogi Kolistego Żlebu.
Na Mylne Siodełko można łatwo wyjść z zarośniętych lasem zboczy Wysranek. Z powodu gąszczy trudno od tej strony odróżnić Mylną Przełączkę od sąsiedniego Przechodu za Rękawicą. Z lewej (patrząc od dołu) odnogi Kolistego Żlebu podejście prowadzi z szerokiej, zawalonej piargami depresji pod ścianą Żółtej Baszty. Na lewo odchodzi od niej częściowo piarżysty, częściowo trawiasty żlebek na Mylne Siodełko. Wyjście stąd na przełączkę ma II lub III stopień trudności (zależnie od obranej drogi). Pierwsze przejście: Władysław Cywiński 30 maja 1995 r.

</doc>
<doc id="2828939" url="https://pl.wikipedia.org/wiki?curid=2828939" title="Zwiesel (ujednoznacznienie)">
Zwiesel (ujednoznacznienie)



</doc>
<doc id="2828941" url="https://pl.wikipedia.org/wiki?curid=2828941" title="Żółta Baszta">
Żółta Baszta

Żółta Baszta (ok. 1400 m) – turnia w północno-zachodniej grani Upłaziańskiej Kopy w Dolinie Kościeliskiej w Tatrach Zachodnich. Znajduje się w tej grani pomiędzy Rękawicą (od której oddzielona jest Przechodem za Rękawicą, ok. 1360 m) a Białą Turnią, od której oddzielona jest Mylnym Siodełkiem (ok. 1395 m). Nazwa dobrze oddaje charakter tej turni, basztą bowiem nazywa się skalicę o trzech bokach wolnych, związaną z resztą terenu tylko podstawą i jednym bokiem.
Północno-wschodnie zbocze Białej Turni to Wysranki opadające do Żlebu pod Wysranki. Jest całkowicie porośnięte lasemi od tej strony na Żółtą Basztę można wejść bez trudności. Jej wierzchołek porasta gęsta kosodrzewina. W południowo-zachodnim kierunku turnia opada ścianą o wysokości ok. 60 m. W stosunku do sąsiednich turni (Rękawica i Biała Turnia), Żółta Baszta jest w grani nieco cofnięta. Po obydwu jej stronach z sąsiednich przełączek opadają wąskie żlebki.

</doc>
<doc id="2828952" url="https://pl.wikipedia.org/wiki?curid=2828952" title="Zbigniew Bator">
Zbigniew Bator

Zbigniew Bator (ur. 16 października 1944 w Krakowie, zm. 14 sierpnia 2012 tamże) – aktor, reżyser i publicysta.
Życiorys.
Był aktorem Teatru Bagatela w Krakowie. Od 1985 w krakowskiej Akademii Pedagogicznej prowadził zajęcia z kultury żywego słowa i emisji głosu. Opublikował kilkanaście tekstów publicystycznych, głównie w Ruchu Muzycznym i Teatrze. Był instruktorem 11 Krakowskiej Drużyny Harcerskiej. 
Został pochowany na Cmentarzu Rakowickim w Krakowie (kwatera CB, rząd wsch.)

</doc>
<doc id="2828953" url="https://pl.wikipedia.org/wiki?curid=2828953" title="Don Wasyl">
Don Wasyl



</doc>
<doc id="2828964" url="https://pl.wikipedia.org/wiki?curid=2828964" title="Bauke Muller">
Bauke Muller

Bauke Muller (ur. 17 lutego 1962) – holenderski brydżysta z tytułami World Grand Master w kategorii Open (WBF) oraz European Grand Master i European Champion w kategorii Open (EBL).
Bauke Muller jest żonaty i ma córkę. Z wykształcenia jest psychologiem. Pracuje jako badacz w Institute for Employee Benefits.
Jego partnerem brydżowym jest Simon de Wijs. Ma przydomek "profesor".
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2828968" url="https://pl.wikipedia.org/wiki?curid=2828968" title="Jack Garrick">
Jack Garrick

J.A.F. (Jack) Garrick (ur. 1928) – nowozelandzki ichtiolog specjalizujący się w spodoustych. Karierę zawodową rozpoczął w 1950 roku na Uniwersytecie Wiktorii w Wellington na Nowej Zelandii, gdzie w 1971 roku otrzymał tytuł profesora. Pierwszą pracę naukową napisał w 1951 roku. W 1990 roku przeszedł na emeryturę. Jest autorem wielu książek i artykułów naukowych na temat rekinów i płaszczek. W 1957 roku opisał gatunek rekina "Etmopterus baxteri" oraz odkrył nowozelandzkie siedliska gardłosza atlantyckiego ("Hoplostethus atlanticus"), przynoszące co roku miliony dolarów zysku.

</doc>
<doc id="2828971" url="https://pl.wikipedia.org/wiki?curid=2828971" title="Granice Afganistanu">
Granice Afganistanu

Afganistan graniczy z sześcioma państwami, na odcinku 5 529 km. Kraj nie posiada dostępu do morza.
Granice historyczne.
W latach 1917-1991 istniała granica afgańsko-radziecka, wcześniej będąca granicą pomiędzy Afganistanem a Imperium Rosyjskim.

</doc>
<doc id="2828972" url="https://pl.wikipedia.org/wiki?curid=2828972" title="Xenambassis">
Xenambassis



</doc>
<doc id="2828973" url="https://pl.wikipedia.org/wiki?curid=2828973" title="Synechopterus">
Synechopterus



</doc>
<doc id="2828974" url="https://pl.wikipedia.org/wiki?curid=2828974" title="Denel G5">
Denel G5



</doc>
<doc id="2828977" url="https://pl.wikipedia.org/wiki?curid=2828977" title="Joey Woody">
Joey Woody

Joey Woody (ur. 22 maja 1973 w Iowa City) – amerykański lekkoatleta specjalizujący się w długich biegach płotkarskich.

</doc>
<doc id="2828981" url="https://pl.wikipedia.org/wiki?curid=2828981" title="Aleksandra Cesarzowa">
Aleksandra Cesarzowa

Aleksandra Cesarzowa – według hagiograficznej legendy cesarzowa rzymska, święta Kościoła katolickiego, koptyjskiego i prawosławnego.
Żywot.
Wiadomości o Aleksandrze pochodzą z żywota św. Jerzego. Aleksandra poniosła śmierć męczeńską w Nikomedii wraz ze św. Jerzym, z rozkazu cesarza Dioklecjana. Aleksandra uwierzyła w Chrystusa, będąc świadkiem cudownego zagojenia ran zadanych świętemu ostrzami noży i gwoździami na kole tortur wskutek interwencji anioła. Pod wpływem tego wydarzenia chciała natychmiast wyznać wiarę w Chrystusa, ale prokonsul Magnecjusz powstrzymał ją od tego. Aleksandra zobaczyła następnie, jak Jerzy, zanurzony przez 3 dni po ramiona w jamie z niegaszonym wapnem, wyszedł z tego bez szwanku. Dowiedziawszy się ponadto, że znakiem krzyża rozbił wszystkie posągi bogów w świątyni Apollina, otwarcie wyznała Chrystusa, wyśmiewając pogańskich bogów. Po tym jej czynie Dioklecjan rozkazał ją ściąć wraz ze świętym Jerzym. Aleksandra chętnie poddała się karze, jednakże w drodze na miejsce kaźni zasłabła, usiadła na kamieniu przydrożnym i zmarła. Według innej wersji została ścięta wspólnie ze świętym Jerzym.
Identyfikacja.
Nie powiodły się próby ustalenia, czyją święta była żoną. Możliwe, że Aleksandra była wdową po jednym z poprzedników Dioklecjana – pomiędzy 270 a 284 rokiem w cesarstwie rządziło aż 15 władców. Wiele prawosławnych żywotów, między innymi żywot autorstwa Dymitra Rostowskiego, nazywa ją żoną Dioklecjana. Ani Szymon Metafrasta, ani Watykański Kodeks 916, ani inne dawne teksty bizantyńskie i łacińskie nie potwierdzają tej teorii. Jedynym wyjątkiem wśród źródeł greckich jest kompilacja Teodora Dafnopaty.
Wiadomo, że jedyną żoną Dioklecjana była Pryska, która zginęła wraz z córką Walerią, wdową po cesarzu Galeriuszu, w 313 roku. Próba identyfikacji Aleksandry z Pryską, jest stosunkowo późna, bo dopiero XX-wieczna. Znajduje się między innymi w minei wydanej przez patriarchę moskiewskiego, w której data śmierci Aleksandry w 303 roku została uznana za błędną i przesunięta na rok 313 (rok śmierci Pryski). Hipotezy tej nie potwierdzają nie tylko dawne żywoty, ale i liczne apokryfy łacińskie, arabskie, syryjskie, koptyjskie, gruzińskie i etiopskie.
Kult świętej.
Wspomnienie Aleksandry znajduje się w "Wielkim Typikonie" (IX/X wiek) i "Menologium Bazylego II" (X wiek). W greckim rękopisie z X wieku zachował się kanon drugiego głosu poświęcony Aleksandrze. Krótki żywot Aleksandry został przełożony w XII wieku w Synaksarionie Konstantyna Mokisijskiego. W XVI wieku jej żywot i wspomnienie znalazło się pod datą 21 kwietnia i pod tą datą jest wspominana w Kościele katolickim. W liturgii Kościołów prawosławnych tradycji greckiej oraz Kościoła rosyjskiego nie wspomina się Aleksandry osobno, ale przy okazji wspomnienia świętego Jerzego. W minei rosyjskiej jest jej poświęcony cały tropar, a w liturgii greckiej po szóstej pieśni kanonu na jutrznię znajduje się jeden wiersz jambiczny o Aleksandrze. W Prawosławiu jej wspomnienie obchodzone jest 23 kwietnia, a w Kościele koptyjskim 10 kwietnia.
Ikonografia.
W sztuce bizantyńskiej i staroruskiej Aleksandra została przedstawiona w niektórych scenach z życia świętego Jerzego. W cerkwi świętego Jerzego w Starom Nagoričanem (Macedonia, 1317-1318) pojawia się w scenie osądzenia, wyznania wiary i w scenie przed cesarzem Dioklecjanem. Z lat 1348-1350 pochodzi fresk w narteksie cerkwi Wniebowstąpienia w Monasterze Visoki Dečani przedstawiający męczeństwo Aleksandry i Jerzego. Nawrócenie Aleksandry na chrześcijaństwo znajduje się też na ikonie ze scenami z życia Męczennika Jerzego, z początku XVI wieku w soborze Zaśnięcia Matki Bożej w Dmitrowie. W „Herminii” Dionizego Furnoagrafiota z początku wieku XVIII., Aleksandra jest wspomniana w związku ze sceną ścięcia świętego Jerzego: „W niewielkiej odległości... cesarzowa Aleksandra siedzi na kamieniu, martwa, anioł przyjmuje jej duszę „.
Aleksandra jest tradycyjnie przedstawiana w cesarskiej szacie i koronie na głowie, często z krzyżem w ręku, wśród świętych kobiet w medalionie: ze św Barbarą na fresku Teofana Greka w cerkwi Zbawiciela na Ilinie w Nowogrodzie (1378); w towarzystwie świętej Dionizji w cerkwi Narodzenia Matki Bożej w Monasterze Terapontowskim (1502); ze św. Katarzyną – na moskiewskiej ikonie „Postu”, z końca XIV wieku; na ikonie „Tobą raduje się [wszelkie stworzenie]” z Monasteru Sołowieckiego z połowy XVI wieku; ze św. Ireną – na haftowanym welonie „Pochwała Bogarodzicy” z końca XVI wieku, wykonanym w warsztacie carycy-mniszki Aleksandry (I. F. Godunowej).
Ten typ ikonograficzny przetrwał w sztuce rosyjskiej do początków XX wieku. Mozaika F. P. Briułowa w głównym ikonostasie soboru świętego Izaaka z lat 50. XIX wieku przedstawia Aleksandrę z gałązką palmy w ręku opierającą się na mieczu wraz z Marią Magdaleną. Pochodzące z lat 1894/07 mozaiki w soborze Zmartwychwstania (Zbawiciela na Krwi) w Petersburgu wykonane przez W.W. Bielajewa ukazują Aleksandrę i świętego Jerzego, a w południowym ikonostasie przez M. Bodariewskiego, Aleksandrę. Z około 1913 roku pochodzi ikona wybranych świętych W. Gurianowa, dar dla rodziny carskiej z okazji obchodów 300-lecia domu Romanowów.
W XIX wieku świętej Aleksandrze Cesarzowej, jako patronce cesarzowych, żony Mikołaja I i Mikołaja II zostało poświęconych kilka cerkwi i kaplic (m.in. w Aleksandrowskiej Akademii Wojskowej na Znamience w 1851).

</doc>
<doc id="2828982" url="https://pl.wikipedia.org/wiki?curid=2828982" title="Meroux">
Meroux

Meroux – miejscowość i gmina we Francji, w regionie Burgundia-Franche-Comté, w departamencie Territoire-de-Belfort. W 2016 roku populacja ówczesnej gminy wynosiła 892 mieszkańców. 
W dniu 1 stycznia 2019 roku z połączenia dwóch ówczesnych gmin – Meroux oraz Moval – powstała nowa gmina Meroux-Moval. Siedzibą gminy została miejscowość Meroux. 

</doc>
<doc id="2828983" url="https://pl.wikipedia.org/wiki?curid=2828983" title="Droga ekspresowa 79 (Izrael)">
Droga ekspresowa 79 (Izrael)

Droga ekspresowa 79 (hebr. כביש 79) – droga krajowa biegnąca od położonego na równinie nadmorskiej miasta Kirjat Bialik do miejscowości Maszhad na północy Izraela.
Przebieg.
Droga nr 79 biegnie równoleżnikowo z zachodu na wschód, od nadmorskiego miasta Kirjat Bialik do położonego w okręgu metropolitalnym Nazaretu miasteczka Maszhad.
Swój początek bierze w mieście Kirjat Bialik, na skrzyżowaniu z drogą nr 4. Droga nr 79, jako jednopasmowa droga, kieruje się stąd na wschód i dojeżdża do budowanego węzła drogowego z autostradą nr 22. Po wyjechaniu z miasta droga mija położony na północy cmentarz Cur Szalom i dociera do skrzyżowania z drogą dojazdową do położonego na północy kibucu Afek. Droga tu wykręca łagodnym łukiem na południowy wschód i po 2 km dociera do węzła drogowego "Gil'am" z drogą nr 781. Można tu zjechać na południowy zachód do miasta Kirjat Atta, lub na północny zachód w kierunku miejscowości I’billin. Natomiast droga nr 79 poszerza się do dwupasmowej drogi i dociera do węzła drogowego "Somech" z drogą ekspresową nr 70. 2 km dalej jest zjazd do położonego na północy miasta Szefaram i 500 metrów dalej zjazd do położonej na południu wioski Adi. Potem droga dociera do miejscowości Bir al-Maksur i na południowo-zachodnim skraju doliny Bejt Netofa krzyżuje się z drogą nr 784, prowadzącą na południowy zachód do wioski Allon ha-Galil i na północny wschód do kibucu Channaton. Około 500 metrów dalej droga nr 79 dociera do węzła drogowego "ha-Movil" z drogą ekspresową nr 77, którą jadąc na północny wschód dojeżdża się do wioski Hosza’aja, lub na południowy zachód do miejscowości Zarzir. Droga nr 79 po kolejnym kilometrze dociera do przebudowywanego zjazdu na południe do kibucu ha-Solelim i wioski komunalnej Szimszit. Za skrzyżowaniem droga nr 79 przechodzi w drogę jednopasmową. Po przejechaniu 4 km dojeżdża się do skrzyżowania z drogą nr 7926 umożliwiającego zjazd na północ do moszawu Cippori i Parku Narodowego Cippori. Po 200 metrach jest zjazd na południe do miejscowości Ilut, po czym droga wykręca na północny wschód omijając aglomerację miejską Nazaretu. Do centrum tego miasta można dojechać drogą nr 700. Kilka kilometrów dalej droga nr 79 kończy swój bieg na rondzie na którym można zjechać drogą nr 754 na południowy zachód do miejscowości Ar-Rajna, drogą nr 6400 na południowy wschód do miasta Nof ha-Galil i drogą nr 754 na północny wschód do miejscowości Maszhad i Kefar Kanna.

</doc>
<doc id="2828988" url="https://pl.wikipedia.org/wiki?curid=2828988" title="Osiedle Nowy Świat (Kłodzko)">
Osiedle Nowy Świat (Kłodzko)

Osiedle Nowy Świat (właściwie Ustronie Górne) – osiedle domów jednorodzinnych w Kłodzku, położone w północno-zachodniej części miasta, na lewym brzegu Nysy Kłodzkiej. Powstało na miejscu dawnego Ustronia Górnego, włączonego w obszar miasta w 1687 roku. Zamieszkuje je około kilka tysięcy mieszkańców.
Geografia.
Położenie geograficzne.
Osiedle Nowy Świat położone jest w północnej części Kłodzka. Graniczy na zachodzie z osiedlem im. św. Wojciecha, na północy z Ustroniem (właściwie Ustronie Dolne), na wschodzie poprzez Nysę Kłodzką z Jurandowem, a na południu ze Starym Miastem. Od centrum miasta oddalone jest o ok. 0,6 km.
Warunki naturalne.
Osiedle położone jest na wysokości 290–329 m n.p.m. Największe wzniesienia znajdują się w południowo-zachodniej części osiedla, zaś jego wysokość hipsometryczna stopniowo wzrasta w kierunku zachodnim w stronę ogródków działkowych, a także w kierunku Fortecznej Góry. Zabudowania ciągną się w wąskim terenem pomiędzy wspomnianą rzeką a Forteczną Górą oraz na rozległym wzniesieniu na jej północnym krańcu. Otoczenie stanowią ogródki działkowe i łąki.
Historia.
Ustronie Górne było starą osadą czeską, która przez cały czas ściśle związana była z Kłodzkiem. Powstało prawdopodobnie już w XII wieku jako typowa osada podmiejska. Od początku wchodziła ona w skład parafii św. Wacława na kłodzkim zamku. Jednocześnie ze względu na bliskie sąsiedztwo z Kłodzkiem, wieś ta była często niszczona podczas wojen jakie miały miejsce na ziemi kłodzkiej. W 1343 roku Peschke Rücker sprzedał swoją posiadłość w Ustroniu joannitom za 27 marek groszy praskich. W Ustroniu istniało także wolne sędziostwo, które w 1372 roku obejmowało 9 prętów gruntów. Mieszkali we wsi także wolni chłopi. W 1381 roku jako miejscowy sędzia wymieniany jest Henil Mertil. Z roku 1394 pochodzi wzmianka o istnieniu w Ustroniu folwarku sędziowskiego, który obejmował 2,5 łana gruntu sędziowskiego, z zastrzeżeniem wieczystej daniny na rzecz kłodzkich franciszkanów.
Na początku XV wieku osada należała do Hansa von Tschetterwanga, ale już kilkanaście lat później w 1420 roku tylko część odziedziczyła jego córka Jadwiga. Z kolei pozostała część należała do augustianów. W Ustroniu przez cały czas zamieszkiwała ludność pochodzenia słowiańskiego. Przez cały ten okres przez kłodzkie księgi miejskie przewijały się imiona miejscowych sędziów, ławników i chłopów o czysto słowiańskich nazwiskach. Wieś okresowo należała do franciszkanów, np. w 1472 roku. Z kolei w 1478 roku przedmiotem transakcji o wartości 80 guldenów węgierskich był folwark w Ustroniu, a stronami byli: Margaretha von Frankenberg i jej szwagier Anders Gunther. Już pod koniec XV wieku wieś w całości poza wolnym sędziostwem znajdowała się w posiadaniu zakonu augustianów, natomiast w 1491 roku jako wolnego sędziego wymieniano niejakiego Waczlawa.
Przez cały czas zacieśniały się związki wioski z pobliskim Kłodzkiem do tego stopnia, że jej południowa część z czasem została faktycznie przekształcona w przedmieście położone za Bramą Ząbkowicką (niem.: "Halbendorfer Vorstadt"). W 1631 roku na terenie Ustronia Górnego i Dolnego mieszkało łącznie 9 kmieci płacących podatki kościelne, a w 1653 roku istniało tutaj 27 gospodarstw. W 1597 roku Ustronie zostało przejęte przez zakon jezuitów, który przejął wszystkie dotychczasowe dobra należące do rozwiązanego w Kłodzku zgromadzenia augustianów na mocy decyzji papieża Klemensa VIII. Ustronie weszło w skład uposażenia kolegium jezuickiego.
W 1687 roku Ustronie Górne zostało oficjalnie przyłączone w granice Kłodzka, co wiązało się z koniecznością rozbudowy pobliskiej twierdzy, zarządzonej przez cesarza Leopolda I Habsburga. Dla miejscowych właścicieli tutejszych majątków oznaczało to ponowne wykupienie przywilejów sądowych oraz związane z tym opłaty. Przez kolejne stulecia interesy jej mieszkańców podporządkowane były twierdzy. Powstały tutaj nowe budynki, jednak na pozostałym obszarze na południe od Szpitalnej Górki zakazane było wznoszenie nowych domostw. Zabudowania Ustronia Górnego były często niszczone podczas kolejnych wojen: wojen śląskich (1740-1763) i wojny napoleońskie (1806-1807).
Pewnie ożywienie w tym rejonie miasta wywołała dopiero decyzja władz państwowych o zniesienie w Kłodzku w 1877 roku statusu miasta-twierdzy. W tym czasie zaczęły powstawać między twierdzą a Nysą Kłodzką nowe budynki mieszkalne, a na wschodnich i północnych krańcach twierdzy urządzono promenadę miejską z licznymi alejkami spacerowymi. W okresie dwudziestolecia międzywojennego wraz z rozwojem liczby mieszkańców Kłodzka powstał idea wybudowania za północnym stokiem twierdzy nowego osiedla domów jednorodzinnych. Wcześniej powstał wielorodzinny budynek mieszkalny przy ul. Fortecznej. Idee budowy Osiedla Północnego, bo taką otrzymało ono nazwę zaczęto realizować od 1933 roku.
Po przejęciu Kłodzka przez władze polskie w 1945 roku kontynuowano rozbudowę prywatnych domów jednorodzinnych w tym rejonie miasta, która trwa do dzisiaj, co związane było z dosyć niedalekim oddaleniem od centrum, a samo osiedle otrzymało nazwę Nowego Świata. Powstał tu także amfiteatr z torem saneczkowym.
Administracja.
Obszar obecnego osiedla od zawsze dzielił losy polityczno-administracyjne z Kłodzkiem, zostając do niego oficjalnie włączony pod koniec XVII wieku. Po zakończeniu II wojny światowej znalazł się w granicach Polski. Wszedł jako część Kłodzka w skład województwa wrocławskiego, powiatu kłodzkiego. Z kolei po zmianach w administracji terenowej w latach 70. XX wieku wszedł w skład województwa wałbrzyskiego. W 1999 roku ponownie reaktywowano powiat kłodzki, który wszedł w skład województwa dolnośląskiego.
Na terenie Kłodzka nie występują pomocnicze jednostki administracyjne, takie jak: osiedla, czy dzielnice, dlatego też o większości spraw decyduje samorząd miejski, którego siedziba znajduje się na pl. Bolesława Chrobrego, na Starym Mieście. Mieszkańcy wybierają do Rady Miasta pięciu radnych co 5 lat (do 2018 roku kadencja wynosiła 4 lata), tworząc okręg wyborczy nr 2, wraz z całą środkową i północno-zachodnią częścią miasta, położoną na lewym brzegu Nysy Kłodzkiej.
Edukacja i kultura.
Na osiedlu Nowy Świat nie ma żadnej placówki kulturalno-oświatowej. Dzieci w wieku 7–15 lat pobierają naukę w mieszczącej się na pobliskim osiedlu Kruczkowskiego – Szkole Podstawowej nr 3 im. kpt. Betleja przy ul. Jana Pawła II 2-4. Następnie młodzież kontynuuje kształcenie w zdecydowanej większości w szkołach średnich położonych w centrum miasta.
Religia.
Większość mieszkańców osiedla stanowią wyznawcy Kościoła rzymskokatolickiego. Osiedle wchodzi w skład katolickiej parafii Wniebowzięcia Najświętszej Maryi Panny, która obejmuje swoim zasięgiem całą środkową i północno-zachodnią część miasta oraz Gołogłowy. Została ona utworzona w średniowieczu. Jej siedziba znajduje się na terenie starówki. Obecnie funkcję proboszcza sprawuje ks. Henryk Całka, SJ. Parafia ta wchodzi w skład diecezji świdnickiej i dekanatu kłodzkiego.
Architektura i urbanistyka.
Osiedle Nowy Świat ma zróżnicowany układ urbanistyczny. Jego główną część stanowi osiedle domków jednorodzinnych, powstających sukcesywnie od lat 30. XX wieku za północnym zboczem twierdzy w kierunku Ustronia Dolnego, których główną oś stanowi ul. Nowy Świat. Zupełnie odmienny charakter posiada wschodnia część osiedla (dawne przedmieście), które przypomina ulicówkę (ul. Nadrzeczna), od której odchodzi ul. Forteczna w kierunku Nysy Kłodzkiej. Ulice Nowy Świat i Nadrzeczna łączą się ze sobą przed Ustroniem Dolnym na wysokości Szpitalnej Górki i widocznego na prawym brzegu rzeki dworca kolejowego Kłodzko Główne.
W skład osiedla wchodzi 10 ulic:
Rekreacja.
Osiedle Nowy Świat posiada spore obszary rekreacyjne do których zaliczyć możemy: Państwowe Ogródki Działkowe, zlokalizowane w zachodniej i wschodniej części osiedla, które tworzą trzy grupy:
Poza tym każdy z domów jednorodzinnych posiada własne, przydomowe niewielkie ogródki działkowe. Sporą popularnością cieszyła się dawniej w czasach niemieckich założona w drugiej połowie XIX wieku promenada miejska, która czasem w źródłach określana była mianem Parku Miejskiego (niem. "Stadtpark"). Park ten powstał w miejscu dawnych stoków bojowych, będących w dawnych czasach najsłabszą stroną twierdzy, z racji płaskiego ukształtowania terenu. Na obszarze tym dochodziło przez stulecia do najbardziej zaciętych bitew. W XX wieku zbudowano na jego terenie tor saneczkowy, z którego korzystają dzieci i młodzież w okresie zimowym. Obecnie obszar ten określany współcześnie jako "Park Noworudzki" bardziej swoim wyglądem przypomina las.
W czasach Polskiej Rzeczypospolitej Ludowej po 1963 roku na dawnym stoku bojowym w pobliżu drogi wiodącej do żurawia na twierdzy, zbudowano ośrodek wypoczynkowy. Camping – Powiatowy Ośrodek Sportu, Turystyki i Wypoczynku sładał się z głównego budynku, pola namiotowego i campingu. Mógł on pomieścić 180 osób. Kilka lat później dobudowano do niego amfiteatr przy wsparciu saperów z miejscowej jednostki Wojsk Ochrony Pogranicza. Obecnie został on przekształcony w Centrum Noclegowe „Na stoku twierdzy” i znajduje się w rękach prywatnych. W skład tego kompleksu wchodzi główny gmach noclegowy, domki letniskowe, bungalow, pole namiotowe oraz miejsce dla kamperów. Na terenie kompleksu znajduje się również restauracja.
Gospodarka.
Osiedle nie posiada własnej infrastruktury handlowo-gospodarczej, co związane jest z dosyć niedalekim oddaleniem od centrum oraz położeniem w pobliżu innych zespołu mieszkaniowych, w których mieszkańcy osiedla mogą znaleźć sklepy. W pobliżu Nowego Świata na terenie należącym do Ustronia Dolnego wybudowano w 2009 roku wielkie centrum handlowe – Galeria Twierdza Kłodzko.
Infrastruktura.
Transport.
Przez północno-zachodnią granicę osiedla przechodzi ruchliwa droga wojewódzka nr 381 z Wałbrzycha do Kłodzka. Dwie ulice: Noworudzka i Nowy Świat mają status dróg powiatowych. Pozostałe ulice mają charakter dróg gminnych, z których najważniejsza jest ul. Nadrzeczna stanowiąca dawniej część znanego traktu handlowego, znanego jako szlak bursztynowy wiodącego z Europy Północnej na południe kontynentu. Do budowy nowej szosy do Wrocławia pod koniec XIX wieku na przeciwległym brzegu Nysy Kłodzkiej, wiodła tamtędy główna trasa z Pragi do Wrocławia
Komunikacja.
Komunikacje miejską na terenie osiedla obsługuje wyłącznie prywatna firma A-Vista. Na terenie osiedla znajduje się jeden przystanek autobusowy: "Kłodzko, ul. Nowy Świat". Odjeżdżają z niego busy obsługujące aktualnie jedyną podmiejską linię tego przewoźnika w relacji: Kłodzko/pl. Jedności/Dworzec Autobusowy – Łączna. Trasa tej linii łączy Kłodzko z miejscowościami położonymi w północnej części gminy wiejskiej – Ścinawica, Młynów, Wojbórz, Wilcza i Łączna.
Bezpieczeństwo.
W zakresie ochrony przeciwpożarowej oraz innych miejscowych zagrożeń – osiedle Nowy Świat podlega rejonowi działania Komendy Powiatowej Straży Pożarnej, mieszczącej się przy ul. Traugutta 7 oraz Komendy Powiatowej Policji w Kłodzku, która ma siedzibę przy pl. Chopina 2. Funkcję dzielnicowego pełni asp. sztab. Rafał Pietrołaj (Rejon służbowy nr 6). Z ramienia kłodzkiej straży miejskiej VI Rejon Służbowy obsługują: st. insp. Robert Garbowski i mł. strażnik Arkadiusz Pawłowicz.

</doc>
<doc id="2828990" url="https://pl.wikipedia.org/wiki?curid=2828990" title="Team Surtees">
Team Surtees



</doc>
<doc id="2828991" url="https://pl.wikipedia.org/wiki?curid=2828991" title="Miedź w energooszczędnych silnikach elektrycznych">
Miedź w energooszczędnych silnikach elektrycznych

Wysoka przewodność elektryczna miedzi jest istotnym czynnikiem projektowym, który umożliwia zwiększenie sprawności energetycznej silników elektrycznych. Jej znaczenie wynika stąd, że silniki elektryczne i napędzane nimi układy są znaczącymi odbiornikami energii elektrycznej pobierającymi 43%-46% całkowitego globalnego zużycia energii i 69% całkowitej energii elektrycznej zużywanej przez przemysł.
Silniki elektryczne o niskiej sprawności powodują straty energii elektrycznej. Ponieważ większość energii elektrycznej jest przetwarzana w elektrowniach zasilanych paliwami kopalnymi, silniki elektryczne i napędzane nimi układy mają pośredni udział w emisji gazów cieplarnianych emitowanych przez te elektrownie. Istnieją zatem istotne ekonomiczne i środowiskowe powody przemawiające za upowszechnieniem stosowania silników energooszczędnych. 
Niniejszy artykuł omawia, w jaki sposób miedź wpływa na poprawę sprawności energetycznej silników. Omówiono także zalety miedzi jako materiału przewodzącego stosowanego w stojanie, a ostatnio w wirniku dzięki nowej technologii ciśnieniowego odlewania wirników z miedzi, opracowanej specjalnie dla silników o bardzo wysokiej sprawności, tzw. klasy premium. Artykuł przybliża również dziedzinę wprowadzanych na całym świecie uregulowań prawnych dotyczących oszczędnościach energii i redukcji śladu węglowego, jakie można uzyskać przez stosowanie silników energooszczędnych. Artykuł koncentruje się na silnikach indukcyjnych prądu przemiennego, ponieważ należą one do najczęściej stosowanych w napędach maszyn i urządzeń przemysłowych.
Silniki elektryczne przekształcają energię elektryczną w energię mechaniczną.
Silnik elektryczny jest urządzeniem elektromechanicznym, które wykorzystuje zjawisko magnetycznego przyciągania i odpychania w celu wytworzenia kontrolowanego ruchu obrotowego. W silniku elektrycznym energia elektryczna dostarczona ze źródła zasilania jest przekształcana na energię mechaniczną. Efekt ten uzyskuje się w ten sposób, ze zestaw elektromagnesów zamocowanych na nieruchomej części silnika (stojanie) przyciąga elektromagnesy o przeciwnej biegunowości znajdujące się na zespole wirującym, czyli wirniku. Pod wpływem prądu elektrycznego przepływającego przez uzwojenie stojana pole magnetyczne wytwarzane przez stojan wiruje w przestrzeni, powodując, że wirnik obraca się wraz z nim i w konsekwencji napędza sprzęgnięte z mim obciążenie mechaniczne. 
Dzięki zdolności przetwarzania energii elektrycznej w mechaniczną silniki elektryczne mogą napędzać szeroki zakres maszyn przemysłowych, jak i produkty wykorzystywane przez zwykłych użytkowników
Sprawność silnika elektrycznego.
Silniki elektryczne i napędzane nimi układy są urządzeniami pobierającymi ogromne ilości energii elektrycznej. Zużycie to oceniane jest na 43%-46% całkowitego globalnego zużycia energii i 69% całkowitej energii elektrycznej zużywanej przez przemysł.
Ponieważ większość energii elektrycznej jest wytwarzana w elektrowniach zasilanych paliwami kopalnymi, silniki elektryczne i napędzane nimi układy mają pośrednio znaczny udział w emisji gazów cieplarnianych z tych elektrowni. 
Silniki elektryczne nie przetwarzają 100% wejściowej energii elektrycznej na energię kinetyczną. Pewna część energii elektrycznej jest tracona w procesie przemiany na energię mechaniczną. Straty te, które przejawiają się w postaci strat elektrycznych (ciepło tracone na rezystancji uzwojeń, przewodzących prętów i pierścieni zwierających wirnika), strat w rdzeniu magnetycznym, dodatkowych strat obciążeniowych, strat mechanicznych i strat na szczotkach, zmniejszają wielkość określaną jako "sprawność energetyczna silnika". Straty elektryczne stanowią więcej niż połowę całkowitych strat w silniku.
Problem ten ma szereg aspektów. Po pierwsze, silniki o małej sprawności bezproduktywnie tracą część energii elektrycznej, zwiększając tym samym zapotrzebowanie na energię elektryczną i związane się z tym koszty energii potrzebnej do zasilania silników. Po drugie, gdy energia elektryczna jest wytwarzana w elektrowniach opalanych produktami ropopochodnymi lub węglem, rezultatem spalania paliw kopalnych jest ślad węglowy i emisja gazów cieplarnianych. Straty powodowane przez silniki o niskiej sprawności są, zatem przyczyną marnotrawienia cennych zasobów naturalnych, zwiększenia emisji gazów cieplarnianych i wyższych kosztów eksploatacji (tzn. wyższych rachunków za energię elektryczną). Po trzecie, ciepło tracone w silnikach elektrycznych o niskiej sprawności zwiększa koszt konserwacji i remontów i skraca czas życia silnika.
Z powyższych powodów niezbędna jest ocena, pod względem ekonomicznym i środowiskowym, korzyści wynikających ze stosowania silników wysokosprawnych i o bardzo wysokiej sprawności (premium) w stosunku do ich standardowych odpowiedników.
Zwiększanie sprawności silników elektrycznych.
Do czasu kryzysu energetycznego w latach 70. większość silników ogólnego zastosowania było projektowanych z myślą o uzyskaniu znamionowych parametrów wyjściowych i charakterystyk pracy przy rozsądnym koszcie. Sprawność działania miała, w najlepszym przypadku, drugorzędne znaczenie. W miarę wzrostu cen energii producenci zaczęli opracowywać udoskonalone silniki elektryczne, określane jako "wysokosprawne" i "energooszczędne".
Dobrze zaprojektowany silnik może przetwarzać ponad 90% energii wejściowej na moc użyteczną przez dziesiątki lat. Jeżeli zatem uda się zwiększyć sprawność silnika o nawet kilka punktów procentowych to oszczędności wyrażone w kilowatogodzinach, a co za tym idzie, koszty, będą ogromne. Oszacowano przykładowo, że gdyby wszystkie kraje przyjęły najlepsze standardy dotyczące sprawności energetycznej silników elektrycznych (MEPS), to do roku 2030 można by osiągnąć oszczędność energii elektrycznej 322 terawatogodzin rocznie. Takiemu zmniejszeniu zapotrzebowania na energię elektryczną odpowiada dodatkowa korzyść dla środowiska w postaci redukcji emisji CO2 o 206 milionów ton.
Całkowitą sprawność energetyczną typowego silnika przemysłowego można zwiększyć przez: 1) obniżenie strat elektrycznych w uzwojeniach stojana (np. przez zwiększenie powierzchni przekroju przewodu, poprawę techniki nawijania i stosowanie materiałów o większej przewodności elektrycznej); 2) obniżenie strat elektrycznych w uzwojeniu wirnika lub stosowanie wirników odlewanych ciśnieniowo (np. przez stosowanie materiałów o większej przewodności elektrycznej); 3) obniżenie strat magnetycznych przez stosowanie lepszej jakości materiałów magnetycznych; 4) poprawę aerodynamiki silnika w celu zmniejszenia strat wentylacyjnych 5) ulepszenie łożysk w celu zmniejszenia strat mechanicznych tarcia; oraz 6) zminimalizowanie tolerancji wykonania.
W porównaniu z silnikami standardowymi silniki o wysokiej sprawności przynoszą, oprócz oszczędności energii, jeszcze szereg innych korzyści: 1) niższe temperatury pracy ze względu na mniejszą ilość wydzielanego ciepła, a co za tym idzie mniejsza częstotliwość konserwacji i dłuższy czas eksploatacji; 2) lepsza tolerancja na zmiany napięcia i harmoniczne; 3) dłuższe czasy gwarancji producentów; oraz 4) rabaty i zachęty podatkowe stosowane w niektórych regionach przez zakłady energetyczne i władze samorządowe miast. 
Narzędzia oceny sprawności i kosztów cyklu życia silnika.
W ramach swojej inicjatywy zwiększenia sprawności silników elektrycznych Departament Energii Stanów Zjednoczonych stworzył darmowe, dostępne online narzędzie programowe wspomagające agentów dokonujących zakupu w podejmowaniu świadomych i przemyślanych decyzji kupna z uwzględnieniem całego cyklu życia omawianych silników. Oprogramowanie to pod nazwą MotorMaster+ zawiera dane 25000 różnego rodzaju silników. Pomaga ono nabywcy wybrać silnik na podstawie ceny katalogowej, sprawności silnika, analizy okresu zwrotu nakładów i zwrotu z inwestycji. Umożliwia również organizacjom badanie swoich zasobów silników, lub dowolnego silnika oddzielnie, w ramach całościowego planu remontów i wymiany. 
Po wybraniu dowolnych dwóch silników i wprowadzeniu jednostkowego kosztu energii oraz profilu eksploatacji, program przeprowadza analizę kosztów cyklu życia oraz oblicza redukcję emisji gazów cieplarnianych dla silników w klasie sprawności premium w porównaniu do standardowych silników. Można również dokonać oceny starszych eksploatowanych silników o niskiej sprawności pod względem celowości ich wymiany. Silników tych nie można przezwajać w celu uzyskania sprawności większej niż projektowa. 
Innym darmowym narzędziem jest program MotorSlide Calculator™, który pozwala 
obliczyć przybliżone roczne oszczędności dla wybranego silnika w klasie sprawności premium NEMA (Narodowe Stowarzyszenie Producentów Aparatury Elektrycznej) lub o dowolnym poziomie sprawności, w odniesieniu do modelu o niższej sprawności. 
Silniki indukcyjne prądu przemiennego.
W zależności od wymagań użytkowników, konstrukcji i kosztów produkcji, rozwinęły się różne rodzaje silników elektrycznych: silniki prądu przemiennego, w tym silniki indukcyjne, silniki prądu stałego i silniki uniwersalne. W tych kategoriach można wyróżnić wiele typów silników (dobrym wprowadzeniem w tę tematykę jest Klasyfikacja silników elektrycznych). 
Niniejszy rozdział dotyczy zastosowań miedzi w energooszczędnych silnikach indukcyjnych, ponieważ te właśnie silniki znajdują szerokie zastosowanie w napędach przemysłowych. 
Głównymi częściami silnika indukcyjnego są: nieruchomy korpus (stojan), część wirująca (wirnik) i elektromagnesy składające się z miedzianych cewek (uzwojeń) nawiniętych na rdzeniu ze stali, najczęściej z blach.
Uzwojenia stojana mogą być wykonane zarówno z miedzi, jak i z aluminium, jednak standardowym rozwiązaniem są uzwojenia z miedzi, ponieważ są bardziej giętkie i, dzięki większej przewodności elektrycznej miedzi, polepszają sprawność silnika. W standardowych silnikach indukcyjnych uzwojenie wirnika nie jest nawijane w postaci cewki, lecz jest odlewane ciśnieniowo w postaci klatki z prętów umieszczonych w stalowym rdzeniu złożonym z blach.
Standardowym materiałem w wirnikach odlewanych ciśnieniowo jest aluminium, ale nowa technologia odlewania wirników z miedzi jest coraz częściej stosowana w celu poprawy sprawności silnika. Silniki indukcyjne mogą być także wykonywane jako silniki pierścieniowe z uzwojeniem nawiniętym na wirniku zamiast klatki. W silniku pierścieniowym uzwojenie wirnika jest wykonane w postaci cewek nawiniętych drutem izolowanym.
Inne korzyści z zastosowania miedzi zamiast aluminium w silnikach prądu przemiennego to: 
Przewodność elektryczna uzwojeń silnika.
Prąd elektryczny przepływający przez zwykły, prosty drut wywołuje pole magnetyczne określone prawem Ampere'a, lecz pole to jest relatywnie słabe. Prąd płynący przez spiralną cewkę z izolowanego miedzianego lub aluminiowego drutu wytwarza znacznie silniejsze pole magnetyczne, które powoduje wirowanie silnika. 
W celu dalszego zwiększenia natężenia pola magnetycznego cewka może być nawinięta drutem o znacznie większej długości lub średnicy. Nawinięcie cewki wokół walca z miękkiego żelaza lub innego materiału ferromagnetycznego może zwiększyć natężenie pola magnetycznego, w przypadku zwykłych materiałów około 300-krotnie.
Podczas gdy walec taki, powszechnie określany jako "rdzeń" zwiększa natężenie pola magnetycznego, to elementem wytwarzającym pole jest cewka. Im więcej zwojów drutu zawiera cewka (lub cewki), tym większe jest natężenie pola magnetycznego. Im większa jest przewodność elektryczna materiału cewki, tym większe jest natężenie prądu w uzwojeniu, a zatem pola magnetycznego i w konsekwencji większa jest moc silnika.
Przewodność elektryczna jest kluczowym parametrem eksploatacyjnym decydującym o wyborze materiału na uzwojenie silnika. Użycie drutu wykonanego z lepszego przewodnika elektryczności powoduje, że sprawność przetwarzania energii elektrycznej w energię mechaniczną jest wyższa. W gorszych przewodnikach w wytwarza się więcej ciepła w procesie przetwarzania energii. W istocie, gdy rezystancja cewki wzrasta, to ilość traconej energii jest większa.
Najwyższą przewodność elektryczną spośród wszystkich metali ma srebro (6,30 S/m w 20 °C). Jednakże srebro jest drogim metalem szlachetnym i z tego powodu nie jest brane pod uwagę jako materiał na uzwojenie silnika.
Miedź ma najwyższą ze wszystkich pozostałych metali, drugą w kolejności po srebrze, przewodność elektryczną (5,96 S/m w 20 °C) i jest przy tym o wiele łatwiej dostępna. Z powodu swojej wysokiej przewodności elektrycznej miedź jest powszechnie stosowana w silnikach elektrycznych, w tym oczywiście w silnikach najwyższej jakości. Miedź jest doskonałym materiałem na uzwojenia silników, ponieważ: 1) ma najmniejszą rezystywność spośród wszystkich metali nieszlachetnych; 2) przeróbka miedzi na druty jest łatwa; 3) nie jest nadmiernie droga; 4) wytrzymuje wysokie temperatury, nie tracąc swoich parametrów jakościowych; 5) po wycofaniu silnika z eksploatacji może być łatwo powtórnie przetworzona. 
Złoto jest na trzecim miejscu pod względem przewodności elektrycznej (4,52 S/m w 20 °C). Będąc metalem szlachetnym o bardzo wysokiej cenie nie jest brane pod uwagę jako materiał przewodzący na uzwojenia silników.
Czwartym w kolejności materiałem przewodzącym jest aluminium. Jego przewodność elektryczna jest znacznie niższa niż miedzi (3,5 S/m w 20 °C), ale jest stosowane w silnikach ze względu na niską cenę.
Uzwojenia z wykonane z miedzi zwiększają sprawność energetyczną silnika.
Większa, w porównaniu z innymi materiałami, przewodność miedzi podwyższa sprawność energetyczną silników. Zatem, aby zmniejszyć straty obciążeniowe w silnikach indukcyjnych o mocach powyżej 1 kW przeznaczonych do pracy ciągłej, producenci jako materiał na uzwojenia zawsze wybierają miedź. Aluminium, z powodu niższej przewodności, może być materiałem zamiennym w silnikach o mniejszych mocach, szczególnie jeżeli są przeznaczone do pracy nieciągłej.
Ogólnie rzecz biorąc, starsze silniki o standardowej sprawności, mają większe straty niż silniki o najwyższej sprawności (premium), spełniające wymagania obecnych norm. Jednym z elementów projektowania silników o najwyższej sprawności jest zmniejszenie strat cieplnych na rezystancji uzwojeń. Zmniejszenie strat cieplnych uzyskuje się przez zwiększenie przekroju poprzecznego uzwojeń z miedzi. Zwiększenie masy miedzi w uzwojeniu zwiększa sprawność silnika.
Silnik wysokosprawny zawiera więcej miedzi w uzwojeniu stojana niż jego standardowy odpowiednik. Przykładowo, silnik o najwyższej sprawności i mocy 10 hp zużywa do 75% więcej miedzi niż podobnej mocy silnik o standardowej sprawności. 
Z tych powodów działania w kierunku poprawy sprawności koncentrowały się początkowo na zmniejszeniu strat elektrycznych przez zwiększenie stopnia wypełnienia uzwojeń stojana. Jest to uzasadnione, ponieważ straty elektryczne stanowią więcej niż połowę wszystkich strat energii, a straty w stojanie stanowią około dwóch trzecich strat elektrycznych.
Wirniki odlewane ciśnieniowo z miedzi.
Elementem silnika wykonującym ruch obrotowy jest wirnik. Straty w wirniku są istotną częścią strat mocy w silniku indukcyjnym i są głównie, chociaż nie wyłącznie, proporcjonalne do kwadratu poślizgu (poślizg jest różnicą między prędkością wirowania pola magnetycznego a prędkością obrotową wirnika dla danego obciążenia). Zatem straty w wirniku można obniżyć przez zmniejszenie poślizgu przy danym obciążeniu. Uzyskuje się to przez zwiększenie masy przewodów wirnika (prętów i pierścieni zwierających) lub zwiększenie ich przewodności, natomiast w mniejszym stopniu przez zwiększenie całkowitego strumienia magnetycznego w szczelinie powietrznej między wirnikiem i stojanem.
Sprawność silnika można podwyższyć, zastępując aluminiowe elementy przewodzące wirnika wykonanymi z miedzi, która ma znacznie większą przewodność elektryczną. Dotychczas wirniki silników indukcyjnych były odlewane tylko z aluminium, podczas gdy w ośrodkach badawczych pracowano nad technologią odlewania ciśnieniowego. Obecnie odlewanie ciśnieniowe wirników z miedzi jest sprawdzoną technologią, a tysiące wirników rocznie jest wytwarzanych tą metodą dla silników przeznaczonych do zastosowań, w których głównym celem jest oszczędność energii.
Zastosowanie miedzi zamiast aluminium w prętach i pierścieniach zwierających w wirniku silnika indukcyjnego powoduje poprawę sprawności energetycznej silnika z przez obniżenia strat prądowych I2R. Symulacje silników przeprowadzone przez licznych producentów wykazały, że w silnikach z wirnikami z miedzi uzyskuje się całkowitą obniżkę strat w wirniku o 15-20% w porównaniu z aluminium. 
Silniki z wirnikami z miedzi w porównaniu z ich odpowiednikami z wirnikami aluminiowymi wykazują następujące zalety:
Obecnie na rynku przeważają niskonapięciowe silniki przemysłowe z wirnikami odlewanymi z miedzi w zakresie mocy 1 100 kW. Istnieje, co prawda, potencjał rynkowy dla silników z wirnikami z miedzi o mocach ułamkowych, ale ta możliwość nie przybrała jeszcze realnych kształtów.
W USA coraz większa liczba dostępnych handlowo silników indukcyjnych ogólnego zastosowania z wirnikami odlewanymi z miedzi przewyższa wymagania norm NEMA dla silników energooszczędnych w klasie premium i wykazuje co najmniej o 10% niższe całkowite straty niż przeciętny silnik NEMA Premium® o tej samej mocy, według badania za pomocą narzędzia programowego MotorMaster+ (p. Narzędzia oceny sprawności i kosztów cyklu życia silnika).
Na przykład, silniki o najwyższym poziomie sprawności, o mocach do 15 kW przewyższają wymagania normy NEMA Premium®. Efekt ten uzyskano przez połączenie niskich strat rezystancyjnych (I2R) w klatce wirnika z miedzi o wysokiej przewodności i optymalizacji konstrukcji stojana.
Niemiecki producent oferuje dwie serie silników z wirnikami odlewanymi ciśnieniowo z miedzi, podczas gdy producent we Francji wytwarza wirniki odlewane ciśnieniowo z miedzi dla szerokiego asortymentu zastosowań i dla różnych producentów.
Również armia Stanów Zjednoczonych stosuje silniki indukcyjne 520 V z wirnikami odlewanymi z miedzi, w hybrydowych układach napędowych każdej osi w wojskowych samochodach ciężarowych, przyniosło to oszczędność paliwa do 40%.
Kilka modeli silników z wirnikami odlewanymi z aluminium również przekroczyło poziom sprawności NEMA Premium®. Niektórzy uważają, że modele te są mniej korzystne od silników z wirnikiem z klatką miedzianą, ponieważ więcej materiału zostaje zużyte na stator. Wirniki z klatką miedzianą umożliwiają także konstruowanie silników o sprawności wyższej niż NEMA Premium® (tzw. NEMA super-premium).
W celu uzyskania najwyższej przewodności elektrycznej wirników odlewanych ciśnieniowo z miedzi należy stosować stopy miedzi o bardzo niskich zawartościach zanieczyszczeń. Nawet bardzo niska zawartość większości pierwiastków zanieczyszczających znacząco zwiększa rezystywność miedzi. Do ciśnieniowego odlewania wirników zalecane gatunki miedzi C10100 (99,99% Cu, 0,0003 P, 0,0010 Te) i C11000 (99,90% Cu, 004% O). Obydwa te gatunki miedzi mają przewodność 101% według międzynarodowego standard miedzi wyżarzanej IACS.
Ustawodawstwo w zakresie sprawności energetycznej silników elektrycznych.
Producenci, w porozumieniu z różnymi stowarzyszeniami wytwórców i w ramach dobrowolnych inicjatyw rządowych, opracowali szeroki asortyment silników o podwyższonej sprawności. Jednocześnie agencje rządowe i międzyrządowe, starając się uzyskać (w różnych horyzontach czasowych) oszczędności energii i redukcję śladów węglowych poprzez stosowanie silników i przemysłowych układów napędowych o większej sprawności, wydawały coraz bardziej rygorystyczne normy i przepisy zobowiązujące nabywców do kupowania silników o podwyższonej i najwyższej (premium) sprawności zamiast odpowiedników o standardowej sprawności. 
Istnieją inicjatywy zmierzające w kierunku przyjęcia przez poszczególne kraje standardów minimalnej sprawności (MEPS) silników elektrycznych. W 2002 r. wymagania MEPS przyjęło pięć krajów. Do roku 2011 trzydzieści dziewięć krajów przyjmie jakąś formę obowiązkowych standardów MEPS dla silników trójfazowych (UE-27, USA, Kanada, Brazylia, Meksyk, Kostaryka, Chiny, Korea, Tajwan, Australia, Nowa Zelandia, Izrael i Szwajcaria). W krajach tych udział silników elektrycznych w całkowitym zużyciu energii elektrycznej przez systemy napędowe wynosi 70%. Jeżeli obowiązkowe standardy MEPS zostaną w tych krajach podniesione do poziomu najlepszej praktyki to do roku 2030 redukcja emisji CO2 może osiągnąć 206 milionów ton rocznie.
Dostępne jest zestawienie standardów i programów dotyczących silników energooszczędnych. Przegląd przepisów prawnych dotyczących silników w USA i w Unii Europejskiej jest zamieszczony poniżej.
Przepisy dotyczące silników w USA.
W Stanach Zjednoczonych sukcesem okazało się połączenie przez ustawę o polityce energetycznej (Energy Policy Act) z r. 1992, znaną jako EPAct 92, standardów minimalnej sprawności silników (MEPS) oraz dobrowolnego etykietowania NEMA.
Ustawa EPAct 92 była pierwszym aktem prawnym precyzującym minimalne wymagania dotyczące nominalnej sprawności przy pełnym obciążeniu dla większości przemysłowych silników elektrycznych. Ustala ona minimalne poziomy sprawności dla silników elektrycznych. Silniki takie, określane jako "silniki EPact" są nadal dostępne handlowo. Ich znamionowa sprawność jest od jednego do czterech punktów procentowych wyższa niż silników o tzw. standardowej sprawności, które przez dziesięciolecia dominowały na rynku.
Konsorcjum ds. Efektywności Energetycznej (CEE) i Narodowe Stowarzyszenie Producentów Aparatury Elektrycznej NEMA uzgodniły wspólną specyfikację, która określa silnik elektryczny o sprawności w klasie "premium". Silniki spełniające minimalne wymagania tej specyfikacji mają prawo do posiadania oznaczenia NEMA Premium®. Dostępne są publikacje, które porównują sprawności NEMA Premium® z minimalnymi poziomami ustalonymi przez EPAct.
Ustawa o polityce energetycznej z r. 2005 (EPAct 2005) ustanowiła poziomy sprawności NEMA Premium® jako podstawę dla zakupów silników przez rząd federalny USA. Poziomy sprawności NEMA Premium® są do kilku punktów procentowych wyższe od poprzednio obowiązujących. Ustawa poszerza zakres mocy, który obecnie obejmuje silniki od 1 do 500 hp.
Na podstawie danych Departamentu Energii USA ocenia się, że program NEMA dotyczący silników elektrycznych o wysokiej sprawności (premium) może w ciągu najbliższych dziesięciu lat przynieść oszczędności energii elektrycznej w wysokości 5,8 terawatogodzin oraz zapobiec uwolnieniu do atmosfery 80 milionów ton dwutlenku węgla.
Ustawa o niezależności energetycznej i bezpieczeństwie (the Energy Independence and Security Act, Public Law 110-140) z r. 2007, zwykle określana jako "EISA 2007 Act", obowiązująca od 19 grudnia 2010 r. jest najnowszym uregulowaniem prawnym dotyczącym silników elektrycznych, wpływającym na zakupy silników dokonywane po tej dacie. Ustawa ta (tytuł III, sekcja 313) podwyższa obligatoryjną sprawność silników elektrycznych w zastosowaniach komercyjnych i przemysłowych i rozszerza zakres silników podlegających regulacji. Ustawa EISA zawiera zasadnicze postanowienia dotyczące minimalnej wymaganej sprawności energetycznej dla silników o mocach od 1 do 500 hp i obejmuje:
Rabaty są udzielane dla silników w klasie sprawności premium w zależności od rodzaju projektu inwestycyjnego i jego lokalizacji (baza danych tutaj umożliwia wyszukiwanie dostępnych rabatów). Zestawienie nowych standardów EISA dla silników elektrycznych można znaleźć w: NEMA Premium Efficiency Levels Adopted as Federal Motor Efficiency Performance Standards. Bliższe informacje na temat silników w klasie sprawności NEMA premium są dostępne w: NEMA Premium Motors. 
Uregulowania prawne dotyczące silników w Unii Europejskiej.
Do roku 2010 Unia Europejska wprowadzała dobrowolne programy, w których wyniku udział procentowy silników wysokosprawnych w rynku był znacznie niższy niż w USA. Oto krótka historia regulacji prawnych dotyczących silników elektrycznych:
W 1998 r. Europejski Komitet Producentów Maszyn Elektrycznych i Urządzeń Energoelektronicznych (CEMEP) opublikował dobrowolne porozumienie producentów silników w sprawie klasyfikacji sprawności silników. Podział ten przewiduje trzy klasy sprawności: Eff3 – silniki o niskiej sprawności, Eff2 – silniki o standardowej sprawności i Eff1 – silniki o wysokiej sprawności. Dwa lata później, gdy porozumienie między europejskimi producentami silników elektrycznych (reprezentowanymi przez CEMEP) i Komisją Europejską weszło w życie, rozpoczęła się w Unii Europejskiej era nowoczesnych silników elektrycznych.
W czerwcu 2005 r. Parlament Europejski przyjął propozycję Komisji w sprawie dyrektywy ustanawiającej ogólne wymogi (takie jak sprawność energetyczna) dotyczące ekoprojektu dla produktów wykorzystujących energię w sektorach mieszkalnictwa, usług i przemysłowym.
Obecne wymagane poziomy sprawności, obowiązujące w szerokim zakresie znamionowych mocy silników sprzedawanych w Europie zostały zawarte w normie Unii Europejskiej "Minimalne wymagania w zakresie efektywności energetycznej" (MEPS) wprowadzonym w lipcu 2009 r.
Norma EU MEPS nie tylko stawia wyższe wymagania odnośnie do sprawności silników sprzedawanych w Europie, ale również wiąże te wymagania z normami międzynarodowymi. Wymogi EU MEPS obejmują dwu-, cztero- i sześciobiegunowe trójfazowe jednobiegowe silniki indukcyjne w zakresie mocy od 0,75 kW do 375 kW i napięć znamionowych do 1000 V, przeznaczone do pracy ciągłej. 
Obecnie silniki o wysokiej sprawności (Eff1) stanowią zaledwie 12% rynku w Unii Europejskiej.
Międzynarodowe normy etykietowania silników elektrycznych.
W 2008 r. Międzynarodowa Komisja Elektrotechniczna (IEC) wprowadziła nową normę międzynarodową IEC 60034-30 dotyczącą etykiet sprawności silników elektrycznych (zmienioną w 2011 r.). Norma ta określa klasy sprawności dla jednobiegowych trójfazowych silników indukcyjnych o częstotliwości znamionowej 50 Hz lub 60 Hz.
Norma ma za zadanie ujednolicenie metod badania silników, wymagań odnośnie do sprawności i oznakowania wyrobu etykietą tak, aby nabywca silnika mógł łatwo rozpoznać produkt o sprawności w klasie premium. Rozporządzenie Komisji (WE) nr 640/2009 z dnia 22 lipca 2009 r. wprowadzające Dyrektywę 2005/32/WE Parlamentu Europejskiego i Rady w odniesieniu do wymogów dotyczących ekoprojektu dla silników elektrycznych stwierdza, że od 1 stycznia 2015 w Unii Europejskiej silniki wykorzystywane w układach napędowych muszą (z nielicznymi wyjątkami) odpowiadać, co najmniej klasie sprawności IE3 (klasa premium).
W silnikach klasy IE3 straty w wirniku zostały znacznie zmniejszone przez zastosowanie miedzi w miejsce aluminium jako materiału przewodzącego w klatce wirnika. Poślizg w warunkach obciążenia, który jest proporcjonalny do strat w wirniku, jest znacznie mniejszy w porównaniu do silników z klatką aluminiową. W przeciwieństwie do silników z klatką aluminiową, silniki klasy IE3 z klatką miedzianą nie wymagają zwiększonej ilości żelaza, lub ilość ta jest tylko nieznacznie zwiększona. Także inne środki mogą być podejmowane w celu uzyskania oszczędności energii w silnikach klasy IE3.
Różnica sprawności między silnikami w klasie IE1 i IE3 wynosi 3-4%, ale w wartościach bezwzględnych różnice zależą od mocy wyjściowej silnika odniesionej do jego mocy znamionowej.
IE3 jest nową klasą, która została uznana w Stanach Zjednoczonych przez NEMA. Ogólnie rzecz biorąc, dotyczy ona dużych silników przemysłowych. W Europie ten rodzaj silnika będzie obowiązujący w 2017 r. tylko w niektórych zastosowaniach. W Stanach Zjednoczonych wymóg ten jest wprowadzony dla większych silników z dniem 19 grudnia 2010; dla mniejszych silników zostanie wprowadzony w 2017 r.
Stany Zjednoczone i kilka innych państw wprowadziły już regulacje prawne zgodnie z którymi w pewnych aplikacjach wymagane jest stosowanie silników IE2. Wiele innych państw także planuje wprowadzenie takich przepisów. W Europie klasa IE2 stała się obowiązującą normą od 16 czerwca 2011 r. W Chinach to samo obowiązuje od 2010 r. w odniesieniu do niektórych rodzajów silników, natomiast dla innych silników zostanie w tym samym roku wprowadzona klasa IE1 zastępująca inne, mniej rygorystyczne, wymagania.
Porównanie międzynarodowych norm sprawności silników elektrycznych[5]
Harmonogram wdrażania minimalnych standardów efektywności energetycznej dla różnych klas silników elektrycznych w różnych krajach:
Z chwilą osiągnięcia konsensusu w sprawie sprawności układów napędzanych silnikami elektrycznymi producenci i użytkownicy będą mogli stworzyć system etykietowania. Z czasem będą następować uregulowania prawne i normalizacja. Obecnie jednak zgodne z legislacją instalowanie silników o wyższej sprawności będzie ograniczone do silników wolnostojących.

</doc>
<doc id="2828997" url="https://pl.wikipedia.org/wiki?curid=2828997" title="Budynek przy ulicy Sienkiewicza 5 w Sanoku">
Budynek przy ulicy Sienkiewicza 5 w Sanoku



</doc>
<doc id="2828998" url="https://pl.wikipedia.org/wiki?curid=2828998" title="Budynek przy ulicy Mickiewicza 24 w Sanoku">
Budynek przy ulicy Mickiewicza 24 w Sanoku



</doc>
<doc id="2828999" url="https://pl.wikipedia.org/wiki?curid=2828999" title="Budynek przy ulicy Kościuszki 4 w Sanoku">
Budynek przy ulicy Kościuszki 4 w Sanoku



</doc>
<doc id="2829001" url="https://pl.wikipedia.org/wiki?curid=2829001" title="Simon de Wijs">
Simon de Wijs

Simon de Wijs (ur. 20 stycznia 1974, Schiedam) – holenderski brydżysta z tytułami World Grand Master w kategorii Open (WBF) oraz European Grand Master i European Champion w kategorii Open (EBL).
Simon de Wijs jest żonaty i ma 3 dzieci.
Jest konsultantem IT oraz profesjonalnym brydżystą. Jego partnerem brydżowym jest Bauke Muller.
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2829006" url="https://pl.wikipedia.org/wiki?curid=2829006" title="Kathryn Adams">
Kathryn Adams

Kathryn Adams właś. Kathryn Ethalinda Colson (ur. 25 maja 1893 w St. Louis, zm. 17 lutego 1959 w Hollywood) – amerykańska aktorka filmowa czasów kina niemego.

</doc>
<doc id="2829007" url="https://pl.wikipedia.org/wiki?curid=2829007" title="Lepidorbidus">
Lepidorbidus



</doc>
<doc id="2829008" url="https://pl.wikipedia.org/wiki?curid=2829008" title="Dichotomyctere">
Dichotomyctere



</doc>
<doc id="2829009" url="https://pl.wikipedia.org/wiki?curid=2829009" title="Dichotomycter">
Dichotomycter



</doc>
<doc id="2829010" url="https://pl.wikipedia.org/wiki?curid=2829010" title="Brachycephalus">
Brachycephalus

Brachycephalus – rodzaj płaza bezogonowego z rodziny Brachycephalidae.
Zasięg występowania.
Rodzaj obejmuje gatunki występujące w południowo-wschodniej Brazylii.
Systematyka.
Podział systematyczny.
Do rodzaju należą następujące gatunki:

</doc>
<doc id="2829011" url="https://pl.wikipedia.org/wiki?curid=2829011" title="Mały Szarysz">
Mały Szarysz

Mały Szarysz (słow. "Malý Šariš") – wieś (obec) na Słowacji w powiecie Preszów.
Położenie geograficzne.
Mały Szarysz leży na Wyżynie Szaryskiej, w dolinie Potoku Szaryskiego (słow. "Šarišský potok"). Środek wsi znajduje się 280 m n.p.m. Obszar jest zbudowany z fliszu karpackiego.
Historia wsi.
Teren wsi ludzie zamieszkiwali już w późnej epoce kamienia i na początku epoki brązu. Świadczą o tym znaleziska (nawet, gdy trzeba przyznać, że tylko pojedyncze) – czyli groby wschodniosłowackiej kultury nagrobkowej. Ludność tej kultury, zajmująca się pasterstwem, nie miała prawdopodobnie stałego siedliska. Pasterze ze swoimi stadami wędrowali ciągłymi grzebieniami wzdłuż wschodniosłowackich rzek, gdzie stawiali swoim zmarłym nagrobki.
Przy wyprowadzaniu nazwy wsi źródła nie są spójne. W węgierskich wzmiankach z XIII – XIV wieku nazwa Szarysz pojawia się jako Saros i Sarus. Obydwie nazwy są prawdopodobnie zniekształceniami starszej słowiańskiej nazwy Šariš – pojawiającej się w źródłach polskiego pochodzenia – Sarus jako forma zlatynizowana, Saros jako forma zmadziaryzowana. W każdym przypadku wsi dał imię „ojczysty” Wielki Szarysz. Domniemywa się, że wraz ze wzrostem liczby ludności w podegrodziu i zwiększeniem areału rolnego powstało nowe osiedle z rozróżniającym przymiotnikiem Mały, który jest używany w językach węgierskim, niemieckim, łacińskim oraz w słowackim: 1248 Kis (węg. "mały") Sarus, 1465 Kyssaros, 1600 Kys Saaros, 1773 Mali Sariss, 1850 Klein (niem. "mały") – Scharosch, 1869 Kis – Sáros, od 1921 Malý Šariš.

</doc>
<doc id="2829014" url="https://pl.wikipedia.org/wiki?curid=2829014" title="Ľubovec">
Ľubovec

Ľubovec (węg. "Lubóc") – wieś (obec) na Słowacji w powiecie Preszów w kraju preszowskim.
Wieś po raz pierwszy była wzmiankowana w 1337 roku. Połączyła się ze wsią Ruské Pekľany.

</doc>
<doc id="2829017" url="https://pl.wikipedia.org/wiki?curid=2829017" title="Eliseo Martín">
Eliseo Martín

Eliseo Martín Omenat (ur. 5 listopada 1973 w Monzón) – hiszpański lekkoatleta specjalizujący się w biegach długodystansowych (przede wszystkim w biegu na 3000 metrów z przeszkodami), trzykrotny uczestnik letnich igrzysk olimpijskich (Sydney 2000, Ateny 2004, Pekin 2008). Sukcesy odnosił również w biegach przełajowych.

</doc>
<doc id="2829020" url="https://pl.wikipedia.org/wiki?curid=2829020" title="Alma Bennett">
Alma Bennett

Alma Bennett (ur. 9 kwietnia 1904 w Seattle, zm. 16 września 1958 w Los Angeles) – amerykańska aktorka filmowa.

</doc>
<doc id="2829022" url="https://pl.wikipedia.org/wiki?curid=2829022" title="Kamienica przy ul. Tadeusza Kościuszki 22 w Sanoku">
Kamienica przy ul. Tadeusza Kościuszki 22 w Sanoku

Kamienica przy ul. Tadeusza Kościuszki 22 w Sanoku – budynek położony w Sanoku.
Jest umiejscowiona w centralnej części miasta w dzielnicy Śródmieście, u zbiegu ulicy Tadeusza Kościuszki i ulicy Adama Mickiewicza. Budynek jest dwukondygnacyjny i dwufrontowy. Elewacja południowa znajduje się przy ulicy Kościuszki, a elewacja wschodnia przy ulicy Mickiewicza. Naprzeciw fasady południowej znajduje się Plac Miast Partnerskich, a naprzeciw fasady wschodniej jest położona kamienica przy ul. Tadeusza Kościuszki 16.
Historia.
Kamienicę wybudował Żyd Berl Fink na przełomie XIX i XX wieku. Pierwotnie budynek figurował pod numerem konskrypcyjnym 77, a potem pod adresem ul. Tadeusza Kościuszki 22.
12 września 1907 Rada Miejska w Sanoku odniosła się przychylnie do wniosku Majera Hirsza Hocha o udzielenie koncesji na prowadzenie hotelu, restauracji i wyszynku wina w budynku Berla Finka. W kamienicy siedzibę miało Powiatowe Towarzystwo Zaliczkowe w Sanoku. Do końca I wojny światowej mieściła się w niej także restauracja (właściciel Hoch) oraz notariusz. W budynku – nad restauracją Hocha - działało także założone w 1901 Towarzystwo Wzajemnego Kredytu „Beskid” ("Obszczestwo Wzaimnoho Kredytu „Beskid”"), w składzie którego rady nadzorczej działali: prezes ks. Józef Moskalik, wiceprezes Antoni Kokurewicz, później Aleksander Iskrzycki oraz członkowie dyrekcji ks. Omelan Konstantynowycz, ks. Józef Siekierzyński, Franciszek Kuszczak, Antoni Poliwka, Marian Czemeryński, Aleksander Sawiuk. W okresie II Rzeczypospolitej właścicielem budynku było Spółdzielcze Towarzystwo Kredytu i Handlu „Beskid”, skupiające zwolenników ideologii staroruskiej o orientacji prorosyjskiej (przewodniczył mu profesor sanockiego gimnazjum, dr Józef Hukiewicz, a inicjatorem założenia był ks. greckokatolicki Omelan Konstantynowycz), następnie Towarzystwo Wzajemnego Kredytu i Handlu sp. z o. o., które funkcjonowało w budynku pod adresem ulicy Adama Mickiewicza 1. Od 1928 w budynku działała księgarnia, której założycielem i kierownikiem był nauczyciel Władysław Dajewski. Później w pomieszczeniach budynku działała Księgarnia Nauczycielska J. Klimkiewicz i S-ka, którą prowadził profesor gimnazjalny Stefan Lewicki (pracowali w niej także inni nauczyciele: Władysław Kreowski, Antoni Rejnin). Po wybuchu II wojny światowej 1939 podczas okupacji niemieckiej w jej pomieszczeniach podjęto działalność tajnego nauczania.
Na styku wschodniej fasady kamienicy oraz budynku pod obecnym adresem ul. Adama Mickiewicza 3 funkcjonował zakład gastronomiczny „Podhalanka”. W 1932 do numeru 22 ulicy był przypisany lekarz dr Ignacy Grünspan (wcześniej pod numerem 65). W połowie 1911 do budynku przeniósł swoją kancelarię adwokat krajowy w Sanoku, dr Jan Walewski. W budynku zamieszkiwał i prowadził kancelarię adwokat Andrzej Madeja.
Po II wojnie światowej w lokalach kamienicy mieściły się sklepy i prowadzona była działalność gospodarcza i handlowa. Na powierzchniach piętrowych znajdowały się lokale mieszkalne. W 1950 na rogu kamienicy działała restauracja M. Wojnarowicza. Na początku lat 70. budynek był pod adresem ul. T. Kościuszki 18 (wzgl. 18/20; zamieszkiwał w nim wówczas Władysław Gąsiorowski) oraz A. Mickiewicza 1, zamieszkiwało w nim 12 rodzin.
Na piętrze południowej części budynku swoją siedzibę miał Miejski Komitet Stronnictwa Demokratycznego w Sanoku. Poniżej na fasadzie znajduje się tablica pamiątkowa ustanowiona dla uczczenia 50. rocznicy powstania Stronnictwa Demokratycznego, partii politycznej założonej 15 kwietnia 1939 roku. Inicjatorem ustanowienia tablicy był Ludwik Romaniak. Inskrypcja głosi: "W 50 rocznicę powstania Stronnictwa Demokratycznego 1939-1989. Miejski Komitet SD w Sanoku". Została odsłonięta 2 maja 1989 roku, a dokonali tego członkowie-seniorzy SD Maria Lisowska i Stefan Stefański. Wykonawcą marmurowej tablicy był Jan Zajdel.
W latach PRL w kamienicy funkcjonowała Gminna Kasa Spółdzielcza, potem Kasa Spółdzielcza w Sanoku, a finalnie Bank Spółdzielczy w Sanoku. Prócz tego w pomieszczeniach budynku działała restauracja „Casino”. 1 stycznia 2000 Bank Spółdzielczy w Sanoku zmienił nazwę na Podkarpacki Bank Spółdzielczy, który w toku wdrożonej restrukturyzacji w 2020 wznowił działalność jako Bank Nowy BFG S.A..
Fasady budynku posiadają ozdobne podpory balkonowe, pilastry na ścianach i kostkowanie pod gzymsem.

</doc>
<doc id="2829027" url="https://pl.wikipedia.org/wiki?curid=2829027" title="Take Me Home (album One Direction)">
Take Me Home (album One Direction)

Take Me Home – drugi studyjny album brytyjsko-irlandzkiego boysbandu One Direction. Wydany został na świecie w listopadzie 2012 roku przez wytwórnię Syco Records oraz Columbia Records.
Album w Polsce uzyskał status platynowej płyty.

</doc>
<doc id="2829031" url="https://pl.wikipedia.org/wiki?curid=2829031" title="Kirchberg i. Wald">
Kirchberg i. Wald



</doc>
<doc id="2829033" url="https://pl.wikipedia.org/wiki?curid=2829033" title="Kirchdorf i. Wald">
Kirchdorf i. Wald



</doc>
<doc id="2829034" url="https://pl.wikipedia.org/wiki?curid=2829034" title="Zwierciadło życia">
Zwierciadło życia

Zwierciadło życia (ang. "Imitation of Life") – amerykański melodramat z 1959 roku w reżyserii Douglasa Sirka.

</doc>
<doc id="2829036" url="https://pl.wikipedia.org/wiki?curid=2829036" title="Grażyna Bielska">
Grażyna Bielska

Grażyna Bielska–Kozakiewicz (ur. 30 grudnia 1955 w Sopocie, zm. 9 marca 2011 w Zakopanem) – polska rzeźbiarka, ceramiczka, malarka, autorka instalacji, nauczycielka rzeźby w Zespole Szkół Plastycznych im. A. Kenara w Zakopanem.
Życiorys.
Ukończyła Państwową Szkołę Sztuk Plastycznych im. A. Kenara w Zakopanem (1970–1975). W latach 1976–1980 studiowała na Wydziale Rzeźby w Państwowej Wyższej Szkole Sztuk Plastycznych (ASP) w Gdańsku w pracowni prof. Adama Smolany, w latach 1980–1987 na Hochschule der Künste w Berlinie Zachodnim na Wydziale Rzeźby w pracowni prof. J.H. Lonasa. W latach 90. podjęła pracę w Zespole Szkół Plastycznych im. Antoniego Kenara w Zakopanem. Prowadziła pracownie rzeźby. Stypendystka Ministra Kultury w 2000 roku. Od 1987 roku wystawiała swoje prace w 16 wystawach indywidualnych i licznych prezentacjach zbiorowych w kraju i za granicą (w Niemczech, Anglii, Francji, Słowacji i w Rosji). Była członkinią Związku Polskich Artystów Plastyków i Związku Artystów Pedagogów Ceramiki i Rzeźby. Autorka (z mężem Mariuszem Kozakiewiczem) Pomnika kryptologów w Poznaniu (2007), upamiętniającego poznańskich matematyków i kryptologów, którzy złamali szyfr niemieckiej maszyny szyfrującej Enigma.
Została pochowana na Nowym Cmentarzu przy ulicy Nowotarskiej w Zakopanem (kw. J-B-17).

</doc>
<doc id="2829037" url="https://pl.wikipedia.org/wiki?curid=2829037" title="Andreas Erm">
Andreas Erm

Andreas Erm (ur. 12 marca 1976 w Berlinie) – niemiecki lekkoatleta specjalizujący się w chodzie sportowym, trzykrotny uczestnik letnich igrzysk olimpijskich (Atlanta 1996, Sydney 2000, Ateny 2004).
Zdobywca tytułu "Lekkoatleta roku 2003" w Niemczech (niem. "Leichtathleten des Jahres").

</doc>
<doc id="2829040" url="https://pl.wikipedia.org/wiki?curid=2829040" title="Zwierciadło życia (ujednoznacznienie)">
Zwierciadło życia (ujednoznacznienie)



</doc>
<doc id="2829041" url="https://pl.wikipedia.org/wiki?curid=2829041" title="Cemjata">
Cemjata

Cemjata – dzielnica Preszowa, leżąca przy drodze Preszów - Sedlice - Margecany i zaliczana geograficznie do Wyżyny Szaryskiej. Jest to dawny ośrodek leczniczy i rekreacyjny, znany już od drugiej połowy XIX wieku, kiedy powstały tu sanatoria. Od centrum miasta Cemjata jest oddalona około 5 kilometrów. Znajduje się w obszarze leśnym, gdzie jest jeszcze więcej źródeł mineralnych. W celach leczniczych aż do dziś używa się źródło przy altance. W wodzie przeważają minerały wapienno magnezowe.
Historia.
Od powstania sanatoriów stopniowo wybudowano więcej budynków. Bardzo znane sanatorium "Wspólnoty Krajinskiej" było przeznaczone do leczenia chorych nauczycielek. Znane było na całych Węgrzech i miało opinię najlepszego uzdrowiska. Wzgórze, na którym znajduje się dzielnica Cemjata nazywa się Zabíjaná. Nazwa ta pochodzi od tego, że w XIX wieku miejsce to wybierała szlachta do pojedynków strzeleckich. Zabíjaná jest też miejscem, gdzie 8 stycznia 1881 miał miejsce ostatni poświadczony historycznie pojedynek miejscowych szlachciców węgierskich. Jest też na tym miejscu tablica pamiątkowa i stary, ale nieutrzymywany, 130-letni kamienny pomnik. Po drugiej wojnie światowej uzdrowisko zostało zamknięte.
Uzdrowisko.
Oprócz kuracji pitnych, używano wody mineralnej z tutejszych źródeł do leczenia chorób układu krwionośnego, niedokrwistości, zaburzeń układu krwiotwórczego, chorób żołądka, jelit i kobiecych. Uzdrowisko miało 50 sal i pokojów.
Ulice.
Cemjata, Jelenia, Medvedia, Srnčia i Zabíjaná.
Transport.
Dojeżdża tu linia autobusowa nr 18 komunikacji miejskiej w Preszowie.
Okolice.
Po zamknięciu uzdrowiska zaczęto w tym rejonie budować ogrody, a dzisiaj jest tu wielka osada ogrodowa. W budynkach uzdrowiskowych został stworzony dom spokojnej starości, który służy do dziś. Oprócz bujnych lasów są tam obecne piękne parki i małe jeziorka. Przyroda wręcz zachęca do turystycznych spacerów i zbierania różnych leśnych płodów. Co do użytku sportowego, w okolicy Cemjaty znajduje się ok. 11 km dróg asfaltowych, przydatnych dla turystyki rowerowej, ewentualnie w zimie do narciarstwa biegowego.

</doc>
<doc id="2829044" url="https://pl.wikipedia.org/wiki?curid=2829044" title="María Santos Gorrostieta Salazar">
María Santos Gorrostieta Salazar

María Santos Gorrostieta Salazar (ur. 1976, zm. 15 listopada 2012) - meksykańska burmistrz miasteczka Tiquicheo w stanie Michoacán. Zginęła w zamachu zorganizowanym przez kartel narkotykowy. 

</doc>
<doc id="2829045" url="https://pl.wikipedia.org/wiki?curid=2829045" title="Maria Santos Gorrostieta Salazar">
Maria Santos Gorrostieta Salazar



</doc>
<doc id="2829046" url="https://pl.wikipedia.org/wiki?curid=2829046" title="Jan Albrecht">
Jan Albrecht



</doc>
<doc id="2829047" url="https://pl.wikipedia.org/wiki?curid=2829047" title="Pseudohistiophorus">
Pseudohistiophorus



</doc>
<doc id="2829048" url="https://pl.wikipedia.org/wiki?curid=2829048" title="Lamontella">
Lamontella



</doc>
<doc id="2829049" url="https://pl.wikipedia.org/wiki?curid=2829049" title="Cmentarz Katolicki w Ełku">
Cmentarz Katolicki w Ełku

Cmentarz Katolicki w Ełku – zabytkowy cmentarz rzymskokatolicki w Ełku założony około połowy XIX wieku. Zlokalizowany przy współczesnej ulicy Pięknej, w momencie założenia znajdował się na obrzeżach miasta. Obecnie mieści się w centralno-południowej części miasta na osiedlu Bogdanowicza w pobliżu ulicy Kilińskiego, będącej częścią głównej arterii komunikacyjnej miasta.
Współcześnie na cmentarzu nie odbywają się żadne pochówki.

</doc>
<doc id="2829050" url="https://pl.wikipedia.org/wiki?curid=2829050" title="Kościół Boży w Chrystusie (Stany Zjednoczone)">
Kościół Boży w Chrystusie (Stany Zjednoczone)

Kościół Boży w Chrystusie – chrześcijańska denominacja zielonoświątkowa, wywodząca się z ruchu świętości. W Stanach Zjednoczonych liczy prawie 5,5 mln wiernych w 12 000 zborach, co czyni ją największym kościołem zielonoświątkowym i piątym kościołem chrześcijańskim w USA.
Kościół Boży w Chrystusie powstał w 1907 roku, gdy został założony przez grupę wykluczonych baptystów.
Siedziba Kościoła znajduje się w Memphis (Tennessee). Członkowie kościoła są głównie afroamerykańskiego pochodzenia. Kościół szczególnie podkreśla w swojej wierze chrzest Duchem Świętym.
Nie mylić z polskim Kościołem Bożym w Chrystusie.

</doc>
<doc id="2829053" url="https://pl.wikipedia.org/wiki?curid=2829053" title="Tablica argumentów">
Tablica argumentów



</doc>
<doc id="2829056" url="https://pl.wikipedia.org/wiki?curid=2829056" title="Jan Albrecht (lekkoatleta)">
Jan Albrecht (lekkoatleta)

Jan Albrecht (ur. 23 lipca 1981) – niemiecki lekkoatleta specjalizujący się w chodzie sportowym.
Sukcesy sportowe.
W 2000 r. zdobył w Eisenhüttenstadt srebrny medal Pucharu Europy w chodzie sportowym w chodzie na 10 kilometrów w kategorii juniorów oraz brązowy medal mistrzostw Niemiec w chodzie na 10 000 metrów. W 2002 r. zajął 19. miejsce podczas mistrzostw Europy w Monachium (w chodzie na 20 kilometrów). W 2003 r. zdobył brązowy medal halowych mistrzostw Niemiec, w chodzie na 5000 metrów. W 2005 r. zdobył dwa tytuły mistrza Niemiec, w chodzie na dystansie 10 000 metrów oraz w chodzie na dystansie 5000 metrów w hali. Kolejne medale mistrzostw Niemiec w chodzie zdobył w latach 2006 (srebrny – 5000 metrów w hali), 2007 (srebrny – 5000 metrów w hali i brązowy – 10 000 metrów) oraz 2008 (brązowy – 10 000 metrów).

</doc>
<doc id="2829058" url="https://pl.wikipedia.org/wiki?curid=2829058" title="Kacykizm">
Kacykizm



</doc>
<doc id="2829059" url="https://pl.wikipedia.org/wiki?curid=2829059" title="Imitacja życia">
Imitacja życia

Imitacja życia (ang. "Imitation of Life") – amerykański film z 1934 roku w reżyserii Johna M. Stahla.

</doc>
<doc id="2829060" url="https://pl.wikipedia.org/wiki?curid=2829060" title="Instytut Transportu Samochodowego">
Instytut Transportu Samochodowego

Instytut Transportu Samochodowego (ITS) – polski instytut badawczy z siedzibą w Warszawie, prowadzący badania naukowe i prace rozwojowe dotyczące transportu samochodowego.
Powstał w 1952 na mocy zarządzenia Ministra Transportu Drogowego i Lotniczego z dnia 25 września 1951 w sprawie utworzenia Instytutu Transportu Samochodowego. Podlega Ministerstwu Infrastruktury i Budownictwa. 
Dyrektorem instytutu jest dr hab. inż. Marcin Ślęzak.

</doc>
<doc id="2829061" url="https://pl.wikipedia.org/wiki?curid=2829061" title="Sedlo pod kamenným hrbom">
Sedlo pod kamenným hrbom

Sedlo pod kamenným hrbom (słow. "Przełęcz pod Kamiennym Garbem", 518 m n.p.m.) – przełęcz w Górach Wołowskich na wschodzie Słowacji. Przełęcz leży na zachód od Koszyc. Na zachód od przełęczy znajduje się szczyt Kamenný hrb (słow. "Kamienny Garb"), o wysokości 559 m n.p.m., od którego pochodzi nazwa przełęczy. 

</doc>
<doc id="2829063" url="https://pl.wikipedia.org/wiki?curid=2829063" title="Hizni Altunkaya">
Hizni Altunkaya

Hizni Altunkaya, właśc. Nezir Altunkaya (ur. 31 stycznia 1988) – turecki bokser.
Kariera zawodowa.
Altunkaya zadebiutował na zawodowym ringu 4 października 2008 roku, pokonując na punkty rodaka Ronny’ego Rechnera. 16 stycznia 2010 roku zdobył pas Global Boxing Council Youth w wadze cruiser. Altunkaya pokonał minimalnie na punkty, po wyrównanej walce niemieckiego boksera Silvio Meinela. 16 października 2010 roku znokautował, już w pierwszej rundzie, niepokonanego Niemca Mathiasa Reinhardta. Głównym wydarzeniem była walka Witalija Kliczki z Amerykaninem Shannonem Briggsem o mistrzostwo świata WBC. 19 listopada 2011 roku reprezentant Turcji stanął do walki o tymczasowe mistrzostwo świata federacji WBFed. Jego rywalem był niepokonany Włoch, Salvatore Aiello (29-0). Altunkaya zwyciężył przez jednogłośną decyzję sędziów, zdobywając pas. W pierwszej obronie pasa WBFed znokautował w 4. rundzie Węgra Attilę Palko.
7 lipca 2018 w Astanie przegrał w dziewiątym starciu, w walce o pas WBA Regular kategorii junior ciężkie z Beibutem Szumenowem (18-2, 12 KO).

</doc>
<doc id="2829064" url="https://pl.wikipedia.org/wiki?curid=2829064" title="Triorus">
Triorus



</doc>
<doc id="2829067" url="https://pl.wikipedia.org/wiki?curid=2829067" title="Pawilon nr 14b MTP">
Pawilon nr 14b MTP

Pawilon nr 14b (dawniej: nr 28) – pawilon wystawienniczy i biurowy Międzynarodowych Targów Poznańskich zlokalizowany w centrum terenów targowych, pomiędzy Pałacem Targowym, a nieistniejącym pawilonem 14a.
Obiekt zaprojektował Zygmunt Lutomski, a zbudowano go w 1978. Ma formę dwóch prostopadłościennych brył, z których górna jest nadwieszona i zwrócona w stronę ul. Głogowskiej. Większość elewacji pokrywa szklana ściana kurtynowa w kolorze brązowym. 
Po likwidacji pawilonu 14a, zrezygnowano z litery "b" w nazwie.

</doc>
<doc id="2829070" url="https://pl.wikipedia.org/wiki?curid=2829070" title="Elżbieta Tarkowska">
Elżbieta Tarkowska

Elżbieta Tarkowska (ur. 11 lipca 1944, zm. 3 marca 2016 w Warszawie) – polska socjolożka. Specjalistka w zakresie socjologii ubóstwa, socjologii i antropologii czasu, francuskiej szkoły socjologicznej oraz socjologii kultury.
Życiorys.
Ukończyła warszawskie Liceum im. Narcyzy Żmichowskiej. W 1967 została absolwentką studiów socjologicznych na Wydziale Filozoficznym Uniwersytetu Warszawskiego, w 1973 obroniła doktorat u Jerzego Szackiego w Instytucie Filozofii i Socjologii PAN. Habilitowała się w 1989. W 1994 uzyskała tytuł profesora. W IFiS PAN prowadziła Zespół Badań nad Ubóstwem. Od 2007 pracowała w Akademii Pedagogiki Specjalnej im. Marii Grzegorzewskiej, gdzie pełniła funkcję dyrektorki Instytutu Filozofii i Socjologii. Była członkinią Prezydium Komitetu Socjologii PAN, przewodniczącą Rady Naukowej IFiS PAN, członkinią Komitetu Nauk Etnologicznych PAN, wiceprzewodniczącą Polskiego Towarzystwa Socjologicznego. Wypromowała co najmniej trzy doktorki.
Współpracowała z wieloma instytucjami i organizacjami pozarządowymi (Polska Akcja Humanitarna, Biuro Rzecznika Praw Dziecka, Biuro Rzecznika Praw Obywatelskich, Krajowy Fundusz na rzecz Dzieci, Fundacja „Wspólna Droga”, ATD Czwarty Świat i in.). Redaktorka naczelna „Kultury i Społeczeństwa”. Była autorką/współautorką lub redaktorką/współredaktorką naukową ok. 30 książek (m.in. „Zrozumieć biednego. O dawnej i obecnej biedzie w Polsce” (2000), „Przeciw biedzie. Programy, pomysły, inicjatywy” (2002), „Lata tłuste, lata chude... Spojrzenia na biedę w społecznościach lokalnych” (2002), „Biedni o sobie i swoim życiu” (2003)) oraz niemal 300 artykułów i rozdziałów w pracach zbiorowych; część z jej prac ukazała się także w językach obcych. Współtłumaczka i redaktorka polskiego wydania „Wolnej kultury” Lawrence’a Lessiga, swoje książki umieszczała w Internecie do bezpłatnego pobrania.
W latach 80. należała do Solidarności. W 2010 została odznaczona Złotym Krzyżem Zasługi. 
Matka Alka Tarkowskiego. 
Zmarła 3 marca 2016, a jej pogrzeb odbył się 9 marca 2016 w Domu Pogrzebowym na Cmentarzu Wojskowym w Warszawie (kwatera A3 tuje-1-35).

</doc>
<doc id="2829071" url="https://pl.wikipedia.org/wiki?curid=2829071" title="AMBA">
AMBA



</doc>
<doc id="2829077" url="https://pl.wikipedia.org/wiki?curid=2829077" title="Wielki McGinty">
Wielki McGinty

Wielki McGinty (ang. "The Great McGinty") – amerykański film z 1940 roku w reżyserii Prestona Sturgesa.

</doc>
<doc id="2829078" url="https://pl.wikipedia.org/wiki?curid=2829078" title="SP-70">
SP-70

SP-70 – samobieżna haubicoarmata na podwoziu czołgu Leopard. Pozostała na etapie prototypu.
Została opracowana w 1986 przez firmy z RFN, Włoch i Wielkiej Brytanii. 
Część artyleryjska jest oparta na konstrukcji 155 mm haubicy FH-70 strzelającej standardową amunicją NATO. Wyposażona w układ zmechanizowanego zasilania. Posiada celownik, który połączony jest z przelicznikiem.

</doc>
<doc id="2829080" url="https://pl.wikipedia.org/wiki?curid=2829080" title="GRP (reklama)">
GRP (reklama)



</doc>
<doc id="2829081" url="https://pl.wikipedia.org/wiki?curid=2829081" title="Bel-Harran-beli-usur">
Bel-Harran-beli-usur

Bel-Harran-beli-usur (akad. "Bēl-Harran-bēlī-uṣur"; tłum. „Panie miasta Harran pana mego strzeż!”) – asyryjski dostojnik, który przez długi okres, od rządów Adad-nirari III (810-783 p.n.e.) do rządów Tiglat-Pilesera III (744-727 p.n.e.), piastował szereg ważnych urzędów, w tym urząd pałacowego herolda (nagir ekalli), eponima (limmu) i gubernatora prowincji Guzana. W inskrypcji Bel-Harran-beli-usura na steli odkrytej w Tell Abta, na północ od Hatry, imię jego wymienione zostało przed imieniem króla Salmanasara IV (782-772 p.n.e.), co świadczy o słabości ówczesnej władzy królewskiej. Sama inskrypcja na steli dotyczy założenia przez niego nowego miasta, które nazwał Dur-Bel-Harran-beli-usur (akad. "Dūr-Bēl-Harran-bēlī-uṣur", tłum. „Twierdza Bel-Harran-beli-usura”). Fakt, iż mógł on założyć nowe miasto, a także zwolnić je od płacenia podatków (czego tradycyjnie dokonać mógł jedynie król), pokazuje w jak dużym stopniu był on niezależny od władcy asyryjskiego.

</doc>
<doc id="2829082" url="https://pl.wikipedia.org/wiki?curid=2829082" title="TVN CNBC CR">
TVN CNBC CR



</doc>
<doc id="2829083" url="https://pl.wikipedia.org/wiki?curid=2829083" title="Muriel Angelus">
Muriel Angelus

 Muriel Angelus właś. Muriel Angelus Findlay (ur. 10 marca 1909 w Londynie, zm. 22 sierpnia 2004 w Harrisonburgu w stanie Wirginia) – brytyjska aktorka filmowa.

</doc>
<doc id="2829084" url="https://pl.wikipedia.org/wiki?curid=2829084" title="Cláudio Roberto Souza">
Cláudio Roberto Souza

Cláudio Roberto Souza (ur. 14 października 1973 w Teresinie) – brazylijski lekkoatleta specjalizujący się w krótkich biegach sprinterskich, dwukrotny uczestnik letnich igrzysk olimpijskich (Sydney 2000, Ateny 2004). Srebrny medalista olimpijski z Sydney w biegu sztafetowym 4 x 100 metrów (startował w eliminacjach).

</doc>
<doc id="2829086" url="https://pl.wikipedia.org/wiki?curid=2829086" title="Golam Bliznak">
Golam Bliznak

Golam Bliznak (bułg. "Голям Близнак") – szczyt pasma górskiego Riła, w Bułgarii, o wysokości 2779 m n.p.m. Jest zbudowany z granitu i wznosi się nad cyrkiem lodowcowym jezior Mariczinite. Jego zachodnie stoki stromo opadają ku dolinie rzeki Iskyr. Szczyt jest połączony przełęczą ze szczytem Małyk Bliznak.

</doc>
<doc id="2829092" url="https://pl.wikipedia.org/wiki?curid=2829092" title="Irlbach">
Irlbach



</doc>
<doc id="2829097" url="https://pl.wikipedia.org/wiki?curid=2829097" title="Loitzendorf">
Loitzendorf



</doc>
<doc id="2829098" url="https://pl.wikipedia.org/wiki?curid=2829098" title="Małyk Bliznak">
Małyk Bliznak

Małyk Bliznak (bułg. "Малък Близнак") – szczyt pasma górskiego Riła, w Bułgarii, o wysokości 2772 m n.p.m. Jest zbudowany z granitu i połączony przełęczą ze szczytem Golam Bliznak.

</doc>
<doc id="2829099" url="https://pl.wikipedia.org/wiki?curid=2829099" title="Małyk bliznak">
Małyk bliznak



</doc>
<doc id="2829102" url="https://pl.wikipedia.org/wiki?curid=2829102" title="Straßkirchen">
Straßkirchen



</doc>
<doc id="2829104" url="https://pl.wikipedia.org/wiki?curid=2829104" title="Windberg">
Windberg



</doc>
<doc id="2829110" url="https://pl.wikipedia.org/wiki?curid=2829110" title="Wikipedia polskojęzyczna">
Wikipedia polskojęzyczna

Wikipedia polskojęzyczna – edycja Wikipedii tworzona w języku polskim, powstała 26 września 2001. Należy do 10 najczęściej odwiedzanych witryn internetowych w Polsce, z miesięczną liczbą użytkowników przekraczającą 10 milionów. 80,8% użytkowników z Polski korzysta z polskiej wersji językowej.
We wrześniu 2013 zasoby tej encyklopedii przekroczyły milion artykułów. Obecnie w polskojęzycznej Wikipedii . To wielokrotnie więcej niż w innych encyklopediach internetowych w języku polskim, m.in.: Prepedii, Everybodywiki, Wedapedii, przykładowo encyklopedia PWN zawiera 122 tysiące haseł, a Wielka Interaktywna Encyklopedia Multimedialna portalu Onet.pl WIEM – 125 tysięcy.
Od 2005 roku rozwój polskojęzycznej Wikipedii jest wspierany przez stowarzyszenie Wikimedia Polska.
Historia.
2001–2005.
Wikipedia polskojęzyczna została założona 26 września 2001 roku przez lekarza internistę Krzysztofa Jasiutowicza oraz fizyka Pawła Jochyma. Pierwszy artykuł poświęcony był regule Titiusa-Bodego. Początkowo funkcjonowała jako samodzielny projekt "Polska Wolna Encyklopedia Sieciowa" i znajdowała się pod adresem wiki.rozeta.com.pl, należącym do krakowskiego przedsiębiorcy Shift. 12 stycznia 2002, zgodnie z sugestią twórców wersji angielskiej, została przyłączona do międzynarodowego grona podobnych projektów i przeniosła się pod adres pl.wikipedia.com, a 22 listopada 2002 na podstawowy do dnia dzisiejszego – pl.wikipedia.org. Następnego dnia nastąpiło także przeniesienie zawartości Wikipedii pisanej w języku polskim na serwer z nową wersją oprogramowania (z oprogramowania napisanego w Perlu na napisane w PHP).
27 stycznia 2005 założyciele polskiej edycji Wikipedii, Krzysztof Jasiutowicz oraz Paweł Jochym, otrzymali nagrodę Internetowego Obywatela Roku 2004 przyznawaną przez stowarzyszenie Internet Obywatelski.
W sierpniu 2005 roku zostało założone, a 15 listopada tego samego roku zostało zarejestrowane, Stowarzyszenie Wikimedia Polska, którego celem jest reprezentowanie i wspieranie projektów Wikimedia Foundation, a także działanie na rzecz rozwoju społeczności skupionej wokół tych projektów.
18 września 2005 Wikipedia polskojęzyczna wyprzedziła wersję szwedzką Wikipedii i tym samym znalazła się na szóstym miejscu wśród największych wersji Wikipedii. Kilka dni później, bo 23 września, polskojęzyczna wersja znalazła się na piątym miejscu, wyprzedzając wersję włoską.
Pierwszy raz Wikipedia polskojęzyczna została wydana razem z czasopismem „Enter SPECIAL” "Wiedza z Sieci" w grudniu 2005 roku. Po publikacji Zarząd Stowarzyszenia Wikimedia Polska wydał oświadczenie, w którym zwracał uwagę na naruszenie zasad licencji GNU FDL, do którego doszło w wyniku publikacji artykułów bez danych o ich autorach.
2006–2010.
15 stycznia 2006 polska wersja znalazła się na czwartym miejscu, wyprzedzając wersję japońską i utrzymywała się na tym miejscu do maja 2011. Zbliżyła się również do wersji francuskojęzycznej, a najmniejszą różnicę odnotowano 18 lutego 2006 – wynosiła wtedy około 27 tysięcy artykułów. Później jednak różnica ta systematycznie się zwiększała.
W 2006 roku Stowarzyszenie Wikimedia Polska we współpracy z wydawnictwem Helion rozpoczęło prace nad wydaniem Wikipedii polskojęzycznej na płycie DVD. Prace nad tekstami artykułów zostały ukończone w listopadzie 2006. Na płycie zamieszczono oprogramowanie WikiMiner napisane w języku Java, które po zainstalowaniu na komputerze użytkownika ułatwia wyszukiwanie artykułów. Płyta, zawierająca 238 000 artykułów oraz 59 000 zdjęć i grafik, ukazała się pod koniec lipca 2007.
W 2006 roku media masowe opisały historię artykułu-mistyfikacji – Henryk Batuta. Anonimowy autor lub autorzy stworzyli w Wikipedii artykuł opisujący nieistniejącą postać historyczną, a po ośmiu miesiącach ci sami lub inni autorzy zaczęli dodawać informacje o tej fikcyjnej postaci do innych artykułów w Wikipedii, prawdopodobnie dla uwiarygodnienia fałszerstwa i podbicia rankingu tego hasła w wyszukiwarkach internetowych. Według artykułów prasowych w „Gazecie Wyborczej”, „Przekroju” i „The Observer” mistyfikacja ta była dziełem grupy osób określających się jako „Armia Batuty”. Sprawa ta była w kolejnych latach wielokrotnie przypominana w artykułach prasowych na temat Wikipedii.
W lutym 2007 roku na polskojęzycznej Wikipedii zarejestrował się stutysięczny użytkownik, a we wrześniu wybrano spośród ochotników pierwszy skład Komitetu Arbitrażowego, rozstrzygającego najpoważniejsze spory między wikipedystami. 14 maja 2008 napisano artykuł numer 500 000, zaś 17 listopada uruchomiono w polskojęzycznej Wikipedii mechanizm , mający na celu sprawne eliminowanie zmian wprowadzonych złośliwie lub dla zabawy. Zmiany dokonywane przez początkujących autorów są przeglądane i oznaczane przez użytkowników z uprawnieniami . System wersji przejrzanych nie jest powiązany z kontrolą merytoryczną artykułów.
W 21/2008 urodzinowym numerze magazynu komputerowego „Komputer Świat”, została dodana specjalna płyta DVD-ROM pod tytułem "Encyklopedia Komputer Świata" zawierająca 433 083 artykułów z Wikipedii i ok. 150 000 zdjęć.
W kwietniu 2009 roku Wikimedia Foundation oraz spółka Orange podpisały porozumienie w celu rozwijania nowych usług i funkcji związanych z treścią Wikipedii. Zobowiązania Orange dotyczą klientów w Polsce oraz Francji, Wielkiej Brytanii i Hiszpanii. W Polsce efektem porozumienia było wprowadzenie usług ułatwiających korzystanie z Wikipedii abonentom Orange oraz stworzenie odrębnego serwisu portalu Wirtualna Polska, będącego połączeniem dotychczasowych treści z treściami polskojęzycznej Wikipedii.
13 października 2009 Polskie Towarzystwo Informatyczne przyznało polskojęzycznej Wikipedii "specjalne wyróżnienie za innowacyjność społeczną".
Od 2011.
W 2012 roku Joanna Bator skrytykowała Wikipedię w „Gazecie Wyborczej”, gdyż nie pozwolono jej poprawić daty swoich urodzin w Wikipedii, błędnie podanej w innych źródłach. Powodem było niepowołanie się przez autorkę na weryfikowalne źródła zewnętrzne. Dariusz Jemielniak analizując ten incydent zauważa, że stanowi on przykład niezrozumienia zasad Wikipedii przez społeczeństwo. Była to pierwsza w Polsce tak głośna krytyka nowych mediów przez twórców literatury, która doprowadziła do dyskusji w licznych mediach.
4 czerwca 2012 Wikipedia polskojęzyczna przekroczyła 900 000 artykułów, a półtora miesiąca później utworzono półmilionowe konto użytkownika. 24 września 2013 napisano milionowy artykuł.
We wrześniu 2021 roku projekt obchodził swoje 20. urodziny. Przy tej okazji Jakub Kowalski piszący dla TVP napisał reportaż ukazujący historię Wikipedii i jej wady. Głównym oskarżeniem były skłonności zarówno lewicowe, jak i prawicowe podczas pisania artykułów.
Wikipedia w języku polskim znajduje się na jedenastym miejscu wśród edycji językowych Wikipedii pod względem liczby artykułów, ustępując wersjom w językach: angielskim, cebuańskim, szwedzkim, niemieckim, francuskim, niderlandzkim, rosyjskim, hiszpańskim, włoskim i egipskim dialekcie języka arabskiego.
Dane statystyczne.
Zawartość.
Według danych sprzed 2007 roku w 1/5 artykułów polskojęzycznej Wikipedii autorzy (nie przestrzegając jednej z podstawowych zasad Wikipedii, neutralnego punktu widzenia) prezentowali osobiste, subiektywne poglądy. Język Wikipedii, z uwagi na wolontariacki charakter pisania artykułów (twórcami są wolontariusze, głównie studenci, pasjonaci i hobbyści kierujący się misją publikowania źródeł wiedzy dla innych) różnił się od języka profesjonalnych encyklopedii. Wielu autorów przed przystąpieniem do tworzenia i edycji artykułów nie zapoznawało się z zasadami Wikipedii, zaleceniami edycji czy poradami stylistycznymi. Efektem tego były nierzadkie błędy językowe, m.in. w ponad 1/3 artykułów występowały kolokwializmy zaczerpnięte z języka potocznego, używane były pleonazmy; w 1/5 do przekazania treści zastosowane były zbyt długie zdania o złej konstrukcji gramatycznej lub stylistycznej. Często spotykano niewłaściwą (bądź niedbałą) interpunkcję.
Według danych na 22 sierpnia 2011 w internetowych bazach orzecznictwa sądów polskich znajdowało się 200 orzeczeń polskich sądów administracyjnych, 15 orzeczeń Krajowej Izby Odwoławczej i jedno orzeczenie regionalnej izby obrachunkowej, w których odwoływano się do informacji zaczerpniętych z Wikipedii. Najczęściej z Wikipedii korzystano w sprawach podatkowych i celnych. Zjawisko wykorzystywania Wikipedii obserwuje się także w orzecznictwie Trybunału Sprawiedliwości UE.
Pod względem stosunku liczby artykułów uznanych przez wikipedystów jako dobre lub medalowe (najlepsze) do liczby wszystkich artykułów, witryna polskojęzyczna plasowała się w 2012 roku na poziomie porównywalnym do Wikipedii czeskiej, rosyjskiej czy portugalskiej. Według danych ze stycznia 2012 Wikipedia polskojęzyczna była również na drugim miejscu na świecie, za holenderską Wikipedią, pod względem liczby artykułów "per capita", tj. w przeliczeniu na liczbę osób władających danym językiem ojczystym. Badania wkładu zarejestrowanych użytkowników w 10 największych edycjach językowych wykazały, że stosunek liczby autorów do liczby artykułów różnił się znacznie. W wersji anglojęzycznej na jednego autora przypadały dwa artykuły, a w edycji szwedzkiej – 20. Mimo to we wszystkich badanych wersjach językowych za powstanie 90% treści odpowiada około 10% zarejestrowanych użytkowników. Współczynnik Giniego dla wszystkich badanych wersji językowych był wyższy od 0,9. Dla polskiej wersji językowej wynosił 0,957015. Niższy współczynnik świadczący o nieco równiejszym wkładzie autorów obliczono dla edycji takich jak angielska czy japońska, odpowiednio 0,93076 i 0,9246.
Jeden ze wskaźników statystycznych Wikipedii – wskaźnik głębokości (ang. "depth ratio") dla Wikipedii polskojęzycznej w sierpniu 2018 roku wyniósł 28,41. W tym samym czasie wskaźnik angielskiej Wikipedii wynosił 800,5. Wśród 14 innych Wikipedii z ponad milionem artykułów tylko szwedzka, cebuańska, warajska i holenderska mają niższe wskaźniki od edycji polskiej. Wyższy wskaźnik oznacza częstszą aktualizację artykułów, większą liczbę edycji oraz większą liczbę stron niebędących artykułami, co uznano za wskaźnik poziomu współpracy między wikipedystami. Wskaźnik jest specyficzny dla Wikipedii i nie ma odniesienia do wartości naukowej artykułów.
Inny wskaźnik określający produktywność, liczoną jako liczba artykułów do liczby pozostałych stron i liczba słów przypadających na jedną edycję, stawia Wikipedię pisaną w języku polskim na jednym z pierwszych miejsc. Biorąc próbkę 1000 artykułów „które każda encyklopedia powinna mieć” i oceniając ich obecność i długość, Wikipedia polskojęzyczna plasuje się na 20. miejscu pośród wszystkich Wikipedii.
Autorzy.
Większość edytorów polskojęzycznej Wikipedii, którzy ujawnili dane o sobie, ukończyła studia magisterskie, a przeciętny wiek polskiego wikipedysty to 29 lat (stan na 2018 rok). Analiza demograficzna wzorców aktywności edycyjnej pokazała, że w polskojęzycznej wersji językowej aktywność ulega znacznemu obniżeniu w okresie nocy dla strefy czasowej, w której położona jest Polska. Podobną zależność zaobserwowano na wersji włoskiej, węgierskiej, katalońskiej i holenderskiej. Analiza aktywności w poszczególnych dniach tygodnia pokazała, że Wikipedia polskojęzyczna jest rozwijana głównie w weekendy. Wersje językowe takie jak angielska, niemiecka, hiszpańska, portugalska, czy włoska rozwijane są głównie w dni robocze. Większość zmian w polskiej wersji językowej wykonywana jest z Polski (91%). Znacząca liczba zmian dokonywana jest z terytorium Wielkiej Brytanii (1,5%), Stanów Zjednoczonych (1,3%), Niemiec (1,1%), Francji (0,8%) oraz Szwecji (0,7%). Edycje w języku polskim stanowią 2,1% zmian w Wikipedii.
W 2018 twórcy Wikipedii polskojęzycznej zostali finalistami XIV edycji konkursu Popularyzator Nauki organizowanego przez Ministerstwo Nauki i Szkolnictwa Wyższego oraz PAP w kategorii "zespół".

</doc>
<doc id="2829112" url="https://pl.wikipedia.org/wiki?curid=2829112" title="Polska Wolna Encyklopedia Sieciowa">
Polska Wolna Encyklopedia Sieciowa



</doc>
<doc id="2829115" url="https://pl.wikipedia.org/wiki?curid=2829115" title="Julianstown">
Julianstown

Julianstown (irl. "Baile Iúiliáin") – wieś w hrabstwie Meath w Irlandii. Liczba mieszkańców w 2011 roku wynosiła 616 osób.
Zobacz też.
Bitwa pod Julianstown

</doc>
<doc id="2829116" url="https://pl.wikipedia.org/wiki?curid=2829116" title="Małgorzata Czerlonko">
Małgorzata Czerlonko

Małgorzata Czerlonko, z d. Wołujewicz (ur. 11 grudnia 1963 w Koszalinie) – polska koszykarka. Reprezentantka Polski, medalistka mistrzostw Polski.
Kariera sportowa.
Jest wychowanką AZS Koszalin, z którym w sezonie 1981/1982 debiutowała w ówczesnej II lidze. W 1982 została zawodniczką Spójni Gdańsk i występowała w jej barwach do 1991. W tym czasie zdobyła wicemistrzostwo Polski w 1989 i brązowy medal mistrzostw Polski w 1986. W sezonie 1992/1993 występowała w ŁKS Łódź, a w sezonie 1993/1994 w Warcie Gdynia. Następnie zakończyła karierę, ale w sezonie 1996/1997 powróciła do gry na 9 spotkań w II-ligowym Starcie Gdańsk.
W reprezentacji Polski wystąpiła w 187 spotkaniach, m.in. na mistrzostwach Europy w 1985 (6 miejsce), 1987 (10 miejsce), 1991 (6 miejsce), 1993 (5 miejsce) oraz mistrzostwach świata w 1983 (7 miejsce) i 1994 (13 miejsce). W 1980 zagrała też na mistrzostwach Europy kadetek (9 miejsce).
W 2005 wywalczyła mistrzostwo świata weteranów w tzw. maksibaskecie, w kategorii +40, a w 2006 wicemistrzostwo Europy w tej samej kategorii wiekowej.
Życie prywatne.
Pracuje w Akademii Wychowania Fizycznego i Sportu w Gdańsku, gdzie w 2003 obroniła pracę doktorską "Wpływ realizowanego w Akademii Wychowania Fizycznego i Sportu w Gdańsku programu nauczania koszykówki na rozwój sprawności specjalnej studentek i studentów". Jest młodszą siostrą Bożeny Sędzickiej.
Jej syn, Wojciech Czerlonko, również jest koszykarzem.

</doc>
<doc id="2829119" url="https://pl.wikipedia.org/wiki?curid=2829119" title="Enfield (Irlandia)">
Enfield (Irlandia)

Enfield (irl. "An Bóthar Buí") – miasto w hrabstwie Meath w Irlandii położone pomiędzy Kilcock and Kinnegad przy granicy z hrabstwem Kildare. Liczba mieszkańców w 2011 roku wynosiła 2929 osób.

</doc>
<doc id="2829130" url="https://pl.wikipedia.org/wiki?curid=2829130" title="Opowieść o Palm Beach">
Opowieść o Palm Beach

Opowieść o Palm Beach (ang. "The Palm Beach Story") – amerykański film z 1942 roku w reżyserii Prestona Sturgesa.

</doc>
<doc id="2829141" url="https://pl.wikipedia.org/wiki?curid=2829141" title="Oblężenie Poznania (1331)">
Oblężenie Poznania (1331)

Oblężenie Poznania miało miejsce prawdopodobnie w dniach 5 – 11 października 1331 w czasie wojny polsko-krzyżackiej. Zwycięstwo pod Płowcami dało Polakom możliwość odparcia spóźnionego – z powodu wyprawy do Włoch – najazdu Jana Luksemburskiego. Wojska czeskie opuściły Śląsk na początku października 1331. Wyposażona w machiny oblężnicze armia pojawiła się dnia 5 października pod Poznaniem, rozpoczynając oblężenie miasta. Wobec silnego oporu obrońców, po 6 dniach bezskutecznych szturmów Jan Luksemburski zawarł z wysłannikami Władysława Łokietka rozejm na jeden miesiąc, po czym zwinął oblężenie miasta powracając na Śląsk.

</doc>
<doc id="2829144" url="https://pl.wikipedia.org/wiki?curid=2829144" title="Sydney Ayres">
Sydney Ayres

Sydney Ayres właś. "Daniel Sydney Ayres" (ur. 28 sierpnia 1879 w Nowym Jorku, zm. 9 września 1916 w Oakland) – amerykański aktor, reżyser i scenarzysta filmowy.

</doc>
<doc id="2829145" url="https://pl.wikipedia.org/wiki?curid=2829145" title="Ulica Przemysłowa w Janikowie">
Ulica Przemysłowa w Janikowie

Ulica Przemysłowa w Janikowie — jedna z głównych ulic w Janikowie, w kierunku północ-południe.
Przebieg.
Ulica biegnie z północy miasta na południe. Krzyżuje się z innymi ważnymi drogami w mieście. Na znacznym odcinku jest prosta, bez łuków, wzniesień i zakrętów. Łączy między sobą największe zakłady przemysłowe miasta.
Otoczenie.
Przy ulicy znajdują się m.in.:

</doc>
<doc id="2829147" url="https://pl.wikipedia.org/wiki?curid=2829147" title="Horst Wessel (1936)">
Horst Wessel (1936)



</doc>
<doc id="2829148" url="https://pl.wikipedia.org/wiki?curid=2829148" title="Suzanne Ciani">
Suzanne Ciani

Suzanne Ciani – amerykańska kompozytorka muzyki new age i avant-garde.
Ukończyła University of California w Berkeley, gdzie poznała Johna Chowninga oraz projektującego syntezatory Dona Buchla. Pracowała również z kompozytorem Philipem Glassem.

</doc>
<doc id="2829152" url="https://pl.wikipedia.org/wiki?curid=2829152" title="Kaplica cmentarna w Kluczborku">
Kaplica cmentarna w Kluczborku

Kaplica w Kluczborku – kaplica cmentarna, usytuowana na cmentarzu przy ulicy Opolskiej w Kluczborku.
Historia.
Dzieje cmentarza komunalnego i kaplicy cmentarnej w Kluczborku, związane są z kościołem ewangelicko-augsburskim oraz parafią Chrystusa Króla w Kluczborku. W latach: 1834, 1854, 1892, rozrastająca się parafia ewangelicka, powiększała również teren cmentarza. Spowodowało to wybudowanie nowej kaplicy w miejsce starej, drewnianej, istniejącej od 1830 roku. W 1886 roku dzięki m.in. miejscowej rodzinie Schneider wybudowana została nowa, murowana kaplica. Jej poświęcenie odbyło się 25 października 1887 roku.
Po II wojnie światowej kaplica przeszła pod opiekę miasta. W 1986 roku przeprowadzono renowację kaplicy. W 2013 roku kaplica przeszła remont kapitalny, gdzie zainstalowano m.in. elektroniczne uruchomienie dzwonu na wieży. Obecnie służy wszystkim mieszkańcom Kluczborka, jako kaplica przedpogrzebowa.

</doc>
<doc id="2829155" url="https://pl.wikipedia.org/wiki?curid=2829155" title="Ulica Dworcowa w Janikowie">
Ulica Dworcowa w Janikowie

Ulica Dworcowa w Janikowie — jedna z głównych ulic w Janikowie, w kierunku północ-południe.
Przebieg.
Ulica biegnie z Centrum na południe, w kierunku Dworca PKP oraz tras do Mogilna i Inowrocławia.
Otoczenie.
Przy ulicy znajdują się m.in.:

</doc>
<doc id="2829165" url="https://pl.wikipedia.org/wiki?curid=2829165" title="Ulica Główna w Janikowie">
Ulica Główna w Janikowie

Ulica Główna w Janikowie — jedna z głównych ulic w Janikowie, w kierunku wschód-zachód. Na tej ulicy znajdują się najbardziej renomowane sklepy i sieci supermarketów w mieście.
Przebieg.
Ulica rozpoczyna się skrzyżowaniem z ulicą Przemysłowa i biegnie, aż do Jeziora Pakoskiego.
Otoczenie.
Przy ulicy znajdują się m.in.:

</doc>
<doc id="2829176" url="https://pl.wikipedia.org/wiki?curid=2829176" title="Madge Bellamy">
Madge Bellamy

Madge Bellamy właś. "Margaret Derden Philpott" (ur. 30 czerwca 1899 w Hillsboro, zm. 24 stycznia 1990 w Upland) – amerykańska aktorka filmowa.

</doc>
<doc id="2829186" url="https://pl.wikipedia.org/wiki?curid=2829186" title="Again (minialbum Ayumi Hamasaki)">
Again (minialbum Ayumi Hamasaki)

again – piąty minialbum japońskiej piosenkarki Ayumi Hamasaki. Płyta została wydana 8 grudnia 2012 roku w wersjach CD i CD+DVD. Minialbum jest drugim wydawnictwem z serii świętujących 15. rocznicę piosenkarki. Album osiągnął 7 pozycję w rankingu Oricon, sprzedano egzemplarzy.

</doc>
<doc id="2829187" url="https://pl.wikipedia.org/wiki?curid=2829187" title="Maurice Moucheraud">
Maurice Moucheraud

Maurice Paul Moucheraud (ur. 28 lipca 1933 w Potangis, zm. 13 stycznia 2020) – francuski kolarz szosowy, złoty medalista olimpijski.
Kariera.
Największy sukces w karierze Maurice Moucheraud osiągnął w 1956 roku, kiedy wspólnie z Arnaudem Geyre i Michelem Vermeulinem zdobył złoty medal w drużynowym wyścig ze startu wspólnego podczas igrzysk olimpijskich w Melbourne. Był to jedyny medal wywalczony przez Moucherauda na międzynarodowej imprezie tej rangi. Na tych samych igrzyskach został sklasyfikowany na ósmej pozycji w rywalizacji indywidualnej. Poza igrzyskami zdobył między innymi srebrny medal szosowych mistrzostw Francji w indywidualnym wyścigu ze startu wspólnego w 1955 roku. Dwa lata później zajął drugie miejsce w klasyfikacji generalnej Tour de Picardie. W latach 1957–1961 rywalizował wśród profesjonalistów. Nigdy nie zdobył medalu na szosowych mistrzostwach świata.
Jego syn Paul Moucheraud również jest kolarzem.

</doc>
<doc id="2829189" url="https://pl.wikipedia.org/wiki?curid=2829189" title="Bert Hadley">
Bert Hadley

Bert Hadley (ur. 12 kwietnia 1882 w Walla Walla, zm. 30 grudnia 1968 w Los Angeles) – amerykański aktor filmowy epoki kina niemego.

</doc>
<doc id="2829190" url="https://pl.wikipedia.org/wiki?curid=2829190" title="Kenneth Steiner">
Kenneth Steiner

 
Kenneth Donald Steiner (ur. 25 listopada 1936 w David City w stanie Nebraska) – amerykański duchowny katolicki, biskup pomocniczy archidiecezji Portland w latach 1977-2011.
Święcenia kapłańskie otrzymał w dniu 19 maja 1962 roku z rąk abpa Edwarda Howarda i inkardynowany został do archidiecezji Portland. Pracował m.in. jako proboszcz w Corvallis (1966-2000) i North Plains (2002-2011).
25 listopada 1977 mianowany biskupem pomocniczym Portland ze stolicą tytularną "Avensa". Sakry udzielił mu abp Cornelius Power. Dwukrotnie, w latach 1995–1996 i w roku 1997, był administratorem apostolskim archidiecezji w okresie "sede vacante". Na emeryturę przeszedł 25 listopada 2011 roku.

</doc>
<doc id="2829191" url="https://pl.wikipedia.org/wiki?curid=2829191" title="Michel Vermeulin">
Michel Vermeulin

Michel Hervé Vermeulin (ur. 6 września 1934 w Paryżu) – francuski kolarz szosowy, dwukrotny medalista olimpijski
Kariera.
Największy sukces w karierze Michel Vermeulin osiągnął w 1956 roku, kiedy wspólnie z Arnaudem Geyre i Maurice’em Moucheraudem zdobył złoty medal w drużynowym wyścig ze startu wspólnego podczas igrzysk olimpijskich w Melbourne. W rywalizacji indywidualnej został sklasyfikowany na dwunastej pozycji. Na tych samych igrzyskach wystartował także na torze - w drużynowym wyścigu na dochodzenie Francuzi w składzie: Michel Vermeulin, Jean-Claude Lecante, René Bianchi i Jean Graczyk zdobyli srebrny medal. Poza igrzyskami zwyciężył między innymi w Grand Prix de France w 1956 roku, wyścigu Paryż-Ézy w 1957 roku oraz Grand Prix Fourmies w 1960 roku. Ponadto w 1954 roku zdobył srebrny medal szosowych mistrzostw kraju w indywidualnym wyścigu ze startu wspólnego amatorów. W latach 1958-1963 rywalizował wśród profesjonalistów. Nigdy nie zdobył medalu na szosowych mistrzostwach świata.

</doc>
<doc id="2829196" url="https://pl.wikipedia.org/wiki?curid=2829196" title="Dostojka niobe">
Dostojka niobe

Dostojka niobe ("Argynnis niobe") – motyl dzienny z rodziny rusałkowatych.
Wygląd.
Rozpiętość skrzydeł od 50 do 55 mm, dymorfizm płciowy niewielki.
Siedlisko.
Ekstensywnie użytkowane łąki i pastwiska, polany i brzegi lasów. Preferuje otwarte tereny.
Biologia i rozwój.
Wykształca jedno pokolenie w roku (połowa czerwca - początek sierpnia). Tworzy populacje osiadłe. Roślinami żywicielskimi są fiołki, głównie fiołek kosmaty i fiołek psi. Jaja składane są w pobliżu roślin żywicielskich. Larwa zimuje w osłonce jajowej. Gąsienice żerują za dnia i o zmierzchu. Przepoczwarczenie po 1,5-2 miesiącach.
Rozmieszczenie geograficzne.
Gatunek palearktyczny, w Polsce dawniej pospolity, obecnie rzadki.

</doc>
<doc id="2829199" url="https://pl.wikipedia.org/wiki?curid=2829199" title="Alan Jackson (kolarz)">
Alan Jackson (kolarz)

Alan Wharmby Jackson (ur. 19 listopada 1933 w Stockport, zm. w 1974 w Hornchurch) – brytyjski kolarz szosowy i przełajowy, dwukrotny medalista olimpijski.
Kariera.
Największe sukcesy w karierze Alan Jackson osiągnął w 1956 roku, kiedy zdobył dwa medale podczas igrzysk olimpijskich w Melbourne. Wspólnie ze Stanem Brittainem i Billem Holmesem zdobył srebrny medal w drużynowym wyścigu ze startu wspólnego. Ponadto w rywalizacji indywidualnej zajął trzecie miejsce, ulegając jedynie Włochowi Ercole Baldiniemu i Francuzowi Arnaudowi Geyre. Poza igrzyskami trzykrotnie zdobywał medale mistrzostw Wielkiej Brytanii w kolarstwie przełajowym, w tym złote w latach 1955 i 1956. W 1955 roku wystąpił na mistrzostwach świata w kolarstwie przełajowym w Saarbrücken, ale zajął dopiero 30. miejsce. Nigdy też nie zdobył medalu na szosowych mistrzostwach świata.

</doc>
<doc id="2829201" url="https://pl.wikipedia.org/wiki?curid=2829201" title="Bill Holmes">
Bill Holmes

William "Bill" Holmes (ur. 14 stycznia 1936 w Kingston upon Hull) – brytyjski kolarz szosowy, srebrny medalista olimpijski
Kariera.
Największy sukces w karierze Bill Holmes osiągnął w 1956 roku, kiedy wspólnie ze Stanem Brittainem i Alanem Jacksonem zdobył srebrny medal w drużynowym wyścigu ze startu wspólnego podczas igrzysk olimpijskich w Melbourne. Był to jedyny medal wywalczony przez Holmesa na międzynarodowej imprezie tej rangi. Na tych samych igrzyskach w rywalizacji indywidualnej został sklasyfikowany na czternastej pozycji. Wystartował również w obu konkurencjach szosowych na rozgrywanych cztery lata później igrzyskach w Rzymie, jednak w drużynie był czternasty, a indywidualnie zajął dopiero 37. miejsce. Poza igrzyskami sukcesy osiągał głównie w wyścigach krajowych, wygrywając między innymi Manx Viking Trophy w 1955 roku, Milk Race w 1961 roku oraz Tour of the South West w 1964 roku. Nigdy nie zdobył medalu na szosowych mistrzostwach świata.

</doc>
<doc id="2829207" url="https://pl.wikipedia.org/wiki?curid=2829207" title="Stan Brittain">
Stan Brittain

Arthur Stanley „Stan” Brittain (ur. 4 października 1931 w Liverpoolu) – brytyjski kolarz szosowy, srebrny medalista olimpijski
Kariera.
Największy sukces w karierze Stan Brittain osiągnął w 1956 roku, kiedy wspólnie z Billem Holmesem i Alanem Jacksonem zdobył srebrny medal w drużynowym wyścigu ze startu wspólnego podczas igrzysk olimpijskich w Melbourne. Był to jedyny medal wywalczony przez Brittaina na międzynarodowej imprezie tej rangi. Na tych samych igrzyskach w rywalizacji indywidualnej został sklasyfikowany na szóstej pozycji. Poza igrzyskami wygrywał między innymi w klasyfikacji generalnej Irish Sea Tour of the North w latach 1954, 1956 i 1957, Circuit of the Dales w 1956 roku i w szwedzkim Sex-Dagars w 1957 roku. Ponadto w 1955 roku był trzeci, a dwa lata później drugi w klasyfikacji generalnej Wyścigu Pokoju. Nigdy nie zdobył medalu na szosowych mistrzostwach świata.

</doc>
<doc id="2829211" url="https://pl.wikipedia.org/wiki?curid=2829211" title="Epoka noachijska">
Epoka noachijska



</doc>
<doc id="2829213" url="https://pl.wikipedia.org/wiki?curid=2829213" title="Epoka hesperyjska">
Epoka hesperyjska



</doc>
<doc id="2829215" url="https://pl.wikipedia.org/wiki?curid=2829215" title="Epoka amazońska">
Epoka amazońska



</doc>
<doc id="2829217" url="https://pl.wikipedia.org/wiki?curid=2829217" title="Arkadiusz (biskup Bourges)">
Arkadiusz (biskup Bourges)

Arkadiusz (zm. przed 549) – biskup Bourges, święty Kościoła katolickiego, wnuk Sydoniusza Apolinarego i syn biskupa Clermont Apolinarego i Placydyny, teść biskupa Bordeaux Leoncjusza.
Życiorys.
Pochodził z senatorskiej rodziny galo-rzymskiej, której przedstawiciele (dziad — Sydoniusz Apolinary i ojciec — Apolinary) zostali wybrani na biskupów Clermont. Po śmierci ojca w 515 najpewniej pozostawał w opozycji wobec kolejnego biskupa Clermont, Kwincjanusa, pragnąc utrzymać wpływy w Kościele w tej diecezji. Około 524 Arkadiusz poparł roszczenia Childeberta I do Owernii w wyniku nieprawdziwych wiadomości o śmierci prawowitego władcy Teuderyka I, co spowodowało najazd tego ostatniego na te ziemie. Był to pierwszy znany przypadek wezwania przez arystokrację alternatywnego Merowinga. Według przekazu Grzegorza z Tours podczas interwencji Teuderyka I Arkadiusz uciekł do Bourges leżącego w domenie Childeberta I.
Jako biskup Bourges brał udział w 538 w III synodzie w Orleanie, wysłał również swojego przedstawiciela na IV synod w Orleanie w 541. Biskupem był przez około 15 lat. Na pewno sprawował ten urząd w latach 531–541. Zmarł przed 549, kiedy to na urzędzie biskupa Bourges poświadczony jest Dezyderiusz.
Nie jest znana jego małżonka, z którą miał jedyne dziecko, córkę Placydynę, żonę przyszłego biskupa Bordeaux Leoncjusza.

</doc>
<doc id="2829218" url="https://pl.wikipedia.org/wiki?curid=2829218" title="Mary Boland">
Mary Boland

Mary Boland (właśc. Marie Anne Boland; ur. 28 stycznia 1880 w Filadelfii, zm. 23 czerwca 1965 w Nowym Jorku) – amerykańska aktorka filmowa, teatralna i telewizyjna.

</doc>
<doc id="2829223" url="https://pl.wikipedia.org/wiki?curid=2829223" title="Lądowisko Dębowa Kłoda">
Lądowisko Dębowa Kłoda

Lądowisko Dębowa Kłoda – lądowisko w Dębowej Kłodzie, w gminie Dębowa Kłoda, w województwie lubelskim, ok. 10 kilometrów na południowy wschód od Parczewa. Lądowisko należy do firmy "Karol Kania i Synowie".
Lądowisko figuruje w ewidencji lądowisk Urzędu Lotnictwa Cywilnego od 2012
Dysponuje jedną trawiastą drogą startową o długości 930 m.

</doc>
<doc id="2829225" url="https://pl.wikipedia.org/wiki?curid=2829225" title="Melecjusz (Zaborowski)">
Melecjusz (Zaborowski)

Melecjusz, imię świeckie Michaił Zaborowski (ur. 7 lipca 1869 w guberni tobolskiej, zm. 6 kwietnia 1946 w Harbinie) – rosyjski biskup prawosławny.
Życiorys.
Był synem kapłana prawosławnego. Ukończył seminarium duchowne w Tobolsku (1889); 8 października 1889 został wyświęcony na kapłana jako mężczyzna żonaty. Dwa lata później jego żona zmarła. W 1898 złożył wieczyste śluby mnisze. Rok później ukończył wyższe studia teologiczne w Kazańskiej Akademii Duchownej, uzyskał tytuł kandydata nauk teologicznych, po czym został zatrudniony jako asystent nadzorcy szkoły duchowne w Sarapule. W roku następnym został kierownikiem szkoły katechetów-misjonarzy w Bijsku. Cztery lata później otrzymał godność archimandryty, zaś w 1906 został rektorem seminarium duchownego w Tomsku.
21 listopada 1908 w Tomsku odbyła się jego chirotonia biskupia, po której został biskupem barnaułskim, wikariuszem eparchii tomskiej. W charakterze konsekratorów w ceremonii udział wzięli arcybiskup tomski Makary, biskup jenisiejski Eutymiusz i biskup bijski Innocenty. Cztery lata później objął zarząd eparchii jakuckiej i wilujskiej. W 1916 został biskupem zabajkalskim i nerczyńskim. W 1920 emigrował do Chin. Od 1920 (według innych źródeł od 1929) był biskupem harbińskim. Przyjął jurysdykcję Rosyjskiego Kościoła Prawosławnego poza granicami Rosji i w jego ramach w 1930 został ponownie mianowany biskupem zabajkalskim i nerczyńskim, z siedzibą w Harbinie. Od 1931 lub 1932 ponownie był biskupem harbińskim. W 1939 otrzymał godność metropolity harbińskiego. W Harbinie zorganizował kursy teologiczne przygotowujące kandydatów do kapłaństwa, seminarium duchowne, bractwo św. Jana Teologa, zainicjował druk ksiąg liturgicznych i powstanie towarzystw dobroczynnych, przyczynił się do powstania czterech klasztorów. W latach 1943–1944, po zajęciu Mandżurii przez Japonię sprzeciwił się szerzeniu kultu japońskiej bogini Amaterasu wśród prawosławnych. Zmarł w 1946.

</doc>
<doc id="2829226" url="https://pl.wikipedia.org/wiki?curid=2829226" title="Kobiety (film 1939)">
Kobiety (film 1939)

Kobiety (ang. "The Women") – amerykański film fabularny z 1939 roku w reżyserii George'a Cukora.

</doc>
<doc id="2829233" url="https://pl.wikipedia.org/wiki?curid=2829233" title="Kościół św. Michała Archanioła w Jastrowiu">
Kościół św. Michała Archanioła w Jastrowiu

Kościół Świętego Michała Archanioła w Jastrowiu – jeden z dwóch rzymskokatolickich kościołów parafialnych w mieście Jastrowie. Należy do dekanatu Jastrowie. Mieści się przy ulicy Poznańskiej. 
Jest to neobarokowa budowla wybudowana w 1913 roku, konsekrowana w 1915 roku. Posiada wieżę. Do wyposażenia świątyni należą: zabytkowy barokowy ołtarz główny, wykonany w 1753 roku, drewniane figury św. Jana Nepomucena i św. Kazimierza z XVIII stulecia oraz kamienna kropielnica z 1800 roku.

</doc>
<doc id="2829235" url="https://pl.wikipedia.org/wiki?curid=2829235" title="Chloricthys">
Chloricthys



</doc>
<doc id="2829236" url="https://pl.wikipedia.org/wiki?curid=2829236" title="Bermudichthys">
Bermudichthys



</doc>
<doc id="2829237" url="https://pl.wikipedia.org/wiki?curid=2829237" title="Pseudojulops">
Pseudojulops



</doc>
<doc id="2829241" url="https://pl.wikipedia.org/wiki?curid=2829241" title="Mistrzostwa Świata Juniorów w Saneczkarstwie 2011">
Mistrzostwa Świata Juniorów w Saneczkarstwie 2011

26. Mistrzostwa Świata Juniorów w Saneczkarstwie 2011 odbyły się w dniach 31 stycznia - 6 lutego w niemieckim Oberhofie. W tym mieście mistrzostwa odbyły się po raz drugi (wcześniej w 1997). Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej bezkonkurencyjni byli Niemcy.

</doc>
<doc id="2829244" url="https://pl.wikipedia.org/wiki?curid=2829244" title="DayZ (modyfikacja gry)">
DayZ (modyfikacja gry)

DayZ – modyfikacja gry "Arma 2", później "". "DayZ" jest połączeniem standardowej strzelanki i survival horroru oparta na trybie otwartego świata. Modyfikacja (podobnie jak "Arma 2") jest określana również mianem symulatora walki.
16 grudnia 2013 roku ukazała się samodzielna wersja gry pod tym samym tytułem, dostępna za pośrednictwem platformy Steam.
Fabuła.
Akcja gry ma miejsce w postapokaliptycznym, fikcyjnym państwie postradzieckim, w którym rozprzestrzenił się nieznany wirus zamieniając populację kraju w zombie. Oficjalna modyfikacja gry rozgrywa się na mapie Czarnoruś o powierzchni 225 km², ale powstało również kilkanaście fanowskich map.
Rozgrywka.
Zadaniem gracza jest stawienie czoła lub unikania interakcji nie tylko z zombie, ale też z innymi graczami. Dodatkowo gracz musi sobie zaspokoić podstawowe potrzeby takie jak pragnienie czy głód lub też wyleczyć odniesione w walce rany czy złamania kości.
Gracz rozpoczyna mając w zapasie jedynie flary i opatrunek, a jego zadaniem jest znalezienie broni, puszek z jedzeniem czy piciem oraz zabezpieczenie przed ewentualnymi ranami czy złamaniami przy pomocy lekarstw, bandaży czy worków z krwią.
Do wyboru jest również szeroki zestaw broni. Do starć bezpośrednich jest łom czy siekiera, na broń palną składają się różnego typu pistolety, strzelby czy karabiny, do dyspozycji mamy również granaty i flary. W grze można wykorzystywać również zwykłe butelki czy puszki do odwrócenia uwagi przeciwnika. Każda broń ma tutaj swój stopień głośności, atakując z broni maszynowej kilku zombie, można spowodować, że kolejne, będące dalej poza wzrokiem gracza, usłyszą strzały i skierują się w stronę ich dźwięku.
Dodatkowo gracz posiada dwie ikonki: oka i ucha, przy których widnieje wskaźnik jak bardzo jest on widoczny czy słyszalny. Poruszając się po świecie w zależności od pory dnia (dzień/noc, ranek/wieczór, deszcz), miejsca (las, otwarty teren, budynek) czy sposobu poruszania się (bieg, chód, czołganie) gracz może być w różnym momencie dostrzeżony lub usłyszany przez zombie.
Gracz może poruszać się po terenie mapy różnymi rodzajami pojazdów. Do dyspozycji są np. rowery, motocykle, pojazdy wojskowe, samochody osobowe, łodzie czy helikoptery. W modzie tym pojazdy te nie są jednak łatwo dostępne, niektóre są ukryte. Raz wykorzystany i np. zniszczony pojazd pojawia się (respawnuje) na mapie gry dopiero po jakimś czasie.
Odbiór.
DayZ była szeroko chwalona za swoją innowacyjność. Kotaku i Eurogamer określili ją jako prawdopodobnie najlepszą grę o zombie jaką kiedykolwiek zrobiono. IGN nazwał grę jedną z najbardziej popularnych gier na PC, natomiast PC Gamer jako największe wydarzenie w świecie gier komputerowych na PC w 2012 roku oraz jedną z najbardziej przeraźliwych gier wszech czasów.

</doc>
<doc id="2829246" url="https://pl.wikipedia.org/wiki?curid=2829246" title="Testowanie ekstremalne">
Testowanie ekstremalne

Testowanie ekstremalne () – metodologia testów dla aplikacji przygotowywanych według metodologii programowania ekstremalnego (). Testowanie ekstremalne jest jedną z podstawowych zasad programowania ekstremalnego, które w praktyce przejawia się w postaci ciągłego testowania tworzonego kodu.
Realizowane jest w dwóch formach: testowania jednostek oraz testowania akceptacyjnego.
Kod realizujący testowanie modułów tworzony jest przed kodem źródłowym. Żaden z tworzonych modułów nie może być uznany za kompletny, dopóki nie przejdzie przez fazę testowania jednostek. Sam program nie jest kompletny dopóki wszystkie jego moduły nie przejdą fazy testowania jednostek i testowania akceptacyjnego.
Testowanie jednostek dokonywane jest po każdej, nawet najmniejszej modyfikacji w kodzie źródłowym. Testowanie akceptacyjne dokonywane jest przez użytkownika, który tym samym weryfikuje zgodność tworzonego kodu ze swoimi oczekiwaniami po każdorazowej znaczącej zmianie dokonywanej w danym kodzie. Istotą testowania ekstremalnego jest konieczność stworzenia – na podstawie specyfikacji – środowiska testowego dla aplikacji, jeszcze przed rozpoczęciem tworzenia jej kodu zasadniczego. Dzięki temu kodowanie aplikacji podporządkowane jest pewnym wymogom określonym podczas tworzenia środowiska testowego (wynikającym ze specyfikacji) co zmniejsza prawdopodobieństwo rozminięcia się tworzonej aplikacji ze specyfikacją.
Ekstremalne testowanie jednostek.
Testowanie jednostek, jako główna koncepcja testowania ekstremalnego rządzi się dwiema regułami – dla tworzonego modułu konieczne jest stworzenie środowiska testowego jeszcze przed rozpoczęciem tworzenia kodu tego modułu, po drugie, zanim stworzony moduł dodany zostanie do kodu bazowego, musi zaliczyć wszystkie przewidziane dla niego testy. Danie pierwszeństwa testowaniu nad kodowaniem jest samo z siebie pomysłem nowatorskim.
Istotne zalety wynikające z prymatu testowania:
Testowanie akceptacyjne.
Celem testowania akceptacyjnego jest ostateczne zapewnienie, że aplikacja całkowicie spełnia wymóg zgodności ze specyfikacją, także w aspekcie użyteczności, łatwości obsługi i funkcjonalności. Niektóre z istotnych dla użytkownika cech aplikacji, jak kolorystyka ekranu, układ pól wejściowych, czytelność wpisywanej informacji, zwięzłość komunikatów itp., z oczywistych względów nie są zwykle przedmiotem testowania jednostek. W przeciwieństwie do testowania jednostek testowanie akceptacyjne przeprowadzane jest przez użytkownika, bez udziału zespołu programistów. Podstawą testów akceptacyjnych są historie użytkownika – każda z historii, zależnie od stopnia komplikacji, może stanowić źródło dla jednego lub kilku testów akceptacyjnych. Gdy użytkownik stwierdzi, że jego oczekiwania pod adresem aplikacji nie zostały całkowicie spełnione, sporządza związany z tym raport o błędach (bo z perspektywy XT każde odstępstwo do wymagań użytkownika traktowane jest jako błąd) i przekazuje go programistom. W przypadku większej liczby błędów musi on ponadto określić, które z nich są dla niego najbardziej dotkliwe i muszą być poprawione w pierwszej kolejności. Programiści po poprawieniu wszystkich błędów (lub ich podzbioru wskazanego przez użytkownika) ponownie przekazują aplikacje użytkownikowi, który wykonuje kolejne testy akceptacyjne. W ten oto sposób testowanie akceptacyjne przybiera formę testowania regresywnego.
Podstawowe zasady testowania ekstremalnego.
1. najpierw należy stworzyć (zaprojektować) testy
2. testy mają równy priorytet z tworzeniem kodu
3. dążenie do 100% pokrycia przypadkami testowymi (TC) wszystkich warstw systemu
4. jasno określony cel testowania
5. testowanie parami
6. dążenie do maksymalnego uproszczenia dokumentacji testowej
Podstawowymi metodami komunikacji i to zarówno w zespole testowym, jak i między zespołem testowym a programistami ma być komunikacja werbalna i poglądowa. By to osiągnąć, należy wzmocnić współpracę testerów i deweloperów. Osiągnąć to można poprzez:
7. automatyzacja testów
8. codzienne raportowanie stanu testów
Prócz powyższych zasad obowiązują standardowe zasady tworzenia testów wydajnościowych. Należy tworzyć i uruchamiać je w najwcześniejszych możliwych fazach testowania. Należy także pamiętać o ciągłym refaktoringu skryptów testowych i dodawaniu nowych przypadków testowych (TC) – zwłaszcza związanych z sytuacjami, gdy wykryto błąd spoza zakresu testów akceptacyjnych aktualnej iteracji.

</doc>
<doc id="2829247" url="https://pl.wikipedia.org/wiki?curid=2829247" title="Horst Tüller">
Horst Tüller

Horst Tüller (ur. 5 lutego 1931 w Wuppertalu, zm. 4 czerwca 2001 w Berlinie) – niemiecki kolarz szosowy i torowy reprezentujący NRD, brązowy medalista olimpijski.
Kariera.
Największy sukces w karierze Horst Tüller osiągnął w 1956 roku, kiedy wspólnie z Gustavem-Adolfem Schurem i Reinholdem Pommerem zdobył brązowy medal w drużynowym wyścigu ze startu wspólnego podczas igrzysk olimpijskich w Melbourne. Na tych samych igrzyskach w rywalizacji indywidualnej zajął czwarte miejsce, przegrywając walkę o podium z Alanem Jacksonem z Wielkiej Brytanii. Poza igrzyskami wygrał między innymi wyścig Köln - Schuld - Frechen w 1954 roku, a trzy lata później był drugi w klasyfikacji generalnej Tour d'Égypte. Ponadto siedmiokrotnie zdobywał medale mistrzostw kraju, w tym trzy na szosie i cztery na torze. Nigdy nie zdobył medalu na szosowych ani torowych mistrzostwach świata.

</doc>
<doc id="2829248" url="https://pl.wikipedia.org/wiki?curid=2829248" title="Konwojent pokładu samolotu">
Konwojent pokładu samolotu



</doc>
<doc id="2829249" url="https://pl.wikipedia.org/wiki?curid=2829249" title="Liocornus">
Liocornus



</doc>
<doc id="2829250" url="https://pl.wikipedia.org/wiki?curid=2829250" title="Reinhold Pommer">
Reinhold Pommer

Reinhold Viktor Pommer (ur. 6 stycznia 1935 w Haßfurt, zm. 26 marca 2014) – niemiecki kolarz szosowy, brązowy medalista olimpijski.
Kariera.
Największy sukces w karierze Reinhold Pommer osiągnął w 1956 roku, kiedy wspólnie z Gustavem-Adolfem Schurem i Horstem Tüllerem zdobył brązowy medal w drużynowym wyścigu ze startu wspólnego podczas igrzysk olimpijskich w Melbourne. Był to jedyny medal wywalczony przez Pommera na międzynarodowej imprezie tej rangi. Na tych samych igrzyskach w rywalizacji indywidualnej został sklasyfikowany na osiemnastej pozycji. Poza igrzyskami nie odnosił większych sukcesów, zdobył między innymi srebrny medal szosowych mistrzostw kraju w 1956 roku w indywidualnym wyścigu ze startu wspólnego amatorów. Nigdy nie zdobył medalu na szosowych mistrzostwach świata.

</doc>
<doc id="2829251" url="https://pl.wikipedia.org/wiki?curid=2829251" title="Wiesław Szkondziak">
Wiesław Szkondziak

Wiesław Szkondziak (ur. 10 października 1956 w Nowym Miasteczku) – polski samorządowiec, przedsiębiorca, od 2006 do 2014 roku pełnił funkcję burmistrza Nowego Miasteczka.
Życiorys.
Jest rodowitym mieszkańcem Nowego Miasteczka. Absolwent technikum mechanicznego. Przez wiele lat był czynnym przedsiębiorcą. W 2002 roku startował w wyborach na urząd burmistrza Nowego Miasteczka, lecz przegrał w nich z rządzącym wówczas burmistrzem Józefem Giemzą. Cztery lata później ponownie wystartował, pokonując Giemzę w II turze wyborów. W drugiej turze wyborów samorządowych w roku 2014 pokonany przez Danutę Wojtasik.
Życie prywatne.
Wiesław Szkondziak jest synem Michała i Czesławy Szkondziaków. Żona – Renata (), dzieci – Dawid (ur. ), Marlena (ur. ) i Sylwia.

</doc>
<doc id="2829253" url="https://pl.wikipedia.org/wiki?curid=2829253" title="Łąkówka modroskrzydła">
Łąkówka modroskrzydła

Łąkówka modroskrzydła, łąkówka niebieskoskrzydła ("Neophema chrysostoma") – gatunek ptaka z rodziny papug wschodnich (Psittaculidae), występujący w Tasmanii i południowo-wschodniej Australii. Nie wyróżnia się podgatunków. Jest narażona na wyginięcie. Spotykana w hodowlach.
Długość ciała: około 21 cm; masa ciała 33–60 g.
Jej pióra w większości są pokryte oliwkową barwą wraz z niebieskim paskiem, który rozpościera się od czoła po oczy, niebieskie pokrywy skrzydeł z czarnymi lotkami i żółtym podbrzuszem. Samice są większe od samców i mają bardziej zielone skrzydła.
Ptaki te żyją na sawannach, łąkach, farmach, bagnach, wrzosowiskach, wydmach oraz innych otwartych terenach, gdzie wysokości sięgają do 1200 m n.p.m. Wiele z nich migruje na Tasmanię w okresie wiosna–lato, gdzie wychowują potomstwo, na zimę powracają do Australii. Stado tych papug po okresie godowym może wzrosnąć do 2000 ptaków, tuż przed powrotem do Australii.
Sezon lęgowy trwa od września do stycznia. Gniazdo w dziupli w drzewie, pniaku, a nawet w słupie ogrodzeniowym. W zniesieniu 4–6 okrągławych jaj o wymiarach 23,5×19,0 mm.
Żywią się nasionami roślin, kwiatami, owocami i owadami.
Międzynarodowa Unia Ochrony Przyrody (IUCN) od 2022 roku uznaje łąkówkę modroskrzydłą za gatunek narażony na wyginięcie (VU – "Vulnerable"); wcześniej (od 1988 roku) była klasyfikowana jako gatunek najmniejszej troski (LC – "Least Concern"). Liczebność populacji została oszacowana na około 10000 (od 7500 do 15000) dojrzałych osobników. Trend liczebności populacji uznaje się za spadkowy.

</doc>
<doc id="2829254" url="https://pl.wikipedia.org/wiki?curid=2829254" title="Kocham to, co lubię">
Kocham to, co lubię

Kocham to, co lubię (KTCL) – telewizyjny program rozrywkowo-kulturalny, nadawany co tydzień w niedzielę o godzinie 17:20 przez stację TVP2 prowadzony przez Wojciecha Manna i Katarzynę Warnke (asystentkę prowadzącego).
O programie.
Program składa się m.in. z rozmów z zaproszonymi gośćmi, rozmowy prowadzącego z asystentką oraz z części satyrycznej, w której występują aktorzy Wiktor Zborowski, Jacek Braciak, Wojciech Mecwaldowski i Piotr Machalica. Za oprawę muzyczną i tekstową odpowiada Piotr Bukartyk wraz z zespołem Szałbydałci.
W programie są zapraszani znani wokaliści i artyści muzyczni. Pierwszy sezon obejrzało 1,5 miliona widzów.

</doc>
<doc id="2829255" url="https://pl.wikipedia.org/wiki?curid=2829255" title="Atanazja (wdowa)">
Atanazja (wdowa)

Atanazja (ur. w IX wieku, zm. 860) – święta Kościoła katolickiego, anachoretka i późniejsza ksienią.
Życiorys.
Urodziła się na greckiej wyspie Egina. Chciała zostać zakonnicą jednak została zmuszona do poślubienia bogatego młodego oficera armii. Jej mąż zginął 16 dni później w walce z Arabami. Wyszła ponownie za mąż za bogatego i pobożnego człowieka. Założyła wspólnotę zakonną. Zmarła w 860 roku w klasztorze. Jej wspomnienie liturgiczne obchodzone jest 18 grudnia.

</doc>
<doc id="2829257" url="https://pl.wikipedia.org/wiki?curid=2829257" title="Penske-White Racing">
Penske-White Racing



</doc>
<doc id="2829266" url="https://pl.wikipedia.org/wiki?curid=2829266" title="Wypędzenie Hagar">
Wypędzenie Hagar

Wypędzenie Hagar () – obraz holenderskiego malarza barokowego Gerbranda van den Eeckhouta, namalowany w 1666 roku i przechowywany w North Carolina Museum of Art w Raleigh.
Geneza obrazu.
Temat obrazu został zaczerpnięty ze Starego Testamentu z Księgi Rodzaju. Opowiada o wypędzeniu Hagar i jej syna Izmaela przez Abrahama. Hagar była niewolnicą Sary, żony Abrahama. Gdy ten miał 86 lat poprosiła go by przespał się z Hagar by ta poczęła syna. Czternaście lat później Sara stała się brzemienna i urodziła stuletniemu Abrahamowi syna Izaaka. Gdy chłopiec miał kilka lat 
Opis obrazu.
Eeckhout wybrał moment, gdy Abraham odprawia Hagar. Jego uwaga skupia się na przedstawieniu smutku rozstania. Hagar podnosi chustę do zmartwionej i zapłakanej twarzy. W drugiej ręce trzyma dzban z wodą. Jej syn w typowym geście płaczącego dziecka szuka schronienia w spódnicy matki. Abraham rozkłada bezradnie ręce. Nic nie może zrobić, nie chce sprzeciwić się woli Boga i żony. Sara, ukazana w cieniu drzwi z prawej strony, przypatruje się scenie. Na schodach domu siedzi mały Izaak również z zaciekawieniem obserwuje całą trójkę. Tłem sceny jest południowoeuropejska architektura.

</doc>
<doc id="2829268" url="https://pl.wikipedia.org/wiki?curid=2829268" title="Lillian Albertson">
Lillian Albertson

Lillian Albertson (ur. 6 sierpnia 1881 w Noblesville, zm. 24 sierpnia 1962 w Los Angeles) – amerykańska aktorka filmowa i telewizyjna.

</doc>
<doc id="2829270" url="https://pl.wikipedia.org/wiki?curid=2829270" title="Kościół Najświętszej Maryi Panny Wniebowziętej w Zbąszyniu">
Kościół Najświętszej Maryi Panny Wniebowziętej w Zbąszyniu

Kościół Najświętszej Maryi Panny Wniebowziętej w Zbąszyniu – rzymskokatolicki kościół parafialny w mieście Zbąszyń. Mieści się przy ulicy Senatorskiej.
Jest to budowla późnobarokowa zbudowana w latach 1779–1796 według projektu Karola Marcina Frantza na wzór kościoła św. Stanisława Biskupa w Rydzynie, restaurowana po pożarze 1850, z tego czasu wieże. Wyposażenie wnętrza pochodzi z XVIII stulecia. W bocznym ołtarzu obraz Matki Bożej z Dzieciątkiem z XVII stulecia z warsztatu wielkopolskiego. Pod chórem organowym nagrobki Stefana Garczyńskiego (zmarłego 1755) i jego żony Zofii (zmarłej 1739), z wizerunkami zmarłych. Nad wejściem do zakrystii wizerunki z 1799 Edwarda Garczyńskiego i jego żony Katarzyny z Radolińskich, naprzeciwko wizerunki prawdopodobnie jego brata Stefana i żony.

</doc>
<doc id="2829271" url="https://pl.wikipedia.org/wiki?curid=2829271" title="Agama turkiestańska">
Agama turkiestańska

Agama turkiestańska ("Paraludakia lehmanni") – gatunek jaszczurki z podrodziny Agaminae w rodzinie agamowatych (Agamidae).
Występowanie.
Azja śr., Himalaje, płn. Afganistan i płd.-zach. Turkmenistan.
Występuje w górach, na wysokości do 3400 m n.p.m. Żyje na terenach skalistych wśród rumowisk, rozpadlin i urwisk często nad brzegami rzek i potoków. ukrywa się oraz zimuje w szczelinach skalnych oraz pod kamieniami.
Cechy morfologiczne.
Osiąga 15 cm długości. Ciało spłaszczone grzbietobrzusznie. Na głowie za błonami bębenkowymi oraz na szyi fałdy skórne pokryte skupieniami licznych, ostrych łusek. Na grzbiecie wyraźne,szerokie, podłużne pasmo żeberkowanych, większych od pozostałych łusek. W tylnej części i na bokach tułowia występują rzędy niewielkich, skośnych wzgórków pokrytych większymi, silnie żeberkowanymi i kolczastymi łuskami. na ogonie regularne pierścienie łusek. Ubarwienie szarogliniaste lub ceglaste z czarnymi, nieregularnymi plamkami na ogonie czasem układającymi się w poprzeczne, czarne pasy. Samce mają czarne gardło z okresowo zanikającymi, pomarańczowymi plamkami.
Odżywianie.
Zjada głównie owady oraz pajęczaki.
Rozród.
Pod koniec VI lub w VII samica składa 2 lub 3 jaja o długości 20 mm.

</doc>
<doc id="2829273" url="https://pl.wikipedia.org/wiki?curid=2829273" title="Halina Hermanowicz">
Halina Hermanowicz

Halina Hermanowicz (ur. 17 kwietnia 1905 w Wilnie, zm. 12 sierpnia 1983 w Radomiu) – polska malarka i pedagog.
Studiowała na Wydziale Sztuk Pięknych Uniwersytetu im. Stefana Batorego w Wilnie, w pracowni Ludomira Sleńdzińskiego. Naukę ukończyła w 1937, od 1945 zamieszkała w Radomiu. Należała do radomskiego Towarzystwa Przyjaciół Sztuk Pięknych, początkowo nauczała plastyki w szkole podstawowej, od 1967 uczyła w studium nauczycielskim.
Za działalność społeczną i oświatową została odznaczona Złotym Krzyżem Zasługi, odznaczeniem Zasłużony Działacz Kultury, Medalem Towarzystwa Przyjaciół Sztuk Pięknych, Odznaką Związku Polskich Artystów Plastyków. Spoczywa na cmentarzu prawosławnym przy ulicy Warszawskiej w Radomiu.
Twórczość Haliny Hermanowicz obejmuje malarstwo sakralne, jej obrazy zdobią wnętrza wielu świątyń ziemi radomskiej i Kielecczyzny. Ponadto malowała liczne realistyczne portrety i sceny rodzajowe. Dorobek artystki jest rozproszony i nie stanowi kolekcji w żadnej placówce kulturalnej.

</doc>
<doc id="2829280" url="https://pl.wikipedia.org/wiki?curid=2829280" title="British Comedy Awards 1998">
British Comedy Awards 1998

British Comedy Awards 1998 – dziewiąta edycja British Comedy Awards, zorganizowana w grudniu 1998 roku. Ceremonię rozdania poprowadził ósmy raz z rzędu Jonathan Ross. W głównych kategoriach aktorskich zwyciężyli Emma Chambers (za rolę Alice w serialu "Pastor na obcasach") i Steve Coogan (za rolę tytułową w serialu "I'm Alan Partridge"). 

</doc>
<doc id="2829282" url="https://pl.wikipedia.org/wiki?curid=2829282" title="Rynek Kleparski">
Rynek Kleparski



</doc>
<doc id="2829285" url="https://pl.wikipedia.org/wiki?curid=2829285" title="Lotus 39">
Lotus 39

Lotus 39 – samochód wyścigowy skonstruowany przez Lotusa. Początkowo zaplanowany do rywalizacji w Formule 1, ścigał się w Formule Tasman.
Historia.
Samochód, oparty na Lotusie 33, był początkowo zaprojektowany pod silnik Coventry Climax FWMV B16. Gdy do tego nie doszło, Maurice Philippe przeprojektował samochód pod silnik Climax FPF 2,5 o mocy około 230 KM.
Zbudowano tylko jeden egzemplarz modelu. Samochód, przeznaczony początkowo do wyścigów Formuły 1, nigdy nie wziął udziału w tej serii. Wystawiony został jednak do Formuły Tasman, w której modelem tym w 1966 roku Jim Clark odniósł jedno zwycięstwo i zajął drugie miejsce w klasyfikacji kierowców, za Jackiem Stewartem. W 1967 roku samochód nabył Leo Geoghegan, który zastąpił oryginalny silnik jednostką Repco V8 i w tej formie ścigał się do 1970 roku w seriach takich jak Formuła Tasman, Gold Star i Formuła 2, wygrywając w 1969 roku Grand Prix Japonii Formuły 2.

</doc>
<doc id="2829287" url="https://pl.wikipedia.org/wiki?curid=2829287" title="Cmentarz wojenny żołnierzy niemieckich z I wojny światowej w Ełku">
Cmentarz wojenny żołnierzy niemieckich z I wojny światowej w Ełku

Cmentarz wojenny żołnierzy niemieckich z I wojny światowej w Ełku – wojskowy cmentarz żołnierzy niemieckich poległych w 1914 roku w I wojnie światowej w Ełku. Obiekt figuruje w Rejestrze Zabytków – nr rej.: 965 z 23.08.1993.
Cmentarz jest zlokalizowany przy ul. Kajki w północnej części miasta w otoczeniu bloków mieszkalnych oraz stadionu lekkoatletycznego przy Zespole Szkół nr 1 w Ełku. Na cmentarzu znajduje się dziesięć kwater (8 pojedynczych i 2 zbiorowe), w których spoczywa 31 żołnierzy niemieckich poległych w 1914 roku (według karty cmentarnej 21 zidentyfikowanych). Został odrestaurowany w 2007 roku. Na ogrodzeniu od strony ulicy Kajki widnieje dwujęzyczna polsko-niemiecka tablica.

</doc>
<doc id="2829288" url="https://pl.wikipedia.org/wiki?curid=2829288" title="Kazimierz Ilnicki">
Kazimierz Ilnicki

Kazimierz Ilnicki (ur. w Popiełuchach w rejonie winnickim, zm. 23 września 1970 w Dniepropietrowsku) – generał major Armii Czerwonej. Oddelegowany do ludowego Wojska Polskiego w latach 1945–1958.
Życiorys.
W 1920 ukończył męskie gimnazjum w Żmerynce, następnie od stycznia 1921 do lutego 1923 na Podolu był kancelistą w cukrowni i dziesiętnikiem leśnym w zakładzie przemysłu drzewnego. Sekretarz gminy w Popiełuchach do 24 września 1925 roku, a następnie powołany do Armii Czerwonej. W 1928 skończył Zakaukaską Szkołę Piechoty w Tbilisi, 1930–1931 odbył kurs w Sołniecznogorsku pod Moskwą, potem został dowódcą plutonu, a w grudniu 1931 dowódcą szwadronu 64 Kaukaskiego Pułku Kawalerii. Przeniesiony do 66 Kaukaskiego Pułku Kawalerii w którym do 25 lipca 1937 roku pełnił obowiązki dowódcy szwadronu, instruktora jazdy konnej, komendanta szkoły podoficerskiej i pomocnika szefa sztabu pułku. W ramach czystek stalinowskich w lipcu 1937 zwolniony do rezerwy, pracował w Dniepropietrowsku w cegielni jako pomocnik dyrektora zaopatrzenia technicznego, a następnie kierownik zarządu mieszkań.
22 czerwca 1941 zmobilizowany w stopniu kapitana, walczył na froncie południowym. W lipcu 1942 został ranny w rękę. We wrześniu 1942 awansowany na majora. Od 23 września 1942 do 28 września 1943 roku był dowódcą zwiadu 12 Dońskiej Gwardyjskiej Dywizji Kawalerii. Od 13 grudnia 1943 do 28 sierpnia 1944 kursant w szkole kawalerii, a po jej ukończeniu do 11 kwietnia 1945 pełnił obowiązki pomocnika dyrektora ds. przeciwlotniczych w fabryce w Dniepropietrowsku.
W kwietniu 1945 skierowany do służby w Wojsku Polskim, pracował w sztabie 11 Dywizji Piechoty, w którym do 7 stycznia 1946 roku był szefem Wydziału II i Wydziału Operacyjnego. Od stycznia do 26 sierpnia 1946 był dowódcą 40 pułku piechoty w Bolesławcu. 19 sierpnia 1946 uchwałą Krajowej Rady Narodowej nr 57 awansowany na pułkownika i mianowany szefem sztabu 8 Dywizji Piechoty w Sanoku. Rozkazem MON nr 1026 z 28 sierpnia 1947 roku wyznaczony na dowódcę 5 Saskiej Dywizji Piechoty. Od listopada 1948 szef sztabu Okręgu Wojskowego nr 4 we Wrocławiu. Od 8 października 1952 do 12 grudnia 1957 roku szef Zarządu X Sztabu Generalnego WP. 25 sierpnia 1956 mianowany generałem majorem Armii Radzieckiej. W styczniu 1958 zakończył służbę w Wojsku Polskim i wrócił do ZSRR.

</doc>
<doc id="2829296" url="https://pl.wikipedia.org/wiki?curid=2829296" title="Tucurú">
Tucurú

Tucurú – miasto w środkowej Gwatemali, w departamencie Alta Verapaz, leżące w odległości 41 km na południowy wschód od stolicy departamentu, nad rzeką Río Polochic. Miasto jest siedzibą gminy o tej samej nazwie, która w 2012 roku liczyła 41 421 mieszkańców. Gminę od północnego wschodu ograniczają góry Sierra de las Minas a od zachodu Sierra de Chamá. Powierzchnia gminy jest niewielka i obejmuje tylko 96 km².

</doc>
<doc id="2829302" url="https://pl.wikipedia.org/wiki?curid=2829302" title="Aleko (szczyt)">
Aleko (szczyt)

Aleko (bułg. "Алеко") – szczyt pasma górskiego Riła, w Bułgarii, o wysokości 2713 m n.p.m.

</doc>
<doc id="2829305" url="https://pl.wikipedia.org/wiki?curid=2829305" title="Golam Kalin">
Golam Kalin

Golam Kalin (bułg. "Голям Калин") – szczyt pasma górskiego Riła, w Bułgarii, o wysokości 2668 m n.p.m.

</doc>
<doc id="2829307" url="https://pl.wikipedia.org/wiki?curid=2829307" title="Golam Skakawec">
Golam Skakawec

Golam Skakawec (bułg. "Голям Скакавец") – szczyt pasma górskiego Riła, w Bułgarii, o wysokości 2706 m n.p.m.

</doc>
<doc id="2829309" url="https://pl.wikipedia.org/wiki?curid=2829309" title="Małyk Skakawec">
Małyk Skakawec

Małyk Skakawec (bułg. "Малък Скакавец") – szczyt pasma górskiego Riła, w Bułgarii, o wysokości 2682 m n.p.m.

</doc>
<doc id="2829311" url="https://pl.wikipedia.org/wiki?curid=2829311" title="Wiktor Tichonow (1930–2014)">
Wiktor Tichonow (1930–2014)

Wiktor Wasiljewicz Tichonow (ros. Виктор Васильевич Тихонов; ur. 4 czerwca 1930 w Moskwie, zm. 24 listopada 2014 tamże) – radziecki hokeista, rosyjski trener hokejowy.
Hokeistami zostali także jego syn Wasilij (1958-2013) i wnuk Wiktor (ur. 1988).
Życiorys.
Reprezentant ZSRR – rozegrał 413 meczów (338 zwycięskie).
W przeszłości prezes klubu CSKA Moskwa, następnie pełnił tę funkcję honorowo i był członkiem rady nadzorczej.
Zmarł 24 listopada 2014 w Moskwie.
Został pochowany na Cmentarzu Wagańkowskim w Moskwie.
Upamiętnienie.
Władze rozgrywek KHL od sezonu 2014/2015 nadały patronat Wiktora Tichonowa dla Nagrody dla Najlepszego Trenera Sezonu KHL, a w listopadzie 2015 postanowiły o nazwaniu imieniem Wiktora Tichonowa Pucharu Kontynentu.

</doc>
<doc id="2829312" url="https://pl.wikipedia.org/wiki?curid=2829312" title="José Madueña">
José Madueña

José Antonio Madueña López (ur. 29 maja 1990 w Mexicali) – meksykański piłkarz występujący na pozycji prawego obrońcy, od 2022 roku zawodnik Querétaro.
Kariera klubowa.
Madueña pochodzi z miasta Mexicali i swoją karierę rozpoczynał jako siedemnastolatek w tamtejszym czwartoligowym zespole Cachanillas de Mexicali, skąd po kilku miesiącach przeniósł się do trzecioligowego Delfines de Los Cabos. W 2009 roku został zawodnikiem drugoligowej drużyny Club Tijuana, w której po włączeniu do pierwszego składu pełnił wyłącznie rolę głębokiego rezerwowego. Mimo to na koniec rozgrywek 2010/2011 wywalczył z nią awans do najwyższej klasy rozgrywkowej. W Liga MX zadebiutował za kadencji szkoleniowca Antonio Mohameda, 20 lipca 2012 w wygranym 2:0 spotkaniu z Pueblą i w tym samym, jesiennym sezonie Apertura 2012 zdobył z Tijuaną pierwszy w historii klubu tytuł mistrza Meksyku. Wciąż sporadycznie pojawiał się jednak na ligowych boiskach i w styczniu 2014 został wypożyczony do drugoligowej filii – drużyny Dorados de Sinaloa z miasta Culiacán, gdzie z kolei notował regularne występy.
Latem 2014 Madueña udał się na roczne wypożyczenie do ekipy Club América ze stołecznego miasta Meksyk, prowadzonej przez swojego byłego trenera z Tijuany – Antonio Mohameda. W jej barwach w sezonie Apertura 2014 zdobył swoje drugie mistrzostwo Meksyku (zaledwie raz pojawiając się jednak na ligowych boiskach), zaś w 2015 roku – wciąż jako głęboki rezerwowy – triumfował w najbardziej prestiżowych rozgrywkach Ameryki Północnej – Lidze Mistrzów CONCACAF. W styczniu 2016, również na zasadzie wypożyczenia, zasilił ekipę Club Atlas z siedzibą w Guadalajarze. W jego barwach 30 kwietnia tego samego roku, w wygranej 3:0 konfrontacji z Chiapas, strzelił swojego premierowego gola na najwyższym szczeblu ligowym.

</doc>
<doc id="2829315" url="https://pl.wikipedia.org/wiki?curid=2829315" title="Popowa kapa">
Popowa kapa

Popowa kapa (bułg. "Попова капа") – szczyt pasma górskiego Riła, w Bułgarii, o wysokości 2704 m n.p.m.

</doc>
<doc id="2829317" url="https://pl.wikipedia.org/wiki?curid=2829317" title="Łopuszki wrych">
Łopuszki wrych

Łopuszki wrych (bułg. "Лопушки връх") – szczyt pasma górskiego Riła, w Bułgarii, o wysokości 2698 m n.p.m.

</doc>
<doc id="2829320" url="https://pl.wikipedia.org/wiki?curid=2829320" title="Gregor Laubsch">
Gregor Laubsch

Gregor Laubsch, właśc. Grzegorz Jerzy Laubsch (ur. 26 grudnia 1956 r. w Górze) – niemiecki fotograf polskiego pochodzenia, portrecista, pasjonat fotografii analogowej, propagator powrotu do klasycznego portretu fotograficznego.
Życiorys.
Urodził się i przez wiele lat mieszkał w Polsce w rodzinie o niemieckich korzeniach. Jego rodzicami byli Halina i Jerzy Alfred Laubsch. Dzieciństwo i młodość spędził w Górze oraz w Głogowie. W czasie tym za namową ojca zainteresował się fotografią (w szczególności fotografią portretową, której pozostaje wierny do dziś) oraz sportem. W latach szkolnych zajmował się malarstwem i grafiką, co nie pozostało bez wpływu na jego późniejszą twórczość. Jako jeden z pierwszych propagował w rejonie dolnego śląska windsurfing i nurkowanie. Sam też tworzył deski windsurfingowe, nie tylko na własny użytek. Przez 10 lat trenował kolarstwo górskie zdobywając liczne medale i puchary w polskich i niemieckich wyścigach (również w maratonach). Nigdy też nie porzucił do końca narciarstwa jednak to fotografia stała się dominującą dziedziną, dla której ostatecznie rozstał się ze sportem wyczynowym.
W 1989 r. wraz z rodziną wyjechał do Niemiec i osiedlił się w Berlinie Zachodnim. Uzyskał obywatelstwo niemieckie (nie zrzekając się polskiego), zaczął też używać niemieckiego odpowiednika imienia Grzegorz. 
W 2008 przeprowadził się na Tempelhof-Schöneberg, gdzie ma swoją pracownię i gdzie powstaje większość jego portretów i autoportretów.
Współpracował z poznańską projektantką Justyną Waraczynską-Varmą], berlińską agencją modelek Unique personalities, prowadził szereg szkoleń fotograficznych m.in. pod patronatem Magazynu Talentów, „Pokochaj Fotografię”. Jego prace wystawiane były na wystawach indywidualnych i zbiorowych m.in. w Warszawie, Wrocławiu i Gliwicach czy Nowym Tomyślu. 
Twórczość.
Jak sam mówi: 
We wczesnym etapie twórczości jego portrety przesycone były barwami. Modele przedstawiani na fotografiach pokazywani byli mniej statycznie, jednak punktem dominującym zawsze była twarz i oczy. W późniejszych etapach kolor tracił na sile, a portretowane osoby stawały się wręcz statyczne. Obecne w fotografii Gregora Laubscha dominuje czarno-biała fotografia analogowa (fotografuje aparatami średnioformatowymi Rolleiflex SL66, Hasselbladem i Pentaxem 6x7).
Jego prace określane są mianem klasycznych, charakteryzuje je oszczędna stylizacja. Równie charakterystycznym elementem portretów Laubscha są oczy – wyraziste i pełne emocji oraz proste pozy bez przerysowań czy zniekształceń.

</doc>
<doc id="2829321" url="https://pl.wikipedia.org/wiki?curid=2829321" title="Josifica">
Josifica

Josifica (bułg. "Йосифица") – szczyt pasma górskiego Riła, w Bułgarii, o wysokości 2697 m n.p.m.

</doc>
<doc id="2829322" url="https://pl.wikipedia.org/wiki?curid=2829322" title="Otowiszki wrych">
Otowiszki wrych

Otowiszki wrych (bułg. "Отовишки връх") – szczyt pasma górskiego Riła, w Bułgarii, o wysokości 2696 m n.p.m.

</doc>
<doc id="2829323" url="https://pl.wikipedia.org/wiki?curid=2829323" title="Łownica (szczyt)">
Łownica (szczyt)

Łownica (bułg. "Ловница") – szczyt pasma górskiego Riła, w Bułgarii, o wysokości 2695 m n.p.m.

</doc>
<doc id="2829324" url="https://pl.wikipedia.org/wiki?curid=2829324" title="Wiktor Sienicki">
Wiktor Sienicki

Wiktor Sienicki (, ur. w Aszchabadzie, zm. 25 września 1977 w Moskwie) – generał major Armii Radzieckiej, generał brygady ludowego Wojska Polskiego.
Życiorys.
W latach 1917–1923 uczył się w szkole w Aszchabadzie, a następnie do 1927 roku w Kisłowodzku. Od listopada 1931 w Armii Czerwonej. Dowódca plutonu w Noworosyjsku, od 1932 członek WKP(b), od czerwca 1934 szef saperów w 65 pułku artylerii w Noworosyjsku. Od lipca 1937 dowódca kompanii. Uczestnik wojny radziecko-fińskiej 1939–1940. 1940–1941 studiował zaocznie w Akademii Wojskowej im. Frunzego w Moskwie. Od listopada 1940 dowódca batalionu saperów w Titowce k. Murmańska. 1941–1942 walczył z Niemcami na froncie karelskim. Od lutego 1942 szef służby inżynieryjno-saperskiej 27 Dywizji Strzeleckiej 26 Armii Frontu Karelskiego. Od września 1943 roku do marca 1944 roku był słuchaczem kursu doskonalącego w Akademii im. Frunzego. 
Od kwietnia 1944 służył w Polskich Siłach Zbrojnych w ZSRR jako podpułkownik i dowódca 2 pułku piechoty. Od jesieni 1944 pułkownik. Uczestnik walk pod Dęblinem, na Pradze, na Wale Pomorskim i ataku na Berlin. Po wojnie organizator i dowódca 13 Dywizji Piechoty w Katowicach. Od marca 1946 roku dowódca 6 Pomorskiej Dywizji Piechoty w Krakowie. 25 lipca 1947 roku został wyróżniony przez dowódcę Grupy Operacyjnej „Wisła” generała dywizji Stefana Mossora za udział w akcji „Wisła”. W latach 1948–1949 był szefem sztabu Dowództwa Okręgu Wojskowego Nr V w Krakowie, a następnie szef sztabu Dowództwa Wojsk Lądowych. W maju 1949 roku został mianowany generałem majorem przez Radę Ministrów ZSRR, a zarządzeniem Bolesława Bieruta zatwierdzony w stopniu generała brygady. W 1950 roku był szefem Oddziału Planowania i Programów Głównego Inspektoratu Wyszkolenia Bojowego, a później zastępcą Głównego Inspektora Wyszkolenia Bojowego. Od 1 grudnia 1951 roku był szefem Głównego Zarządu Wyszkolenia Bojowego (w międzyczasie był dowódcą 2 Korpusu Piechoty w Poznaniu). Od 1953 do 1954 studiował w Wyższej Akademii Wojskowej im. K. Woroszyłowa w Moskwie. Po powrocie został komendantem Akademii Sztabu Generalnego WP w Rembertowie. W styczniu 1957 roku powrócił do ZSRR.
6 października 1951 roku został wyróżniony przez marszałka Polski Konstantego Rokossowskiego nagrodą rzeczową w postaci dubeltówki.
Życie prywatne.
Mieszkał w Moskwie. Był żonaty z Galiną Siergiejewną Szczukiną, z zawodu lekarzem. Miał dwie córki.

</doc>
<doc id="2829326" url="https://pl.wikipedia.org/wiki?curid=2829326" title="Orłowec">
Orłowec

Orłowec (bułg. "Орловец") – szczyt pasma górskiego Riła, w Bułgarii, o wysokości 2685 m n.p.m.

</doc>
<doc id="2829327" url="https://pl.wikipedia.org/wiki?curid=2829327" title="Otowiszki wryh">
Otowiszki wryh



</doc>
<doc id="2829328" url="https://pl.wikipedia.org/wiki?curid=2829328" title="Redżepica">
Redżepica

Redżepica (bułg. "Реджепица") – szczyt pasma górskiego Riła, w Bułgarii, o wysokości 2678 m n.p.m.

</doc>
<doc id="2829330" url="https://pl.wikipedia.org/wiki?curid=2829330" title="Zlija zyb">
Zlija zyb

Zlija zyb (bułg. "Злия зъб") – szczyt pasma górskiego Riła, w Bułgarii, o wysokości 2678 m n.p.m.

</doc>
<doc id="2829333" url="https://pl.wikipedia.org/wiki?curid=2829333" title="Jan Pyrski">
Jan Pyrski

Jan Michajłowicz Pyrski, ros. Иван Михайлович Пырский (ur. 15 stycznia 1906 w Radomiu, zm. 11 września 1967 w Moskwie) – generał pułkownik artylerii Armii Radzieckiej i generał dywizji ludowego Wojska Polskiego.
Życiorys.
Mimo że był Polakiem, deklarował narodowość rosyjską. W 1914 roku, po wybuchu I wojny światowej, został ewakuowany wraz z rodziną do Rosji. W czerwcu 1922 roku w Teodozji wstąpił ochotniczo do Armii Czerwonej i został przydzielony do dywizjonu artylerii haubic 3 Dywizji Strzelców, a później do Teodozyjskiego dywizjonu artylerii nadbrzeżnej Kerczeńskiego Rejonu Umocnionego. W czerwcu 1924 roku został zwolniony ze służby i przeniesiony do rezerwy. W 1928 roku został powołany do służby w Armii Czerwonej, przydzielony do 75 samodzielnego dywizjonu artylerii 4 Brygady Artylerii i wyznaczony na stanowisko pomocnika dowódcy plutonu. Ukończył szkołę dowódców artylerii i studia w Akademii Wojskowej.
Latem 1941 roku, na początku wojny z Niemcami, dowodził 796 pułkiem artylerii haubic. Następnie pełnił służbę frontową na stanowiskach: dowódcy artylerii-zastępcy dowódcy 269 Dywizji Strzelców, szefa sztabu-zastępcy dowódcy artylerii 60 Armii oraz dowódcy artylerii-zastępcy dowódcy 69 Armii. Dwukrotnie ranny w walkach. 16 listopada 1943 roku awansował na generała majora artylerii.
Od 30 sierpnia 1944 roku służył w Wojsku Polskim. Był organizatorem i dowódcą artylerii 2 Armii WP. 16 kwietnia 1945 roku podczas przygotowań do forsowania Nysy Łużyckiej został ciężko ranny. Odłamek granatu moździerzowego przeciął mu tchawicę i struny głosowe. 25 maja 1945 roku awansował na generała dywizji. Wkrótce powrócił do ZSRR.
W Związku Radzieckim powierzono mu stanowisko dowódcy artylerii Zakaukaskiego Okręgu Wojskowego. Następnie pełnił służbę na stanowisku zastępcy dowódcy i dowódcy artylerii Przybałtyckiego Okręgu Wojskowego. 31 października 1951 roku został wyznaczony na stanowisko komendanta Rostowskiej Wyższej Szkoły Artylerii. 31 sierpnia 1954 roku został komendantem Leningradzkiej Wyższej Szkoły Artylerii. W 1957 roku objął obowiązki na stanowisku zastępcy dowódcy Artylerii Sił Zbrojnych ZSRR do spraw uzbrojenia rakietowego i techniki specjalnej. 18 lutego 1958 roku awansował na generała pułkownika artylerii. W styczniu 1961 roku został zastępcą dowódcy Wojsk Rakietowych i Artylerii Sił Zbrojnych ZSRR. Na tym stanowisku między innymi organizował próby z bronią jądrową.
Z dniem 27 stycznia 1962 roku został przeniesiony do rezerwy. Mieszkał w Moskwie. Zmarł 11 września 1967 roku. Pochowany na cmentarzu Nowodziewiczym w Moskwie.

</doc>
<doc id="2829334" url="https://pl.wikipedia.org/wiki?curid=2829334" title="Dominik Graňák">
Dominik Graňák

Dominik Graňák (ur. 11 czerwca 1983 w Hawierzowie) – słowacki hokeista pochodzenia czeskiego, reprezentant Słowacji, olimpijczyk.
Kariera.
Wychowanek Dukli Trenczyn. Od maja 2010 zawodnik Dinama Moskwa. W kwietniu 2011 przedłużył kontrakt o dwa lata, a 1 maja 2013 przedłużył kontrakt o rok. Od listopada 2014 zawodnik Linköpings HC. Od stycznia 2015 zawodnik Fribourg-Gottéron. Od czerwca 2015 do kwietnia 2017 ponownie zawodnik szwedzkiego klubu Rögle BK. Od maja 2017 do kwietnia 2019 zawodnik Hradec Kralove. W maju 2019 przeszedł do , a pod koniec stycznia 2021 powrócił do Hradec Kralove, skąd odszedł w marcu 2021. Od maja 2021 zawodnik HC Pilzno 1929. Pod koniec marca 2022 ogłoszono jego odejście z klubu. Od września do października 0222 reprezentował Spartę Praga.
Uczestniczył w turniejach mistrzostw świata edycji 2004, 2005, 2006, 2007, 2008, 2009, 2010, 2011, 2012, 2015, 2016, 2018. W 2014 kontuzja wykluczyła jego udział w igrzyskach olimpijskich 2014 w Soczi. Uczestniczył w turnieju zimowych igrzysk olimpijskich 2018.

</doc>
<doc id="2829335" url="https://pl.wikipedia.org/wiki?curid=2829335" title="Nurmi">
Nurmi

Nurmi – polska organizacja ruchu oporu działająca w południowej Francji, w okresie od września 1941 roku do połowy 1942 roku, zorganizowana przez por. Teodora Dzierzgowskiego. Siatka dywersyjno-szpiegowska była podległa wywiadowi brytyjskiemu a jej głównym celem była głównie działalność wywiadowcza oraz organizowanie punktów odbioru zrzutów. Nurmi została rozbita przez francuską policję w połowie 1942 roku, przy czym znaczna część jej członków została aresztowana.
Liczbę członków organizacji szacuje się na 87 osób.

</doc>
<doc id="2829338" url="https://pl.wikipedia.org/wiki?curid=2829338" title="Krystyna Toczyńska-Rudysz">
Krystyna Toczyńska-Rudysz

Krystyna Toczyńska-Rudysz (ur. 12 sierpnia 1939 w Równem) – polska historyk sztuki, związana z ziemią kłodzką, wieloletnia dyrektor Muzeum Ziemi Kłodzkiej, społeczniczka, autorka publikacji naukowych dotyczących historii regionu, animatorka wielu przedsięwzięć artystycznych i kulturalnych.
Życiorys.
W Kłodzku, gdzie mieszka od 1951 ukończyła I LO. Po studiach z historii sztuki na Uniwersytecie Wrocławskim, na Wydziale Filozoficzno-Historycznym, ukończyła 2-letnie podyplomowe studia muzeologiczne na Uniwersytecie Jagiellońskim.
W latach 1965–1972 pełniła funkcję Powiatowego Konserwatora Zabytków przy Wydziale Kultury Powiatowej Rady Narodowej w Kłodzku (będąc pierwszym w Polsce Powiatowym Konserwatorem Zabytków), jak również członka zarządu Powiatowej Komisji Opieki nad Zabytkami PTTK. Dzięki jej staraniom przeprowadzono remonty wielu zabytków architektury i konserwacje zabytków ruchomych. Kłodzka Komisja Opieki nad Zabytkami uważana była za jedną z najlepszych w Polsce.
W 1964 została zatrudniona na stanowisku asystenta w Muzeum Ziemi Kłodzkiej w Kłodzku, a w latach 1972 do 2001 pełniła funkcję dyrektora tego muzeum, będąc w tym okresie współautorką koncepcji adaptacji na potrzeby muzeum dawnego konwiktu jezuickiego, nadzorując potem w latach 1976-1986 jego remont generalny i tę adaptację. Pod jej kierownictwem muzeum stało się ważnym ośrodkiem życia kulturalnego miasta i regionu. W 1985 muzeum rozpoczęło wydawanie „Zeszytów Muzealnych” o charakterze naukowym. Brała udział w opracowaniu monografii "Kłodzko. Dzieje miasta".
Krystyna Toczyńska prowadziła bogatą działalność publicystyczną i popularyzatorską; jest autorką licznych artykułów publikowanych na łamach czasopism i periodyków regionalnych, scenariuszy wystaw muzealnych. Jest autorką tekstów do katalogów, zawsze dbała o estetykę wydawnictw towarzyszących imprezom muzealnym. Była inicjatorką, organizatorem i komisarzem szeregu wystaw, z których kilka otrzymało nagrodę Ministerstwa Kultury i Sztuki w ogólnopolskim Konkursie na Najciekawsze Wydarzenie Muzealne Roku, takich jak:
Przez rok w końcówce I kadencji 1998-2002 była radną Sejmiku Województwa Dolnośląskiego.
Nagrody.
Za swą działalność i wkład w popularyzację wiedzy o regionie otrzymała wiele nagród i wyróżnień, m.in. Ministra Kultury i Sztuki, władz wojewódzkich i miejskich, a także Krzyż Kawalerski Orderu Odrodzenia Polski oraz w 2001 tytuł Honorowego Obywatela Kłodzka.

</doc>
<doc id="2829339" url="https://pl.wikipedia.org/wiki?curid=2829339" title="Deutschland Cup 2012">
Deutschland Cup 2012

23. edycja Deutschland Cup – rozegrana została w dniach 9 - 11 listopada 2012. Zgodnie z tradycją, w turnieju wzięły udział cztery zespoły. Mecze rozgrywane były w monachijskiej hali Olympia Eishalle. Organizatorem turnieju była niemiecka federacja hokejowa, Deutscher Eishockey-Bund (DEB).
Zwycięzcą turnieju została reprezentacja Niemiec, odzyskując po roku przerwy tytuł mistrza rozgrywek. Jest to piąte zwycięstwo drużyny gospodarzy w historii rozgrywek. Miejsca na podium uzupełniły Szwajcaria oraz Słowacji. Czwarte miejsce zajęła Kanada. Królem strzelców turnieju został zawodnik gospodarzy – Michael Wolf.

</doc>
<doc id="2829340" url="https://pl.wikipedia.org/wiki?curid=2829340" title="Raj i grzech pierworodny">
Raj i grzech pierworodny

Raj i grzech pierworodny () – obraz olejny flamandzkich malarzy Jana Brueghla i Rubensa. Jest sygnowany: u dołu z lewej strony PETRI PAVLI RVBENS FIGR, a u dołu z prawej strony IBRUEGHEL FEC.
Geneza tematu.
Obraz przedstawia scenę grzechu pierworodnego jakiego dopuścili się Adam i Ewa oraz wyobrażenie Raju. Motyw został zaczerpnięty z Księgi Rodzaju i był jednym z najpopularniejszym w malarstwie europejskim; stanowi jeden z nielicznych epizodów Starego Testamentu, gdzie obok siebie pojawiają się nadzy mężczyzna i kobieta.
Opis obrazu.
Większość artystów poruszając temat grzechu pierworodnego koncentrowała się na przedstawieniu Adama i Ewy, towarzyszącym im emocjom oraz szatanowi przybierającemu różne postacie i formy. U Rubensa i Brueghla, pierwsi ludzi stanowią jedynie część epizodu. Ukazani z lewej strony, nadzy spędzają czas pod „drzewem poznania”. Ewa jedną ręką podaje jabłko Adamowi, drugą odbiera kolejny owoc od węża. Szatan, zgodnie z relacją Biblii ma postać gada. Otacza ich bujna roślinność i mnóstwo zwierzyny. Wszystkie gatunki żyją obok siebie, wypoczywają, spożywają pokarm. Akt grzechu jeszcze się nie dokonał; rajska atmosfera widoczna jest w każdym szczególe obrazu. Mężczyzna lewą ręką wskazuje na podane jabłko. Wydaje się przestrzegać przed spożyciem owocu bo to oznacza utratę tego wszystkiego co ich otacza. Z lewej strony ukazana została małpa jedząca jabłko. Zwierzę w ikonografii chrześcijańskiej uważane było za symbol grzechu pierworodnego. Tu jest zwiastunem popełnionego grzechu.
Autorem wszystkich postaci zwierzęcych i szaty roślinnej był Brueghel. Jako pierwszy namalował ptaka rajskiego z nogami, widocznego z lewej strony u dołu obrazu. Do końca XVI wieku uważano, iż ptak ten pozbawiony jest kończyn a on sam całe życie spędza w locie. Rubens namalował postacie Adama i Ewy.
Proweniencja.
Od 1766 roku obraz znajdował się w kolekcji Pietera de la Court van der Voorta z Lejdy. Następnie był w posiadaniu Wilhelma Orańskiego, a w 1816 roku trafił do kolekcji królewskiej galerii malarstwa Mauritshuis w Hadze.

</doc>
<doc id="2829343" url="https://pl.wikipedia.org/wiki?curid=2829343" title="Marek Kvapil">
Marek Kvapil

Marek Kvapil (ur. 1 stycznia 1985 w Ilavie) – czeski hokeista pochodzenia słowackiego, reprezentant Czech.
Kariera.
Wychowanek Dukli Trenczyn na Słowacji. Od kwietnia 2011 zawodnik Dinama Moskwa (podpisał dwuletni kontrakt). 1 maja 2013 przedłużył kontrakt o dwa lata. Po sezonie 2013/2014 odszedł z klubu. Od czerwca 2014 zawodnik Siewierstali Czerepowiec. Od czerwca 2015 zawodnik KHL Medveščak Zagrzeb. Od grudnia 2015 zawodnik Nieftiechimika. Od maja 2016 zawodnik Komety Brno. Jeszcze w trakcie fazy play-off sezonu 2016/2017 został zawodnikiem Amuru Chabarowsk. W listopadzie 2017 został zawodnikiem klubu Bílí tygři Liberec, wiążąc się trzyletnim kontraktem. Odszedł z klubu w czerwcu 2019. Wtedy przeszedł do Sparty Praga, skąd został zwolniony we wrześniu 2020.

</doc>
<doc id="2829344" url="https://pl.wikipedia.org/wiki?curid=2829344" title="Mistrzostwa Świata Juniorów w Saneczkarstwie 2012">
Mistrzostwa Świata Juniorów w Saneczkarstwie 2012

27. Mistrzostwa Świata Juniorów w Saneczkarstwie 2012 odbyły się w dniach 13 - 19 lutego w niemieckim Königssee. W tym mieście mistrzostwa odbyły się po raz czwarty (wcześniej w 1986, 1991, 2003). Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. Po raz kolejny najwięcej medali wywalczyli reprezentanci Niemiec.

</doc>
<doc id="2829348" url="https://pl.wikipedia.org/wiki?curid=2829348" title="Vegar Eggen Hedenstad">
Vegar Eggen Hedenstad

Vegar Eggen Hedenstad (ur. 26 kwietnia 1991 w Elverum) – norweski piłkarz grający na pozycji środkowego obrońcy. Od 2014 roku jest zawodnikiem klubu Eintracht Brunszwik, do którego jest wypożyczony z SC Freiburg.
Kariera klubowa.
Swoją karierę piłkarską Hedenstad rozpoczął w klubie Elverum Fotball. W latach 2006-2007 grał w nim w rozgrywkach 3. divisjon. Na początku 2008 roku przeszedł do Stabæk Fotball. Zadebiutował w nim 7 czerwca 2008 w zremisowanym 0:0 wyjazdowym meczu z Strømsgodset IF. W sezonie 2008 wywalczył mistrzostwo Norwegii. W 2009 roku, w którym zdobył Superpuchar Norwegii stał się podstawowym zawodnikiem Stabæku.
Latem 2012 Hedenstad przeszedł do SC Freiburg. W Bundeslidze swój debiut zanotował 1 września 2012 w przegranym 0:2 wyjazdowym meczu z Bayerem 04 Leverkusen. Latem 2014 został wypożyczony do Eintrachtu Brunszwik.
Kariera reprezentacyjna.
W swojej karierze Hedenstad grał w młodzieżowych reprezentacjach Norwegii na różnych szczeblach wiekowych. W dorosłej reprezentacji zadebiutował w 14 listopada 2012 w wygranym 1:0 towarzyskim meczu z Węgrami, rozegranym w Budapeszcie.

</doc>
<doc id="2829349" url="https://pl.wikipedia.org/wiki?curid=2829349" title="Pawilon nr 15 MTP (d. nr 23)">
Pawilon nr 15 MTP (d. nr 23)

Pawilon nr 15 ("Centrum Konferencyjno-Kongresowe MTP", dawniej: nr 23) – pawilon wystawienniczy i kongresowy Międzynarodowych Targów Poznańskich zlokalizowany w południowej części terenów targowych, w pobliżu hali nr 1. Dawniej stanowił funkcjonalną całość z rozebranym w 2012 pawilonem 14a.
Obiekt zaprojektował Wojciech Tkaczyk, a zbudowano go w początku lat 80. XX wieku, po kilkuletnim zastoju inwestycyjnym wywołanym stanem wojennym i kryzysem gospodarczym. Był to ostatni pawilon, którego budowę rozpoczęto w okresie PRL (ukończono już po upadku socjalizmu - w 1994). Nawet jak na warunki MTP był to obiekt duży - miał powierzchnię użytkową ponad 30.000 m² na czterech kondygnacjach. Zaprojektowano go z myślą o pełnieniu różnych funkcji, tak więc może być dostosowywany zarówno do celów wystawienniczych, konferencyjnych, jak i rozrywkowych. Dysponuje otwartymi przestrzeniami o znacznej rozpiętości. Posiada też zaplecze biurowe, klubowe, warsztatowe i gastronomiczne. Wykonanie elewacji i bezpostaciowa bryła pozostawiały jednak wiele do życzenia od strony formalnej.
Pawilon przeszedł gruntowną modernizację w 2008, na konferencję COP 14. Powierzchnia zmniejszyła się do 13.000 m², jednak uzyskała najwyższą światową jakość. Obecnie obiekt posiada 4000 miejsc konferencyjnych. Największa sala pomieści 2000 osób.
Integralną częścią pawilonu jest Sala Ziemi na 2000 osób - oddana do użytku w 2012. Jest to najnowocześniejsza sala kongresowa w Polsce. Oficjalnego otwarcia dokonał wiceminister skarbu Paweł Tamborski. Uroczystość uświetnił koncert Macy Gray. 2 października 2013 prezydent Polski Bronisław Komorowski uczestniczył tutaj w pierwszej w historii miasta, wspólnej dla wszystkich uczelni, inauguracji roku akademickiego. W kwietniu 2014 odbył się tu zjazd samorządowców, będący częścią oficjalnej kampanii Europejskiej Partii Ludowej w wyborach do Parlamentu Europejskiego 2014. Na spotkanie europejskich liderów chrześcijańskiej demokracji przybyli m.in. Donald Tusk i Jean-Claude Juncker.

</doc>
<doc id="2829350" url="https://pl.wikipedia.org/wiki?curid=2829350" title="Echo Wisły">
Echo Wisły

Echo Wisły (podtytuł: "Miesięcznik informacyjny") – lokalny miesięcznik informacyjny wydawany od 1999 r. w mieście Wisła. ; nr indeksu: 355 895.
Czasopismo powołała do życia ówczesna dyrektor Wiślańskiego Centrum Kultury i Informacji, Irena Kmieć, z początkiem 1999 r. Pierwszym redaktorem została Katarzyna Jankowska, zaś pierwszy numer ukazał się w marcu 1999 r. „Echo Wisły” zostało historycznym „następcą” wydawanego przez Urząd Miejski w Wiśle do lutego tegoż roku „Informatora Miejskiego Wisły”.
Pierwszy numer „Echa” liczył zaledwie 8 stron formatu A4. Wraz z rozwojem miasta rosło zainteresowanie mieszkańców nowym lokalnym periodykiem. „Echo Wisły” zaczęło się powiększać i zmieniać. Już trzeci numer miał objętość 10 stron, a dwunasty - 12. Od numeru 59 (styczeń 2004 r.) objętość wynosiła 16 stron. W grudniu 2000 r. nastąpiła zmiana na stanowisku redaktora. Funkcję tę objęła Aleksandra Kąkol. Redaktorem naczelnym została Lidia Forias.
Pierwsze numery czasopisma były bezpłatne, następnie ustalona została cena 1,10 zł/egz. Nakład początkowy w wysokości 1500 egz., od numeru 59 (styczeń 2004 r.) ustalił się na poziomie 1200 egz. Od nr 82 (styczeń 2006) cena wzrosła do 1,50 zł/egz. W lipcu 2007 r. „Echo Wisły” obchodziło jubileusz wydania 100 numeru. W 2008 r. funkcję redaktora objął Łukasz Bielski. W październiku 2012 r. ukazał się numer 163 (redaktorem naczelnym była Maria Bujok, a redaktorem prowadzącym Łukasz Bielski; nakład wynosił 1100 egz.), zaś numer 200 miesięcznika ukazał się w listopadzie roku 2015.
Aktualnie (czerwiec 2019 - wyszedł nr 243) pismo wydaje Wiślańskie Centrum Kultury. Jego dyrektorem i jednocześnie redaktorem naczelnym od 18 marca 2019 jest Katarzyna Czyż–Kaźmierczak. Redaktorem prowadzącym jest Łukasz Bielski. Objętość czasopisma wynosi 24 strony formatu A4. Druk czarno-biały, okładki (strony 1,2,23,24) w kolorze. Nakład 600 egz., cena 3,00 zł/egz. „Echo Wisły” należy do Polskiego Stowarzyszenia Prasy Lokalnej.
W związku z pandemią COVID-19 w kwietniu 2020 r. "Echo" nie ukazało się w formie papierowej. Zamiast tego przeniesiono je do internetu - materiały, częściowo przygotowane w formie wideo - dostępne były na stronie facebookowej Wiślańskiego Centrum Kultury oraz na stronie internetowej miasta. Przez kolejne dwa lata wydawane było w ten sposób "Wirtualne Echo Wisły". Pierwszy po przerwie papierowy numer czasopisma z datą "Wiosna 2022" i dopiskiem "Kwartalnik informacyjny" pojawił się w sprzedaży w marcu 2022 r. w cenie 3,- zł za egzemplarz.

</doc>
<doc id="2829353" url="https://pl.wikipedia.org/wiki?curid=2829353" title="Proszę o książkę zażaleń">
Proszę o książkę zażaleń

Proszę o książkę zażaleń (org. "Дайте жалобную книгу") – komedia radziecka z 1965 roku w reż. Eldara Riazanowa. 
Opis fabuły.
Moskiewska restauracja „Dmuchawiec” cieszy się ponurą sławą. Kelnerzy zbyt wolno obsługują klientów, a jedzenie jest niesmaczne. Książka zażaleń w restauracji zazwyczaj jest pełna wpisów. Sytuacja ulega zmianie, kiedy w restauracji pojawia się dziennikarz Jurij Nikitin z przyjaciółmi. Felieton o restauracji umieszczony w prasie spotyka się z dużym zainteresowaniem czytelników. Dla Nikitina oznacza to także początek znajomości z Tatianą Szumową, dyrektorką „Dmuchawca”. Dziennikarz pomaga Tatianie przekształcić restaurację w nowoczesną kawiarnię dla młodzieży i zyskuje jej przychylność.
W filmie epizodycznie pojawia się trójka rzezimieszków, znana z innych filmów Riazanowa (Bałbies, Trus i Bywałyj).

</doc>
<doc id="2829354" url="https://pl.wikipedia.org/wiki?curid=2829354" title="Informator Miejski Wisły">
Informator Miejski Wisły

Informator Miejski Wisły – lokalny miesięcznik informacyjny, wydawany w latach 1993-1999 w mieście Wisła.
Pierwszy numer miesięcznika ukazał się w czerwcu 1993 r., ostatni (70.) – w lutym 1999 r. Wydawcą był Urząd Miejski w Wiśle, a redaktorem naczelnym Jan Cieślar. Objętość czasopisma wahała się od 4 do 8 stron, a jego nakład od 1500 do 2000 egzemplarzy wydawanych w druku czarno-białym, w formacie A4. Przez cały okres wydawania „Informatora” był on czasopismem bezpłatnym, dostępnym w większości instytucji kulturalnych w Wiśle, miejscowym punkcie informacji turystycznej oraz w wiślańskich punktach sprzedaży prasy.
Jego „następcą” historycznie (od marca 1999 r.) zostało „Echo Wisły”, wydawane przez Wiślańskie Centrum Kultury i Informacji.

</doc>
<doc id="2829357" url="https://pl.wikipedia.org/wiki?curid=2829357" title="Load-link/store-conditional">
Load-link/store-conditional

Load-link ("ładuj-połącz") i store-conditional ("zapisz-warunkowo") – para instrukcji stosowanych w programowaniu wielowątkowym w celu synchronizacji. Instrukcja load-link (LL) zwraca bieżącą wartość lokacji pamięci, natomiast zastosowana po niej instrukcja store-conditional (SC) zapisująca nową wartość do tej samej lokacji zostanie wykonana wtedy i tylko wtedy, jeśli nie nastąpiły żadne inne aktualizacje pamięci w podanej lokacji od początku wywołania instrukcji load-link. Para takich instrukcji pozwala na realizację operacji atomowej read-modify-write, których przykładami mogą być test-and-set, fetch-and-add lub compare-and-swap.
Takie instrukcje były początkowo zaproponowane przez Jensena, Hagensena i Broughtona w Lawrence Livermore National Laboratory dla multiprocesora AAP w projekcie S-1. Inne nazwy stosowane dla instrukcji load-link to „load-linked”, „load and reserve” lub „load-locked”.
Porównanie LL/SC i compare-and-swap.
Jeśli nastąpi jakakolwiek zapis, to z definicji zagwarantowane jest, że instrukcja store-conditional się nie powiedzie, nawet jeśli wartość odczytana przez load-link jest odtworzona. Z uwagi na to para LL/SC jest silniejsza niż odczyt z następującą po nim instrukcją compare-and-swap (CAS), która nie jest w stanie wykryć zmian, jeśli w międzyczasie stara wartość zostanie odtworzona (problem ABA).
Rzeczywiste realizacje LL/SC nie zawsze kończą się sukcesem, jeśli nie ma współbieżnych zmian do obserwowanej lokacji. Dowolne wyjątkowe zdarzenie pomiędzy tymi dwiema operacjami, np. przełączanie kontekstu, inna instrukcja load-link, czy nawet (na wielu platformach) inna operacja czytania lub zapisu powoduje, że instrukcja store-conditional fałszywie zwraca niepowodzenie. W starszych implementacjach instrukcja zawodziła nawet w przypadku dowolnego sygnału z magistrali pamięci o aktualizacji wartości. Jest to często nazywane przez badaczy "słabym" LL/SC, ponieważ łamie to wiele teoretycznych algorytmów LL/SC. Słabość jest względna, więc niektóre algorytmy, mimo to, mogą z nich korzystać.
LL/SC jest trudniejsze w emulacji niż CAS. Dodatkowo zatrzymywanie uruchomionego programu między instrukcjami LL/SC, np. podczas pracy z debuggerem i wykonywaniu kodu instrukcja po instrukcji, może zakłócić przewidywany postęp, co czyni śledzenie trudnym.
Realizacje.
Wszystkie mikroprocesory DEC Alpha, PowerPC, MIPS i ARM dostarczają instrukcje LL/SC: ldl_l/stl_c i ldq_l/stq_c (Alpha), lwarx/stwcx (PowerPC), ll/sc (MIPS), i ldrex/strex (ARM wersja 6 i wyższe).
Większość platform dostarcza wiele zestawów instrukcji dla różnych rozmiarów danych, np. ldarx/stdcx dla danych podwójnej szerokości na PowerPC.
Niektóre procesory śledzą zmiany w obrębie całej linii pamięci podręcznej lub innej wielokrotności, z której dokonywany jest odczyt instrukcją load-link. W takim przypadku aktualizacja dowolnego fragmentu pamięci (czy to instrukcją store-conditional, czy tylko zwykłym zapisem) jest wystarczającym powodem aby następująca instrukcja store-conditional się nie powiodła.
Wszystkie powyższe platformy dostarczają słabe LL/SC.
Realizacja w ARM definiuje bloki zależne od platformy, w zakresach od 8 bajtów do 2048 bajtów, a dostęp LL/SC w dowolnym zadanym bloku się nie powiedzie jeśli między LL a SC wystąpi zwyczajny dostęp do pamięci w obrębie tego bloku. Ta implementacja jest najsilniejsza i najbardziej praktyczna.

</doc>
<doc id="2829362" url="https://pl.wikipedia.org/wiki?curid=2829362" title="Carcharhinus amboinensis">
Carcharhinus amboinensis

Carcharhinus amboinensis – gatunek rekina z rodziny żarłaczowatych (Carcharhinidae). Występuje w tropikalnych wodach wschodniego Oceanu Atlantyckiego, Oceanu Indyjskiego i południowo-zachodniego Oceanu Spokojnego – od Wysp Zielonego Przylądka na zachodzie po Archipelag Tonga na wschodzie. Zamieszkuje płytkie przybrzeżne wody na głębokości do 150 m, wzdłuż górnych półek szelfów kontynentalnych. Korpus tego gatunku jest masywny, krótki szeroki tępo zakończony pysk z U-kształtnym otworem gębowym oraz dużą heterocerkiczną płetwę ogonową z wolnym fałdem skórnym na końcu jej górnego łuku. Zwierzę osiąga maksymalnie 2,8 m długości.
Głównym pożywieniem tego rekina są małe ryby kostnoszkieletowe, rzadziej poluje na głowonogi, skorupiaki i ryby chrzęstnoszkieletowe. Pasożytami "C. amboinensis" są tasiemce i widłonogi. Podobnie jak inne żarłaczowate jest żyworodny. Samica po trwającej 9-12 miesięcy ciąży rodzi zazwyczaj od 3 do 13 młodych, mierzących około 60–75 cm. Rekin ten poławiany jest przez ludzi dla mięsa, płetw, oleju z wątroby i mączki rybnej, choć brakuje szczegółowych danych na ten temat. Międzynarodowa Unia Ochrony Przyrody (IUCN) nie posiada wystarczających informacji, by określić globalny stan populacji tego gatunku. Subpopulacja z południowo-zachodniego Oceanu Indyjskiego otrzymała status NT.
Taksonomia i filogenetyka.
Rekin ten został opisany w 1841 roku przez dwóch niemieckich przyrodników Johannesa Petera Müllera i Friedricha Gustava Jakoba Henle jako "Carcharias (Prionodon) amboinensis". Typowy okazem (holotypem) była samica, złowiona w wodach przybrzeżnych wyspy Amboina (obecnie Ambon, w Archipelagu Moluków należącym do Indonezji), przechowywana w National Natuurhistorisch Museum w holenderskiej Lejdzie. Obecnie uznaje się, że podrodzaj "Carcharias (Prionodon)" jest synonimem rodzaju "Carcharhinus" , pomimo formalnych niedostatków opisu rodzaju "Carcharhinus" dokonanego przez Blainville'a. Spotykane w literaturze nazwy "Carcharhinus ambioensis" oraz "Carcharinus amboinensis" zawierają błędy literowe i nie powinny być używane.
Nazwa rodzajowa (z greki: κάρχαρος =karcharos – zaostrzony, ῥίς, ῥινός =rhinos – nos) odnosi się do kształtu głowy. Epitet gatunkowy jest eponimem utworzonym od nazwy miejsca złowienia holotypu – wyspy Amboina.
W pracy dotyczącej badań filogenetycznych żarłaczowatych na podstawie cech morfologicznych, opublikowanej w 1982 roku, Jack Garrick uznał na podstawie kształtu zębów, stosunków wielkości oraz rozmieszczenia płetw, że "C. amboinensis" tworzy klad z żarłaczem tępogłowym ("C. leucas"), siostrzany do kladu tworzonego przez "C. melanopterus" i "C. cautus". W 1988 roku Leonard Compagno opierając się na fenetycznych badaniach potwierdził bliskie pokrewieństwo z "C. leucas", lecz uznał te dwa gatunki za siostrzane do rodzajów "Glyphis", "Lamiopsis" i "Negaprion". W 2012 roku Tillett i inni za jego najbliższych krewnych uznali "C. fitzeroyensis" i "C. sorrah". Z badań molekularnych, na podstawie czterech loci mitochondrialnych (COI, NADH-2, CytB, 16S RNA) oraz jednego locus jądrowego (Rag-1) wynika, że "C. amboinensis" nie jest gatunkiem siostrzanym żarłacza tępogłowego i w obrębie rodziny Carcharhinidae należy do osobnego kladu, blisko są z nim natomiast spokrewnione "C. brachyurus" i "C. brevipinna".
Występowanie i środowisko.
"Carcharhinus amboinensis" zamieszkuje tropikalne wody wschodniego Oceanu Atlantyckiego, Oceanu Indyjskiego i południowo-zachodniego Oceanu Spokojnego. W Atlantyku spotyka się go w wodach wokół Wysp Zielonego Przylądka oraz u zachodnich wybrzeży Afryki, od południowych krańców Sahary Zachodniej po Nigerię na północy oraz od Gabonu po północne krańce Namibii na południu. Według pojedynczych doniesień widywany również w Morzu Śródziemnym. Na zachodzie Oceanu Indyjskiego zamieszkuje przybrzeżne obszary od prowincji KwaZulu-Natal (Południowa Afryka) poprzez Półwysep Somalijski po południową Erytreę oraz wody wokół Madagaskaru, Wysp Sokotra, Archipelagu Zanzibar, Archipelagu Czagos, Komorów, Seszeli, Maskarenów i Amirantów. Na północy spotykany w Morzu Czerwonym, Zatoce Adeńskiej, Zatoce Omańskiej, na południu Zatoki Perskiej, u wybrzeży Półwyspu Arabskiego, Iranu, Pakistanu i południowo-zachodnich Indii oraz wokół Cejlonu, Lakszadiwów, Malediwów, Nikobarów i Andamanów. Rekin ten najpospoliciej występuje na wschodzie, gdzie rozpowszechniony jest w Morzu Andamańskim, Morzu Południowochińskim, w południowym Morzu Wschodniochińskim, oraz w indonezyjskich morzach Celebes, Banda, Arafura, Jawajskim, Flores, Timor, Seram i Sulu. U wybrzeży Australii spotykany na całej północy, od Perth na zachodzie po Półwysep Jork na wschodzie i dalej na południe, aż po Sydney. W wodach Oceanu Spokojnego zamieszkuje okolice Wysp Vanuatu, Palau, Salomona, Fidżi, Gilberta, Marshalla, Mikronezji, Tonga, Samoa, Mariany, wybrzeża Nowej Kaledonii i Nowej Gwinei oraz wody Morza Koralowego i Morza Filipińskiego.
Podobnie jak inne rekiny z rodzaju "Carcharhinus" preferuje płytkie przybrzeżne wody szelfów kontynentalnych, o piaszczystym dnie do głębokości 150 m (zwykle 30–80 m). U wybrzeży zarówno wschodniej jak i zachodniej Afryki "C. amboinensis" migrują wzdłuż wybrzeży, pokonując niekiedy ponad 1200 km rocznie. Podobna sytuacja ma miejsce u wybrzeży Australii. Osobniki populacji zamieszkujących wody Indonezji i Oceanii, podobnie jak osobniki młodociane, są filopatryczne, zazwyczaj nie zmieniają obszaru, na którym przebywają. Przedstawiciele tego gatunku rekina występują zazwyczaj do 40–50 km od brzegu, choć pojedyncze osobniki spotykane są dużo dalej. Spotykany jest najczęściej w pobliżu dna morskiego. Niekiedy wpływa do estuariów i ujść rzek, podobnie jak żarłacz tępogłowy, choć nie tak często i nie tak daleko jak tamten gatunek.
Cechy morfologiczne.
W wodach północnej Australii największy złowiony samiec mierzył 231 cm, podczas gdy największa samica: 242 cm, natomiast największe osobniki złowione u wybrzeży Republiki Południowej Afryki miały 238 (samiec) i 245 (samica) cm długości. Rekordowym okazem była brzemienna samica wyłowiona w 1956 roku przez francuskiego ichtiologa Pierre Fourmanoira w wodach wschodniego Madagaskaru, mierząca 280 cm. "C. amboinensis" posiada masywny, dobrze zbudowany korpus, przypominający ten u żarłacza tępogłowego. Pysk jest krótki, szeroki i ostro zakończony. Jego U-kształtny otwór gębowy jest wyposażony w kilkanaście rzędów zębów w każdej ze szczęk. Górne zęby w kształcie równobocznych trójkątów o piłkowanych krawędziach i szerokiej, niskiej podstawie, dolne zaś są węższe (lecz w porównaniu do dolnych zębów innych gatunków "Carcharhinus" stosunkowo szerokie), trójkątne o ostrych, równych krawędziach, gruzełkowatej tylnej powierzchni i szerokiej, masywnej podstawie. Nozdrza rozmieszczone są szeroko nieco poniżej oczu, blisko przedniej krawędzi pyska. Posiadają duże, trójkątne fałdy skórne. Okrągłe małe oczy wyposażone są w półksiężycowate fałdy spojówek (ochraniające migotkę). Nad nimi znajdują się niewielkie, lekko spłaszczone, owalne tryskawki. Rekin ten posiada pięć niedużych, równych szczelin skrzelowych. Piąta para umiejscowiona jest za proksymalną krawędzią płetw piersiowych. Na spodzie pyska widoczne są liczne elektroreceptory, zwane ampułkami Lorenziniego.
Szeroka, niska, tępo zakończona pierwsza płetwa grzbietowa przypomina mocno wygięty ku tyłowi sierp. Posiada długą, wolną, dalszą końcówkę. Jej podstawa usadowiona nad tylnymi krawędziami płetw piersiowych. Stosunkowo niska druga płetwa grzbietowa ma romboidalny kształt i wąską podstawę. Umiejscowiona jest przed przednią krawędzią płetwy odbytowej. Pomiędzy płetwami grzbietowymi nie występuje międzygrzbietowy łuk. Równe płetwy piersiowe są krótkie, ale za to stosunkowo szerokie, w kształcie trójkątów o prostej dystalnej krawędzi. Płetwy brzuszne są proporcjonalnie duże, ich przednia krawędź wraz z dolną krawędzią tworzy kąt prosty. U samca z części płetw brzusznych wykształcił się narząd kopulacyjny zwany pterygopodium. Płetwa odbytowa jest mała, posiada głębokie, ostre wygięcie i mocno wygiętą ku tyłowi dolną końcówkę. Na końcu ogona mieści się długa, heterocerkiczna, asymetryczna płetwa ogonowa. Jej dolny łuk jest kilkukrotnie krótszy od górnego, osiągającego niekiedy prawie metr długości, na którego końcu mieści się szeroki, wydłużony fałd skórny poprzedzony wyraźnym, sierpowatym wcięciem. Skórę pokrywają romboidalne, połyskujące łuski plakoidalne. Grzbiet rekina cechuje się jasnoszarą, błękitną lub jasnobrązową barwą. Spód oraz boki są jaśniejsze, najczęściej barwy śnieżnobiałej. Na krawędziach płetw piersiowych oraz płetwy ogonowej widoczne niekiedy ciemniejsze zabarwienia.
Ekologia i zachowanie.
"C. amboinensis" zamieszkujące wybrzeża wschodniej Afryki żywią się głównie żyjącymi przy dnie rybami kostnoszkieletowymi, stanowiącymi 62% ich diety, i chrzęstnoszkieletowymi (w szczególności rajowatymi) oraz skorupiakami (krewetkami, krabami, homarami i równonogami), głowonogami (kałamarnicami i ośmiornicami) i ślimakami tyłoskrzelnymi. U wybrzeży Australii dieta tego rekina jest podobna, choć mniej zróżnicowana. Wśród pasożytów tego gatunku wyróżniono między innymi tasiemce ("Callitetrarhynchus gracilis", "Heteronybelinia australis", "Floriceps minacanthus" i "Protogrillotia zerbiae") i widłonogi ("Kroyeria procerobscena" i "Paralebion elongatus"). W pozbyciu się parazytów zewnętrznych pomagają rekinowi ryby z rodzajów "Labroides" i "Caranx". Na dorosłe osobniki nie poluje żaden naturalny drapieżnik z uwagi na spore rozmiary tych ryb. Młode czasami padają ofiarą większego żarłacza tępogłowego.
Cykl życiowy.
Podobnie jak inne żarłaczowate, jest żyworodny. Samce dojrzewają płciowo przy długości 2,1 m, samice zaś po osiągnięciu 215–220 cm. Zarówno na wschodzie, jak i zachodzie Oceanu Indyjskiego kopulacja następuje w styczniu lub lutym. W wodach Oceanii do zapłodnienia dochodzi w maju, a we wschodnim Atlantyku od października do listopada. W tym okresie pobudzone samce uporczywie próbują doprowadzić do kopulacji, często w sposób agresywny, gryząc samicę w okolice płetwy grzbietowej. Jest to typowe zachowanie dla żarłaczowatych. Kopulacja odbywa się za pomocą pterygopodium, narządu wykształconego z dystalnych fragmentów płetw brzusznych u samców. Długość ciąży zależy od położenia geograficznego, dla populacji australijskich wynosi 9 miesięcy, dla południowoafrykańskich i pozostałych 11-12. Embriony w ciele matki zużywają zapasy żółtka z pęcherzyka żółtkowego, który później łączy się ze ścianą macicy tworząc tzw. łożysko żółciowe, dzięki któremu dostarczane jest pożywianie z organizmu matki. Młode rodzą się od października do grudnia, z wyjątkiem obszarów Oceanii, gdzie poród następuje w od kwietnia do maja. Samica wydaje na świat od 3 do 13 (u wybrzeży RPA zwykle 5, w Australii najczęściej 9) potomków, mierzących około 60–75 cm. Bez względu na pochodzenie geograficzne liczba młodych zależy od wielkości matki: im większa samica, tym liczniejszy miot. W Australii największy opisany zarodek miał 59 cm, podczas gdy najmniejszy swobodnie pływający osobnik mierzył 66 cm. U wybrzeży Afryki młode rodzą się większe (rekordowo 79 cm). Każda z pięciu brzemiennych samic wyłowionych w Zatoce Karpentaria w latach 90. XX wieku nosiła miot o stosunkowo równych proporcjach samców do samic. Zwyczaje i preferencje siedliskowe analizowano u osobników młodocianych zasiedlających rejon Cleveland Bay, w stanie Queensland. Okazuje się, że przez pierwsze kilka lat młodociane osobniki pozostają w płytkich (nie głębszych niż 40 m) przybrzeżnych wodach, w pobliżu ujść rzek, w wodach o stosunkowo silnych prądach i dużym zamuleniu – prawdopodobnie dzięki temu są mniej narażone na ataki drapieżników niż w strefie otwartego morza. Osobniki młodociane zajmują stosunkowo niewielkie terytoria (średnio 30 km²), poszerzając je stopniowo wraz z wiekiem, i podczas przypływu penetrują w poszukiwaniu pokarmu strefę pływów. W związku z sezonowymi zmianami zasolenia i koncentracji tlenu, powodowanymi przez zasilające zatokę wody rzek, podczas pory suchej przemieszczają się bliżej ujść rzek, natomiast podczas pory deszczowej oddalają się od nich. Samice zachodzą w ciążę regularnie co dwa lata.
Relacje z ludźmi.
Rekin ten u wybrzeży północnej Australii poławiany jest nielicznie za pomocą sieci skrzelowych, sieci przydennych i specjalnych linek z haczykami w szczególności dla mięsa i płetw. Brakuje jednak dokładnych danych na ten temat. Niekiedy wykorzystuje się również olej z wątroby oraz pochodną mączkę rybną. Według programu The Northern Pelagic Fish Stock gatunek ten pomiędzy styczniem 1984 a majem 1985 stanowił 0,5% połowów rekinów za pomocą sieci skrzelowych oraz 3,5% w przypadku lin z haczykami. W latach 1978-1990 w sieci chroniące plaże KwaZulu-Natal wpadło 16 rekinów "C. amboinensis" (0,5% wszystkich rekinów, 0,4 os./km), najwięcej w Richards Bay, gdzie ochronne sieci wprowadzono w 1981 roku. Znajdowany jest niekiedy jako przyłów. Jako konsumenci szczytowi w sieciach pokarmowych są podatne na bioakumulację toksyn, co może powodować zatrucia ludzi spożywających ich mięso. W roku 1993 około 500 ludzi w okolicach Manakara na Madagaskarze uległo zatruciu po spożyciu mięsa "C. amboinensis", skażonego toksyną, produkowaną przez morskie bruzdnice. Spośród nich zmarło 98 osób – było to pierwsze tak masowe zatrucie pokarmowe po spożyciu rekina oraz pierwsze z tak wysoką śmiertelnością. Jest uważany za gatunek stanowiący potencjalne zagrożenie dla kąpiących się w morzu, ale nie odnotowano jego ataków na ludzi.
Zagrożenia i ochrona.
Z uwagi na brak wystarczających informacji na temat wielkości populacji oraz wpływu rybołówstwa na liczebność tego gatunku Międzynarodowa Unia Ochrony Przyrody (IUCN) nie potrafi ustalić stopnia zagrożenia (DD). Subpopulacja z południowo-zachodniego Oceanu Indyjskiego uznana została za bliską zagrożenia (NT).

</doc>
<doc id="2829363" url="https://pl.wikipedia.org/wiki?curid=2829363" title="Leszek Karczewski">
Leszek Karczewski

Leszek Karczewski (ur. 16 stycznia 1905 w Warszawie, zm. 9 sierpnia 1978 w Koszalinie) – polski architekt.
Życiorys.
W 1925 zdał maturę w gimnazjum im. Stanisława Staszica w Warszawie. W 1934 ukończył studia architektoniczne na Politechnice Warszawskiej, rok później został członkiem warszawskiego oddziału Stowarzyszenia Architektów Rzeczypospolitej Polskiej. Od 1945 zamieszkał w Radomiu, należał do tamtejszego Towarzystwa Przyjaciół Sztuk Pięknych. W 1953 przystąpił do kieleckiego oddziału SARP. Od 1960 do śmierci mieszkał w Koszalinie, spoczywa na koszalińskim Cmentarzu Komunalnym.
Specjalizował się w małych formach architektonicznych, projektował m.in. obiekty użyteczności publicznej.

</doc>
<doc id="2829364" url="https://pl.wikipedia.org/wiki?curid=2829364" title="Adrián Colunga">
Adrián Colunga

Adrián Colunga Pérez (ur. 17 listopada 1984 w Oviedo) – hiszpański piłkarz grający na pozycji napastnika.
Kariera klubowa.
Po nieudanej próbie przebicia się do pierwszego składu Sportingu Gijon, w 2006 roku odszedł po zakończeniu kontraktu. Grał w czwartej i trzeciej lidze, a następnie przeszedł do drugoligowego UD Las Palmas, w którym trafił 13 goli. W 2008 roku podpisał kontrakt z pierwszoligową Recreativo Huelvą, która zapłaciła za niego 2,7 miliona euro. W debiucie trafił bramkę z Realem Betis.
23 stycznia 2010 po kłopotach w klubie został wypożyczony do Realu Saragossa. Sezon zakończył z najlepszym dorobkiem strzeleckim w klubie i pomógł drużynie w uniknięciu spadku.
5 sierpnia 2010 roku został sprzedany do Getafe CF. Następnie grał w takich klubach jak: Sporting Gijón, Brighton &amp; Hove Albion, Granada CF i RCD Mallorca. W 2016 trafił do cypryjskiego klubu Anorthosis Famagusta. Następnie grał w indyjskiej Goi, gdzie zakończył karierę.

</doc>
<doc id="2829369" url="https://pl.wikipedia.org/wiki?curid=2829369" title="Gorzki romans">
Gorzki romans

Gorzki romans (org. "Жестокий романс") – melodramat radziecki z 1984 roku w reż. Eldara Riazanowa, na motywach dramatu Aleksandra Ostrowskiego. 
Opis fabuły.
Akcja filmu rozgrywa się u schyłku XIX w. w prowincjonalnym miasteczku Brachimowo, na brzegu Wołgi.
Mieszka w nim Charita Ogudałowa, wdowa z trzema córkami. Prowadzi otwarty dom, mając nadzieję, że pojawią się w nim młodzi mężczyźni, którzy zechcą ożenić się z ubogimi szlachciankami. Dwie starsze córki udało się jej wydać za mąż, pozostała jedynie najmłodsza Larysa. Ta kocha się z wzajemnością w bogatym baronie Siergieju Paratowie, który jednak opuszcza miasteczko bez słowa wyjaśnienia.
Po wyjeździe Paratowa dziewczyną interesuje się bogaty kupiec Knurow, ale ten jest już żonaty. Charita nie traktuje go jak przyszłego zięcia, ale chętnie przyjmuje podarki, które przywozi dla jej córki. O rękę Larysy stara się też młody kupiec Wożebatow i ubogi urzędnik Julij Karandyszew. Ostatecznie zmęczona oczekiwaniem na właściwą partię Larysa decyduje się poślubić Karandyszewa. 
W trakcie przygotowań do ślubu do miasteczka powraca Paratow. Zaprasza Larysę na bankiet na pokładzie parowca "Jaskółka" z cygańską orkiestrą i szampanem. Larysa oddaje się Paratowowi, a ten następnego dnia oświadcza, że nie może się z nią ożenić, gdyż jest już zaręczony. W nocy, na łódce do statku dopływa Karandyszew, który dowiaduje się, że stał się pośmiewiskiem dla Paratowa i z pistoletu zabija Larysę.
Rosyjskie romanse Belly Achmaduliny w filmie wykonuje Walentina Ponomariowa.

</doc>
<doc id="2829370" url="https://pl.wikipedia.org/wiki?curid=2829370" title="Tamina Snuka">
Tamina Snuka

Tamina, właśc. Sarona Reiher (ur. 10 stycznia 1978 w Vancouver w stanie Waszyngton) – amerykańska, profesjonalna zawodniczka wrestlingu. Pracuje dla federacji WWE, gdzie występuje w brandzie SmackDown.
Reiher jest córką Jimmy’ego "Superfly" Snuki, członka WWE Hall of Fame i młodszą siostrą byłego zapaśnika WWE, Deuce'a.
Kariera wrestlerki.
WWE (2009–obecnie).
Różne sojusze (2009–2020).
W grudniu 2009 Reiher podpisała rozwojowy kontrakt z World Wrestling Entertainment i została przydzielona do Florida Championship Wrestling (FCW). W maju 2010 Reiher zadebiutowała na głównym rosterze federacji obok grupy The Usos zwaśnionych wówczas z członkami Hart Dynasty (David Hart Smith, Tyson Kidd i Natalya).
Przez większość swojej kariery Tamina należała do różnych ugrupowań, takich jak Team B.A.D., czy też The Welcoming Committee. Służyła również jako menedżerka dla AJ Lee, przez większość 2013 roku, aż do "Raw" po WrestleManii XXX. Poza różnymi sojuszami próbowała swoich sił jako singlowa zawodniczka i wielokrotnie starała wygrać mistrzostwa kobiet, lecz jej to się nie udało.
WWE Women’s Tag Team Champion (2020–obecnie).
Pod koniec 2020 roku Tamina sprzymierzyła się z dawną rywalką, Natalyą. Na część 2 WrestleManii 37, czyli 11 kwietnia 2021, WWE Women’s Tag Team Champions Nia Jax i Shayna Baszler zostały wyznaczone do obrony tytułu mistrzowskiego, w walce z zwyciężczyniami Tag Team Turmoil matchu, który został zaplanowany na część 1, czyli 10 kwietnia. Sojusz Natalyi i Taminy wyszedł zwycięsko z tego starcia, lecz następnego dnia zostały pokonane przez drużynę mistrzyń.
Przez cały kwiecień Jax i Baszler, u boku nowego menedżera Reginalda, kontynuowały rywalizację z Natalyą i Taminą. Rywalki co tydzień odnosiły zwycięstwa zarówno nad Nią, jak i Shayną, a nawet nad Reginaldem. Doprowadziło to do rewanżu o tytuły, na "SmackDown" 14 maja 2021, gdzie Natalya i Tamina zakończyły dominację Jax i Baszler, odbierając im mistrzostwa. Tą walką duet zakończył drugie panowanie Nii i Shayny po 103 dniach. Nowe mistrzynie dwukrotnie zdołały obronić mistrzostwo, w walkach rewanżowych przeciwko Jax i Baszler na "Raw".
15 lipca ogłoszono, że zarówno Natalya i Tamina będą uczestniczyć, w Money in the Bank ladder matchu kobiet na Money in the Bank 18 lipca.

</doc>
<doc id="2829371" url="https://pl.wikipedia.org/wiki?curid=2829371" title="Georgij Burkow">
Georgij Burkow



</doc>
<doc id="2829374" url="https://pl.wikipedia.org/wiki?curid=2829374" title="Alisa Friejndlich">
Alisa Friejndlich



</doc>
<doc id="2829376" url="https://pl.wikipedia.org/wiki?curid=2829376" title="Głębowiec">
Głębowiec



</doc>
<doc id="2829377" url="https://pl.wikipedia.org/wiki?curid=2829377" title="Michaił Giełowani">
Michaił Giełowani



</doc>
<doc id="2829379" url="https://pl.wikipedia.org/wiki?curid=2829379" title="Georgij Jumatow">
Georgij Jumatow



</doc>
<doc id="2829383" url="https://pl.wikipedia.org/wiki?curid=2829383" title="Głębowiec (Dolina Kościeliska)">
Głębowiec (Dolina Kościeliska)

Głębowiec – lesisty żleb w Dolinie Kościeliskiej w polskich Tatrach Zachodnich, w masywie Kominiarskiego Wierchu. Jest prawym orograficznie, drugim od dołu odgałęzieniem znacznie większego żlebu Żeleźniak, do którego uchodzi na wysokości około 1080 m. Opada spod Wrótek w Raptawickiej Grani. W dolnej części ograniczony jest murem skalnym.
Lewostronnym, zachodnim odgałęzieniem Głębowca jest Żleb z Bramkami (zwany też Żlebem z Bramką lub Żlebem z Mostami), do którego z kolei uchodzi od zachodu Żleb na Spady, wyprowadzający nad Żeleźniakowe Spady – pas urwisk opadających do Żeleźniaka.
Żleb rozwinął się w skałach wapiennych. W głównej części żlebu oraz w jego odgałęzieniach znajdują się liczne, choć krótkie jaskinie, m.in. Wnęka na Grzędzie, Szczelina na Grzędzie, Schronisko przy Jeleniej Perci, Tunel w Żlebie z Bramką, Schronisko nad Bramką, Nyża nad Bramką, Schronisko nad Bramą, Jaskinia pod Bramką i Szczelina w Głębowcu. Najbardziej znaną jest znajdująca się w dolnej części Głębowca Żeleźniakowa Brama – jaskinia, a właściwie brama skalna, ograniczona od góry mostem skalnym.

</doc>
<doc id="2829384" url="https://pl.wikipedia.org/wiki?curid=2829384" title="Pałac w Radomierzycach">
Pałac w Radomierzycach

Barokowy pałac w Radomierzycach – we wsi Radomierzyce w powiecie zgorzeleckim, w 1728 roku wybudowany został monumentalny pałac, jeden z najpiękniejszych na Górnych Łużycach.
Historia.
Budowę pałacu na sztucznej wyspie otoczonej podwójnym pierścieniem rzeki Nysy Łużyckiej rozpoczęto w 1713 roku na polecenie Joachima Zygmunta von Ziegler-Klipphausen, polsko-saskiego szambelana króla Augusta II Mocnego. Początkowo miał zostać wybudowany tzw. zakład wychowawczy dla panien szlacheckiego pochodzenia. Projekt w 1710 roku wykonali: Johann Friedrich Karcher i Matthäus Daniel Pöppelmann. Budowa zakończyła się w 1722 roku a wykańczanie i dekoracja wnętrz trwała do 1730 roku.
Dzięki zakwaterowaniu króla Fryderyka Wielkiego w 1745 roku pałac zyskał sławę „Najpiękniejszego Pałacu Łużyc”.
Rezydencja była remontowana w 1856 roku oraz w latach 1875-1876. W 1945 roku pałac został zdewastowany i rozgrabiony. Następnie trafił w ręce Skarbu Państwa. Z biegiem lat był jednak zaniedbywany. Obecnie budowla jest własnością firmy Gerda i znajduje się w remoncie. Właściciel, Marek Głowacki zamierzał otworzyć tutaj hotel i centrum konferencyjne, ale zmarł w 2003 roku. 
Architektura i wnętrze pałacu.
Barokowy pałac zbudowano w kształcie zbliżonym do litery "H", z krótszymi skrzydłami bocznymi od strony południowej. W nich umieszczono m.in. dwubiegowe klatki schodowe. Na osi głównego holu w południowym ryzalicie znajduje się reprezentacyjna, trzybiegowa klatka schodowa. Obszerny hol podtrzymywały cztery filary, a w bocznych niszach umieszczono figury Pax, Concordii, Modestii i Constanti. Na pierwszym piętrze powstała okazała sala balowa zwana "Białą Salą", zajmująca dwie kondygnacje. Ściany ozdobiono pilastrami na wysokich cokołach. Dawniej znajdowały się w niej dwa kominki a na suficie bogato zdobiony plafon. Obok Sali Białej mieściły się reprezentacyjne apartamenty dla gości. 
W skrzydle wschodnim powstała jadalnia oraz pokoje głównej przełożonej. Ściany pokrywały bogate zdobienia sztukatorskie. W czasie budowy pałacu po stronie wschodniej i zachodniej założono park i ogród. Otoczono je murem oporowym w formie bastionu w narożnikach południowo-wschodnim oraz południowo-zachodnim. Po bokach pałacu zbudowano dwa pawilony m.in. dla gości, a w narożnikach północno-wschodnim i północno-zachodnim dwie piętrowe oficyny. 
Na teren pałacu prowadzą przez fosę dwa kamienne mosty.

</doc>
<doc id="2829389" url="https://pl.wikipedia.org/wiki?curid=2829389" title="Hermann Müller (lekkoatleta)">
Hermann Müller (lekkoatleta)

Hermann Müller (ur. 18 kwietnia 1885 w Berlinie, zm. 19 stycznia 1947 tamże) – niemiecki lekkoatleta, chodziarz.
Uczestnik Olimpiady Letniej w Atenach (1906). Zdobył srebrny medal w chodzie na 3000 metrów z czasem 15:20,0, nie ukończył biegu na 5 mil, a w maratonie zajął 9. miejsce z czasem 3:21:00,0.
Trzykrotny rekordzista świata (na wszystkich dystansach był pierwszym rekordzistą w historii):
W 1921 Müller zdobył mistrzostwo kraju w chodzie na 50 kilometrów.

</doc>
<doc id="2829396" url="https://pl.wikipedia.org/wiki?curid=2829396" title="Karl Hähnel">
Karl Hähnel

Karl Hähnel (ur. 11 października 1892 w Ilversgehoven, zm. 14 maja 1955 w Königstein) – niemiecki lekkoatleta, chodziarz.
Podczas igrzysk olimpijskich w Los Angeles (1932) zajął 4. miejsce w chodzie na 50 kilometrów z czasem 5:06:06.
Nieoficjalny rekordzista świata w chodzie na 50 kilometrów: 4:36:22 (20 września 1924, Berlin), kilkanaście dni później wynik ten poprawił Paul Sievert.
Hähnel trzynastokrotnie stawał na podium mistrzostw Niemiec: dwanaście medali na 50 kilometrów (złoto w 1922, 1926, 1927, 1928, 1929, 1930, 1932, 1934 i 1935; srebro w 1921 i 1931 oraz brąz w 1938) i brąz w chodzie na 20 kilometrów (1934).

</doc>
<doc id="2829397" url="https://pl.wikipedia.org/wiki?curid=2829397" title="Hrabia de Rochefort">
Hrabia de Rochefort

Hrabia de Rochefort – postać fikcyjna stworzona przez pisarza Aleksandra Dumasa, bohater dwóch jego powieści: Trzej muszkieterowie oraz Dwadzieścia lat później. Szpieg kardynała Richelieu oraz główny antagonista muszkietera d’Artagnana i jego przyjaciół: Atosa, Portos i Aramisa, później przyjaciel d’Artagnana i członek Frondy. D’Artagnan nazywał go „Człowiek z Meung” do czasu, kiedy nie poznał jego prawdziwego nazwiska. Sama postać hrabiego jest fikcyjna, choć na jego biografię złożyły się koleje losu kilku postaci, zaś nazwisko „Rochefort” zostało zaczerpnięte z historii.
Wygląd i cechy postaci.
W „"Trzech muszkieterach"” ma on czterdzieści lub czterdzieści pięć lat, w powieści „"Dwadzieścia lat później"” ma więc około sześćdziesięciu pięciu. Był człowiekiem wysokiego wzrostu o niebieskich oczach i czarnych włosach. Chodził zwykle ubrany w fioletowy kaftan i spodnie tego samego koloru. Jego znakiem szczególnym była blizna na policzku zrobioną kulą z pistoletu (w filmach zwykle zastępowano ją brakiem jednego oka i mrocznie wyglądającą przepaską). Rochefort służył kardynałowi Richelieu, choć go nienawidził, nie darzył jednak nienawiścią d’Artagnana ani trzech muszkieterów, a walcząc z nimi jedynie wykonywał skrupulatnie swoje zadania. Miewał specyficzne poczucie humoru oraz nienaganne maniery wobec kobiet (dowodzą tego choćby rozmowy z Milady). Gdy oddawał się jakieś sprawie, robił to całym sercem. Był zdolny do prawdziwej przyjaźni.
Rola w powieściach.
Trzej muszkieterowie – nie wiadomo, w jakich okolicznościach Rochefort wstąpił na służbę do kardynała ani jakie zyski z tego czerpał. Wiadomo jednak, że wiernie wykonywał polecenia swego pryncypała, ale nie czynił tego z miłości do niego, lecz ze strachu. W powieści mimochodem wspominane są jego niektóre misje jak np. śledzenie pod postacią mnicha szlachcica wiernego królowej. Po raz pierwszy czytelnik poznaje Rocheforta w chwili, kiedy d’Artagnan przybywa do Meung. Wówczas to Rochefort siedzi wraz ze swoimi ludźmi w oberży i zaczyna śmiać się z bułanka Gaskończyka. Urażony młodzieniec żąda satysfakcji, jednakże Rochefort nie chce się pojedynkować i wysyła swoich ludzi, aby ci nauczyli go rozumu. D’Artagnan zostaje przez nich pobity, a jego rodowa szpada złamana. Gaskończyk mdleje na skutek pobicia mamrocząc o tym, iż pan de Treville go pomści. Rochefort słysząc te słowa zaczyna się bać, że młodzieniec jest szpiegiem kapitana muszkieterów i obszukuje go, kradnąc przy okazji list polecający od ojca d’Artagnana do de Treville'a. Chwilę potem zjawia się karetą Milady de Winter, szpieg kardynała. Rochefort przekazuje jej polecenie od Richelieu – kobieta ma natychmiast udać się do Anglii i zostać na dworze księcia Buckingham, po czym czekać na dalsze polecenia. Rozmowę przerywa im d’Artagnan, który odzyskuje przytomność i domaga się satysfakcji od hrabiego, jednakże nie ma sił walczyć i pada zemdlony. Rochefort rozstaje się z Milady i odjeżdża. Niedługo potem na rozkaz kardynała porywa Konstancję Bonacieux, pokojówkę królowej Francji i zarazem jej powiernicę. Z pomocą Rocheforta kardynał dowiaduje się o schadzce księcia Buckingham i Anny Austriaczki, podczas której królowa ofiarowała premierowi Anglii dwanaście diamentowych spinek, które wcześniej dostała na urodziny od króla. Rochefort melduje kardynałowi o wszystkim, ten zaś nakazuje mu wysłać list do Milady, w którym kobieta dostała zadanie skradzenia Buckinghamowi dwóch spinek i przywiezienia ich do Francji. Nieco później Rochefort od czasu do czasu wizytuje pana Bonacieux, którego kardynał zwerbował do siebie na służbę przekupstwem i obietnicami wielkich zysków. Hrabia w rozmowach z nim roztacza wizję walki o słuszną sprawę, o którą rzekomo kardynał walczy. Swoimi słowami przekonuje pana Bonacieux, aby ten szpiegował własną żonę. Z tego więc powodu, gdy ta prosi go o zawiezienie listu od królowej do Anglii, on odmawia i powiadamia o wszystkim Rocheforta, który wraz z nim idzie aresztować Konstancję, co im się nie udaje z powodu d’Artagnana. Po tym wydarzeniu Rochefort znika na pewien czas i pojawia się dopiero wtedy, kiedy z pomocą pana Bonacieux porywa ponownie Konstancję i więzi ją w nieznanym miejscu. Następnie znowu znika na dłuższy czas, aby ukazać się pod koniec powieści w klasztorze w Bethune, gdzie skryła się po zabiciu Buckinghama Milady de Winter. Kobieta zdaje Rochefortowi relacje z wykonania przez siebie zadania kardynała i prosi hrabiego, aby ten zostawił jej swoją karocę i odebrał ją za kilka dni z oberży. Napisała mu również adres tej oberży na kartce. Rochefort jednak jadąc konno do swego pryncypała zgubił kartkę, którą znaleźli Atos, Portos, Aramis i d’Artagnan. Dzięki niej dopadli oni Milady i zamordowali ją. Richelieu nie wiedząc jednak o tym nakazał aresztować d’Artagnana za „niepatriotyczną działalność”. Rozkaz ten wykonał właśnie Rochefort. Jednakże dzięki podstępowi d’Artagnana czterej muszkieterowie ocalili swoje głowy, a sam Gaskończyk opuścił gabinet kardynała jako porucznik. Wychodząc porozmawiał chwilę z Rochefortem i umówił się z nim na pojedynek. Niedługo potem doszło do niego – wygrał go d’Artagnan zadając Rochefortowi ranę. Obaj adwersarze pojedynkowali się ze sobą jeszcze dwa razy i za każdym razem Rochefort przegrywał i ponosił ranę. Po trzecim starciu padł żart, iż czwarta potyczka pomiędzy nimi zakończy się już śmiercią hrabiego. Nie doszło jednak do niej, bo obaj panowie pogodzili się, a nawet zaprzyjaźnili ze sobą. Nieco później, kiedy sługa d’Artagnana, Planchet opuścił swego pana i chciał zostać żołnierzem, Rochefort umożliwił mu to i dzięki jego protekcji został on sierżantem w pułku piemonckim.
Dwadzieścia lat później – po śmierci kardynała Richelieu Rochefort parał się różnymi zajęciami i zadawał z największą arystokracją we Francji. Około roku 1643 brał udział w zabawie u jednego magnata. Podczas niej, gospodarz z gośćmi po pijanemu wyszli na ulice, aby znaleźć rozrywkę w napadaniu na przechodniów i kradzeniu im płaszczy. Podczas tej zabawy jeden z napadniętych podniósł alarm i sprowadził na żartownisiów straż. Większość „złodziei” uciekła, ale Rochefort został pochwycony i wtrącony do więzienia. Dowiedział się o tym kardynał Mazarin, który na prośbę nienawidzącej Rocheforta królowej Anny Austriaczki odesłał go do Bastylii. Tam hrabia spędził 5 lat, aż do roku 1648, kiedy w kraju szalała Fronda. Mazarin postanowił pozyskać do swojej służby zaufanych ludzi. Wezwał więc z Bastylii Rocheforta. Zadanie przywiezienia go do pałacu z więzienia dostał porucznik muszkieterów d’Artagnan. Rochefort od razu poznał przyjaciela i obaj wpadli sobie w objęcia. Następnie zajechali karetą do pałacu królewskiego, gdzie Rochefort odbył rozmowę z Mazarinim. Ten zaproponował mu służbę w swojej gwardii, ale hrabia odmówił, zamiast tego polecając mu Atosa, Portosa, Aramisa i d’Artagnana. Kardynał kazał więc odesłać hrabiego do Bastylii, jednak Rochefort zobaczywszy, że w odwożącej go do więzienia eskorcie nie ma jego przyjaciela d’Artagnana i nie narazi go na niebezpieczeństwo, wychylił się z karety i zawołał o pomoc. Ledwo to zrobił, a mieszczanie na czele z Planchetem ruszyli mu w sukurs. Zabili oni eskortę i uwolnili hrabiego. Rochefort zniknął i dołączył do Frondy. D’Artagnan nieco później spotkał go w kościele, kiedy wraz z Planchetem szukał Bazina (sługi Aramisa). Rochefort powiedział porucznikowi o swoim planie dokuczenia nowemu kardynałowi, po czym zniknął potajemnie. Niedługo potem zjawił się wraz ze swoimi wspólnikami pod zamkiem Vincennes, gdzie był trzymany przywódca Frondy, książę de Beaufort. Skontaktowali się z nim za pomocą podstępu – książę podczas gry wyrzucił zza mury piłkę, którą Rochefort (przebrany za robotnika) odrzucił z zawartą tam wiadomością o planowanej ucieczce. Niedługo potem książę otrzymał w przesyłce pasztet, w którym była ukryta drabinka sznurowa, dwa sztylety, sznur i knebel (do związania naczelnika więzienia, który tej nocy jadł z księciem kolację). Książę uciekł poza mury zamku, gdzie czekali już na niego Rochefort oraz Atos i Aramis. Cała czwórka zaczęła uciekać. W pościg za nimi zostali wysłani przez kardynała d’Artagnan i Portos. Z trudem dogonili oni uciekinierów i pomiędzy przyjaciółmi doszło do walki, która została przerwana w chwili, gdy dawni czterej muszkieterowie zorientowali się, z kim walczą. Do tego przyjechały frondyckie posiłki i d’Artagnan z Portosem musieli uznać swoją porażkę, o której zameldowali Mazariniemu. Rochefort po tym wydarzeniu znika z kart powieści i pojawia się w dalszym jej ciągu jedynie sporadycznie. Najpierw z pomocą pana Bonacieux kontaktuje się z nim frondysta, koadiutor pan de Gondy, który nakazuje mu zorganizowanie zamieszek w Paryżu z powodu aresztowania radcy Broussela. Później w przeddzień bitwy wojsk Frondy z wojskami kardynała i królowej Rochefort spotyka w mieście Atosa i Aramisa, którym opowiada o szykującej się potyczce. Następnie pojawia się dopiero na samym końcu powieści, kiedy z rozkazu pana de Gondy on i pan Bonacieux na czele zbuntowanych mieszczan atakują w celu zabicia kardynała karetę, którą jechali właśnie Anna Austriaczka, Ludwik XIV i Mazarin. Karetę eskortowali jednak d’Artagnan i Portos. Obaj wyskoczyli naprzeciw szturmującego tłumu i zadali szpadami dwa ciosy – uderzenie Portosa zabiło pana Bonacieux, zaś cios d’Artagnana Rocheforta. Porucznik za późno zorientował się, kogo zabija. Rochefort zmarł na rękach przyjaciela przypominając mu jego słowa, iż czwarte starcie pomiędzy nimi zakończy się śmiercią hrabiego de Rochefort. Tak się też właśnie stało.
Rochefort w filmie.
W licznych ekranizacjach przygód muszkieterów hrabia de Rochefort urósł do roli głównego antagonisty d’Artagnana i jego przyjaciół; człowieka, który wiecznie im przeszkadza i próbuje zabić, aż w końcu ginie z ręki d’Artagnana w brawurowym pojedynku. W filmowych wersjach Rochefort zwykle również nie ma jednego oka, które przesłania czarną (lub czerwoną) przepaską, co dodaje mroku tej postaci. Oto aktorzy, którzy wcielili się w rolę Rocheforta:
1. Ian Keith – Trzej muszkieterowie (1935)
2. Ian Keith – Trzej muszkieterowie (1948)
3. Jean-Marc Tennberg – Trzej muszkieterowie (1953)
4. Robert Porte – Trzej muszkieterowie (1959)
5. Guy Delorme – Trzej muszkieterowie cz. I – Diamentowe spinki królowej (1961)
6. Guy Delorme – Trzej muszkieterowie cz. II – Zemsta Milady (1961)
7. Silvano Tranquilli – D’Artagnan (serial 1969-70)
8. Christopher Lee – Trzej muszkieterowie – Diamenty królowej (1973)
9. Christopher Lee – Czterej muszkieterowie – Zemsta Milady (1974)
10. Christopher Lee – Powrót muszkieterów (1989)
11. Michael Wincott – Trzej muszkieterowie (1993)
12. Mads Mikkelsen – Trzej muszkieterowie 3D (2011)
A oto jak wyglądały najsłynniejsze filmowe wersje Rocheforta:
Prócz tego w filmie Córka d’Artagnana pojawia się postać córki Rocheforta, która ma konflikt z tytułową bohaterką filmu i uczestniczy w spisku na życie króla Ludwika XIV i kardynała Mazarina. W córkę Rocheforta wcieliła się aktorka Charlotte Kady.

</doc>
<doc id="2829399" url="https://pl.wikipedia.org/wiki?curid=2829399" title="Phở">
Phở

Phở (wymowa wietnamska ) – popularne danie kuchni wietnamskiej. Zupa, rodzaj rosołu z makaronem i dodatkami. Tradycyjnie przyrządza się dwa rodzaje phở: "phở bò" z wołowiną i "phở gà" z mięsem kurczaka. Obecnie tworzone są różne wariacje z innymi dodatkami. Zdarza się, że do przygotowania zupy wykorzystuje się ponad 20 różnych składników.
Zupę najczęściej przyprawia się zieloną kolendrą i dosala sosem rybnym.
Przepis na potrawę powstał na początku XX wieku w północnym Wietnamie. Po roku 1954, w związku z migracjami spowodowanymi podziałem Wietnamu na część południową i północną, potrawa rozprzestrzeniła się również na inne regiony, wzbogacana lokalnymi składnikami. Obecnie phở jest popularnym daniem w całym Wietnamie, je się ją zarówno na śniadanie, jak i na obiad lub kolację. Phở zwykle je się pałeczkami, wypijając na koniec sam bulion.

</doc>
<doc id="2829400" url="https://pl.wikipedia.org/wiki?curid=2829400" title="CASA 2.111">
CASA 2.111

CASA 2.111 – średni, dwusilnikowy samolot bombowy, będący hiszpańską wersją licencyjną niemieckiego bombowca Heinkel He 111 z okresu II wojny światowej produkowany przez Construcciones Aeronáuticas SA (CASA). Samoloty wytwarzane w Hiszpanii różniły się nieznacznie od pierwowzoru. Przy zachowaniu tego samego kadłuba, miały inne uzbrojenie. W późniejszym czasie zamontowano w nich silniki Rolls-Royce Merlin.
Historia konstrukcji.
Po zakończeniu wojny domowej w 1939 roku hiszpańskie siły lotnicze otrzymały pewną liczbę bombowców Heinkel He 111B, dotychczas eksploatowanych przez oddziały niemieckiego Legionu Condor. W 1941 roku hiszpańska wytwórnia CASA podpisała kontrakt na uruchomienie produkcji 200 egzemplarzy He 111 H16 w Sewilli. Zaplanowano również, że w Hiszpanii będą powstawały silniki Jumo 211. Proces produkcji przebiegał jednak bardzo powoli. Niemieckie fabryki, zajęte produkcją wojenną, nie były w stanie dostarczyć części potrzebnych do zmontowania pierwszych samolotów i przeszkolenia pracowników CASA. Pierwsza licencyjna maszyna, oznaczona jako CASA 2.111A, wystartowała do pierwszego lotu dopiero w maju 1945 roku. Niewielka liczba dostarczonych z Niemiec silników spowodowała, że do eksploatacji zdołano wprowadzić tylko 10 samolotów z 236 wyprodukowanych i zmagazynowanych płatowców. Próbowano je zastąpić hiszpańskimi silnikami Hispano-Suiza 12-Z89. Jednak bez rezultatu. W 1949 roku udało się zakupić we Francji dużą partię zmagazynowanych tam silników Jumo 211F. Umożliwiło to skompletowanie ok. 100 samolotów, które oznaczono jako CASA 2.111B. Obok wariantu bombowego powstały też: rozpoznawczy – CASA 2.111C oraz transportowy – CASA 2.111E. W lipcu 1951 zabudowano na jednym egzemplarzu samolotu, brytyjskie silniki Rolls-Royce Merlin 500-29. Nabyto 240 sztuk tych silników, które zastąpiły bardzo awaryjne po długim składowaniu jednostki niemieckie.
Eksploatacja.
Pierwszy egzemplarz wszedł do służby 23 maja 1945. Samoloty były bardzo długo używane przez siły lotnicze Hiszpanii. Ostatnie samoloty z silnikami Jumo 211 zostały wycofane w 1958 roku. Maszyny wyposażone w silniki Merlin dotrwały aż do 1975 roku. Swoją drugą młodość przeżyły na planach filmów wojennych „Bitwa o Anglię” i „Patton”.
Zastosowanie bojowe.
Samoloty CASA 2.111 były używane jako bombowce bliskiego wsparcia przeciwko Marokańczykom podczas wojny o Ifni w latach 1957–1958.
Zachowane egzemplarze.
Do dziś zachowało się około 14 samolotów CASA 2.111. Ostatni latający egzemplarz uległ wypadkowi w dniu 10 lipca 2003 podczas podchodzenia do lądowania na lotnisku Cheyenne, w stanie Wyoming, w USA. Obydwaj piloci zginęli.

</doc>
<doc id="2829403" url="https://pl.wikipedia.org/wiki?curid=2829403" title="Tachikawa Ki-55">
Tachikawa Ki-55

Tachikawa Ki-55 – japoński samolot szkolenia zaawansowanego z okresu II wojny światowej. Ki-55 nie był konstrukcją oryginalną, ale jedynie nieco zmodyfikowanym samolotem towarzyszącym Tachikawa Ki-36. Pod koniec wojny używany był także do ataków samobójczych. W czasie wojny nosił amerykańskie oznaczenie kodowe Ida.
Tło historyczne.
W 1938 na służbę w wojskach lotniczych Cesarskiej Japońskiej Armii wszedł samolot towarzyszący Tachikawa Ki-36. Znakomite właściwości pilotażowe i dobre osiągi tego samolotu sprawiały, że był on dobrym kandydatem na samolot szkolenia zaawansowanego. Adaptacja Ki-36 do roli samolotu szkoleniowego była bardzo prosta, usunięto z niego tylko całe niepotrzebne do celów szkoleniowych wyposażenie, z dołu kadłuba usunięto okienka obserwacyjne, zdjęto także owiewki niechowanego podwozia oraz usunięto tylny karabin maszynowy obserwatora.
Opis konstrukcji.
Tachikawa Ki-55 był jednosilnikowym, dwuosobowym dolnopłatem używanym do szkolenia zaawansowanego. Konstrukcja samolotu była metalowa, kryta płótnem i blachą metalową. Załoga, uczeń i instruktor, siedziała z zamkniętej kabinie w układzie tandem.
Samolot był napędzany 9-cylindrowym, chłodzonym powietrzem silnikiem gwiazdowym typu Hitachi Ha-13a o mocy 510 KM przy starcie (470 KM na wysokości 1700 m) z dwupłatowym, drewnianym śmigłem.
Samolot mierzył 8 metrów długości i 3,64 metrów wysokości, rozpiętość skrzydeł wynosiła 11,8 metrów, a ich powierzchnia 20 metrów kwadratowych. Masa własna samolotu wynosiła 1292 kg, masa startowa wynosiła 1721 kg.
Prędkość maksymalna wynosiła 349 km/h na wysokości 2200 metrów, a prędkość przelotowa 235 km/h. Pułap operacyjny wynosił 8200 metrów, a zasięg do 1060 kilometrów.
Uzbrojenie stanowił pojedynczy karabin maszynowy Typ 89 kalibru 7,7 mm umieszczony w owiewce silnika.
Historia.
Prototyp samolotu został ukończony we wrześniu 1939. Łącznie z prototypem wyprodukowano 1389 samolotów tego typu, z czego 1078 w zakładach Tachikawa Hikoki i 501 w zakładach Kawasaki Kokuki:
Tachikawa Ki-55 używane były jako samoloty szkolenia zaawansowanego zarówno w szkołach lotniczych Armii, jak i cywilnych szkolących pilotów Armii. W ramach normalnego szkolenia większość pilotów Armii otrzymywało skrzydełka pilota po udanym locie solowym na Ki-55. Samoloty używane były też jako samoloty szkoleniowe przez siły lotnicze marionetkowych państw azjatyckich pozostających pod wpływami japońskimi. W czasie wojny zarówno Ki-36, jak i Ki-55 nosiły amerykańskie oznaczenie kodowe Ida.
Po zakończeniu wojny zdobyczne Ki-55 używane były przez lotnictwo Chińskiej Republiki Ludowej.
Użycie bojowe.
Pod koniec wojny Ki-55 używane były do ataków samobójczych przez jednostki kamikaze. Do tej roli były uzbrajane w 250- lub 500-kilogramową bombę przenoszoną wewnątrz kadłuba.
Po zakończeniu wojny trzy porzucone na Jawie maszyny tego typu używane były przez Indonezyjczyków przeciwko Holendrom w czasie rewolucji indonezyjskiej.

</doc>
<doc id="2829413" url="https://pl.wikipedia.org/wiki?curid=2829413" title="Przechód za Rękawicą">
Przechód za Rękawicą

Przechód za Rękawicą (ok. 1360 m) – przełączka pomiędzy turniami Rękawica (ok. 1365 m) i Żółta Baszta (ok. 1400 m) w północno-zachodniej grani Upłaziańskiej Kopy w Dolinie Kościeliskiej w Tatrach Zachodnich. Jej północno-wschodnie stoki opadają do Żlebu pod Wysranki, południowo-zachodnie do piarżysto-trawiastego żlebka w lewej (patrząc od dołu) odnodze Kolistego Żlebu.
Wysranki, czyli stoki opadające z Organów do Żlebu pod Wysranki są całkowicie zalesione i od tej strony na Przechód za Rękawicą, jak również na sąsiednie turnie można łatwo wyjść. Również wyjście z Doliny Kościeliskiej przez lewą odnogę Kolistego Żlebu na Przechód za Rękawicą jest łatwe.

</doc>
<doc id="2829414" url="https://pl.wikipedia.org/wiki?curid=2829414" title="Jan Jansma">
Jan Jansma

Jan Jansma (ur. 9 sierpnia 1962, Haarlem) – holenderski brydżysta z tytułami World International Master w kategorii Open (WBF) oraz European Grand Master i European Champion w kategoriach Open i Juniors (EBL).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2829416" url="https://pl.wikipedia.org/wiki?curid=2829416" title="Sermones super „Gloria in excelsis”">
Sermones super „Gloria in excelsis”

Sermones super „Gloria in excelsis” ("Kazania na temat „Chwała na wysokościach”") – zbiór średniowiecznych kazań w języku łacińskim z końca XIV w., autorstwa Stanisława ze Skarbimierza.
Kazania zostały napisane w Pradze w 1390. Zbiór składa się z 20 kazań przeznaczonych dla kleru parafialnego, poprzedzonych wstępem od autora. Kolekcja poświęcona jest 3 tematom:
Charakterystyczną cechą zbioru kazań jest treściowe i kompozycyjne skupienie wokół hymnu "Gloria in excelsis Deo", nie zaś bezpośrednie nawiązanie do "Biblii", co było najczęstszą praktyką w kazaniach. Styl kazań wzorowany jest na języku "Wulgaty", zawiera też elementy średniowiecznej retoryki.

</doc>
<doc id="2829424" url="https://pl.wikipedia.org/wiki?curid=2829424" title="Tony! Toni! Toné!">
Tony! Toni! Toné!

Tony! Toni! Toné! – amerykańska grupa tworząca grupę soul i R&amp;B. Grupa pochodzi z Okland w Kalifornii. 
Popularna w latach 1980 i na początku lat 1990. 
Członkowie grupy.
Zespół założył Dwayne Wiggins (wokal i gitara) z bratem Raphael Saadiq (wokal i bas) oraz kuzynem Christianem Riley (perkusja i klawisze) .

</doc>
<doc id="2829426" url="https://pl.wikipedia.org/wiki?curid=2829426" title="Thymalloides">
Thymalloides



</doc>
<doc id="2829427" url="https://pl.wikipedia.org/wiki?curid=2829427" title="Orthocolus">
Orthocolus



</doc>
<doc id="2829428" url="https://pl.wikipedia.org/wiki?curid=2829428" title="Choregon">
Choregon



</doc>
<doc id="2829429" url="https://pl.wikipedia.org/wiki?curid=2829429" title="Elica Raewa">
Elica Raewa

Elica Raewa, bułg. Елица Раева (ur. 13 marca 1987 w Ruse) – bułgarska szachistka, mistrzyni międzynarodowa od 2008 roku.
Kariera szachowa.
W latach 1997–2006 wielokrotnie reprezentowała Bułgarię na mistrzostwach świata i Europy juniorek w różnych kategoriach wiekowych. W finale indywidualnych mistrzostw Bułgarii zadebiutowała w 2002, zajmując w Płowdiwie VI miejsce. W 2008 zdobyła pierwszy w karierze tytuł mistrzyni kraju, w swoim dorobku posiada również cztery medale srebrne (2011, 2012, 2013, 2014). Wielokrotnie reprezentowała Bułgarię w turniejach drużynowych, m.in.: oraz .
Normy na tytuł mistrzyni międzynarodowej wypełniła w latach 2007 (podczas drużynowych mistrzostw Europy w Heraklionie) oraz 2008 (dwukrotnie w Płowdiwie, podczas finału mistrzostw Bułgarii oraz indywidualnych mistrzostw Europy kobiet). W 2010 podzieliła I m. w otwartym memoriale Miłko Bobocowa w Sofii.
Najwyższy ranking w dotychczasowej karierze osiągnęła 1 października 2013, z wynikiem 2361 punktów zajmowała wówczas 2. miejsce (za Antoanetą Stefanową) wśród bułgarskich szachistek.

</doc>
<doc id="2829434" url="https://pl.wikipedia.org/wiki?curid=2829434" title="Alexander Brunett">
Alexander Brunett

Alexander Joseph Brunett (ur. 17 stycznia 1934 w Detroit, Michigan, zm. 31 stycznia 2020) – amerykański duchowny rzymskokatolicki, arcybiskup metropolita Seattle w latach 1997–2010.
Życiorys.
Urodził się jako drugie z czternaściorga dzieci Raymonda i Cecilii z domu Gill. Po ukończeniu edukacji szkolnej został wysłany przez kardynała Mooneya na studia do Rzymu. Tam też otrzymał święcenia kapłańskie z rąk kard. Luigiego Traglii. Jako członek gwardii honorowej czuwał przy zwłokach Piusa XII po jego śmierci w październiku 1958 roku. Po powrocie do kraju służył duszpastersko w archidiecezji Detroit. Kontynuował jednocześnie studia na Marquette University, które zakończył doktoratem z teologii. Był również słuchaczem instytutów teologicznych w Jerozolimie, Paryżu i w Niemczech. W latach 70. zaangażował się w dialog ekumeniczny z żydami. Od 1990 nosił tytuł prałata honorowego Jego Świątobliwości.
19 kwietnia 1994 otrzymał nominację na ordynariusza Heleny w Montanie. Sakry udzielił mu przyszły kardynał William Levada. 28 października 1997 mianowany arcybiskupem metropolitą Seattle. Jako delegat i członek działał w różnych organizacjach ekumenicznych. Spotykał się m.in. z anglikańskimi arcybiskupami (np. Desmondem Tutu) i patriarchą Konstantynopola. 16 września 2010 roku przeszedł na emeryturę. Nadal zasiadał jednak w zarządach kilku uczelni katolickich (m.in. Mundelein Seminary i Kolegium Ameryki Płn. w Rzymie). Od października 2012 do 25 maja 2013 sprawował funkcję administratora apostolskiego diecezji Oakland w okresie "sede vacante".

</doc>
<doc id="2829442" url="https://pl.wikipedia.org/wiki?curid=2829442" title="Darkness in the Light">
Darkness in the Light

Darkness in the Light – piąty album studyjny amerykańskiej grupy muzycznej Unearth, wydany 5 lipca 2011 nakładem Metal Blade Records. Była to ostatnia płyta studyjna wydana w tej wytwórni i zarazem ostatnia w składzie z gitarzystą basowym Johnem „Slo” Maggardem.

</doc>
<doc id="2829444" url="https://pl.wikipedia.org/wiki?curid=2829444" title="Stadion Centralny w Ałma-Acie">
Stadion Centralny w Ałma-Acie



</doc>
<doc id="2829446" url="https://pl.wikipedia.org/wiki?curid=2829446" title="Namys Ałma-Ata">
Namys Ałma-Ata



</doc>
<doc id="2829449" url="https://pl.wikipedia.org/wiki?curid=2829449" title="Megasport Ałma-Ata">
Megasport Ałma-Ata



</doc>
<doc id="2829451" url="https://pl.wikipedia.org/wiki?curid=2829451" title="Kajrat Ałma-Ata">
Kajrat Ałma-Ata



</doc>
<doc id="2829453" url="https://pl.wikipedia.org/wiki?curid=2829453" title="CSKA Ałma-Ata">
CSKA Ałma-Ata



</doc>
<doc id="2829457" url="https://pl.wikipedia.org/wiki?curid=2829457" title="Dostyk Ałma-Ata">
Dostyk Ałma-Ata



</doc>
<doc id="2829459" url="https://pl.wikipedia.org/wiki?curid=2829459" title="Dinamo Ałma-Ata">
Dinamo Ałma-Ata



</doc>
<doc id="2829461" url="https://pl.wikipedia.org/wiki?curid=2829461" title="Teatr Lalki i Aktora w Łomży">
Teatr Lalki i Aktora w Łomży

Teatr Lalki i Aktora w Łomży działalność zainaugurował w sezonie teatralnym 1987/1988. Pierwsza premiera pt. „Bajki Pana Brzechwy” miała natomiast miejsce 22.12.1987 roku. Jest miejską instytucją artystyczną. Teatr zrealizował ponad 70 premier. Do najważniejszych należą m.in. "Czerwony kapturek, Kominiarczyk, Pinokio, Madejowe łoże, Sklep z zabawkami, Balladyna, Mewa, Pasja, Kartoteka" oraz "Proces". Z teatrem współpracowali m.in. Stanisław Ochmański, Adam Kilian, Halina Zalewska-Słobodzianek, Wiesław Hejno, Joanna Braun, Pero Mioč, Andrzej Rozhin, Oleg Żugżda, Eva Farkašova, Pavel Hubička, Mikołaj Malesza, Krzysztof Rau, Daniel Lovecchio, Zbigniew Krzywański, Jarosław Perszko, Janusz Ryl-Krystianowski.
Jako placówka programowo skierowana do najmłodszych odbiorców – dzieci i młodzieży, a także ich rodziców i nauczycieli, teatr realizuje swoją wychowawczą misję, łącząc działalność artystyczną z edukacyjną. Prowadzi działalność objazdową i realizuje cykliczne projekty edukacyjne. Do najważniejszych projektów realizowanych na przestrzeni ostatnich lat należą m.in. "Poznajemy Teatr, Pasja - Zbliżenia, Letnia Akademia Teatru, Mobilny Teatr" oraz "Brama na Podlasie". Teren prowadzonej przez teatr działalności obejmuje województwo podlaskie, warmińsko-mazurskie i mazowieckie i powiększa np. o miejscowości województwa lubelskiego. 
Instytucja jest otwarta na współpracę międzynarodową. Teatr jest organizatorem Międzynarodowego Festiwalu Teatralnego Walizka - przeglądu i konfrontacji ciekawych zjawisk we współczesnym teatrze formy. Teatr Lalki i Aktora w Łomży jest teatrem podróżującym. Pokazywał swoje przedstawienia w ponad 15 krajach, takich jak Niemcy, Francja, Serbia, Czarnogóra, Hiszpania, Słowenia, Chorwacja, Rosja, Bośnia i Hercegowina i Ukraina.
Międzynarodowy Festiwal Teatralny WALIZKA.
Międzynarodowy Festiwal Teatralny WALIZKA odbywa się co roku i skupia teatry portatywne. Ważny z racji pokazywania małych form scenicznych, możliwych do odegrania w niewielkich przestrzeniach. Jest uznanym w środowiskach twórczych w Polsce i za granicą przeglądem spektakli teatrów lalek, prezentującym najnowsze trendy w dziedzinie sztuki lalkarskiej, a także spektakle realizowane w konwencjach i technikach tradycyjnych. Festiwal jest opozycją dla dużych imprez teatralnych w kraju i upomina się o ambitny i heterogoniczny teatr, który zazwyczaj zepchnięty jest na margines.
Każdego roku przyjeżdżają do Łomży zespoły teatru lalkowego i szeroko pojętego teatru formy z całego świata: gościło na nim około 350 teatrów z 50 krajów m.in. Japonii, Singapuru, Nowej Zelandii, Chin, Stanów Zjednoczonych, Iranu, Izraela, Hiszpanii, Serbii i Argentyny. Otwartość na wszelkie teatralne nurty, konwencje i stylistyki, a także zapraszanie do udziału w przeglądzie przedstawień adresowanych do widzów dorosłych, czyni łomżyński festiwal atrakcyjnym. Podczas festiwalu, obok spektakli prawdziwych mistrzów lalkarskiej profesji, prezentowane są widowiska artystów i teatrów poszukujących nowych form artystycznej wypowiedzi.
Podstawowym założeniem festiwalu – poza przeglądem spektakli, jest konfrontacja osiągnięć artystycznych twórców, a także promocja aktualnych dokonań polskiego lalkarstwa poprzez wydawnictwa, zapraszanie na festiwal przedstawicieli mediów oraz obserwatorów zagranicznych. Jego ambicją jest poszukiwanie interesujących zjawisk w szeroko pojętej przestrzeni teatralnej, konfrontowanie języka sztuki lalkarskiej i teatru formy z pokrewnymi dyscyplinami sztuki. 
Międzynarodowy Festiwal Teatralny Walizka jest przede wszystkim konkursem wyselekcjonowanych spośród nadesłanych propozycji spektakli, w którym jury przyznaje nagrody indywidualne i nagrodę Grand Prix, ale festiwal to również imprezy kulturalne w nurcie offowym. Oprócz spektakli konkursowych w każdej edycji organizowane są koncerty, wystawy, spotkania z osobowościami teatru z kraju i z zagranicy, promocje wydawnictw teatralnych. Tradycyjnie odbywają się też prezentacje uliczne.

</doc>
<doc id="2829462" url="https://pl.wikipedia.org/wiki?curid=2829462" title="Egidius Jünger">
Egidius Jünger

Egidius Jünger (ur. 6 kwietnia 1833 w Burtscheid w Nadrenii, zm. 26 grudnia 1895) – amerykański duchowny rzymskokatolicki pochodzenia niemieckiego, biskup Nesqually w latach 1879-1895.
Życiorys.
Ukończył Katolicki Uniwersytet w Lowanium. Święcenia kapłańskie otrzymał w Mechelen. Wyjechał następnie na misje do USA i osiadł w Walla Walla w stanie Waszyngton (diecezja Nesqually). Od roku 1864 był rektorem miejscowej katedry św. Jakuba w Vancouver.
6 sierpnia 1879 mianowany ordynariuszem Nesqually po rezygnacji bpa Augustina Blancheta. Urząd ten sprawował do śmierci.

</doc>
<doc id="2829463" url="https://pl.wikipedia.org/wiki?curid=2829463" title="Bogen (ujednoznacznienie)">
Bogen (ujednoznacznienie)



</doc>
<doc id="2829464" url="https://pl.wikipedia.org/wiki?curid=2829464" title="Straubing (ujednoznacznienie)">
Straubing (ujednoznacznienie)



</doc>
<doc id="2829468" url="https://pl.wikipedia.org/wiki?curid=2829468" title="Grzbiet Norfolk">
Grzbiet Norfolk



</doc>
<doc id="2829469" url="https://pl.wikipedia.org/wiki?curid=2829469" title="Rów Sandwich Południowy">
Rów Sandwich Południowy



</doc>
<doc id="2829474" url="https://pl.wikipedia.org/wiki?curid=2829474" title="Dmitrij Makarow">
Dmitrij Makarow

Dmitrij Leonidowicz Makarow, ros. Дмитрий Леонидович Макаров (ur. 6 grudnia 1983 w Ufie) – rosyjski hokeista.
Jego brat Konstantin (ur. 1985) także został hokeistą.
Kariera.
Wychowanek Saławata Jułajew Ufa. Od maja 2011 do kwietnia 2013 roku zawodnik Torpedo Niżny Nowogród. W maju 2013 roku został zawodnikiem macierzystego Saławatu Jułajew Ufa (w toku wymiany - graczem Torpedo zostali Dienis Parszyn i Siergiej Sientiurin), związany rocznym kontraktem. Od maja 2016 ponownie zawodnik Nieftiechimika Niżniekamsk. Od połowy listopada 2016 ponownie zawodnik Saławatu. Od maja 2017 zawodnik Jugry. We wrześniu 2017 przedłużył kontrakt. Zwolniony z klubu miesiąc później.

</doc>
<doc id="2829476" url="https://pl.wikipedia.org/wiki?curid=2829476" title="Portlaoighise">
Portlaoighise



</doc>
<doc id="2829477" url="https://pl.wikipedia.org/wiki?curid=2829477" title="Iwan Selezniow">
Iwan Selezniow

Iwan Fiedorowicz Selezniow (ur. 3 stycznia 1856 w Kijowie, zm. 31 marca 1936 tamże) – ukraiński malarz, twórca malarstwa ściennego.
Od 1872 studiował na Akademii Sztuk Pięknych w Petersburgu, jego wybitne osiągnięcia w nauce zostały nagrodzone trzykrotnym przyznaniem srebrnego medalu (1876, 1878, 1880) oraz złotego medalu rok po ukończeniu studiów w 1882. Uczelnię ukończył w wyróżnieniem, Od 1883 przebywał i tworzył w Rzymie, po powrocie do Kijowa od 1886 był nauczycielem rysunku, od 1901 uczył w szkole prowadzonej przez Mikołaja Iwanowicza Muraszko. Od 1911 do 1914 był dyrektorem Szkoły Sztuki w Kijowie. Uczestniczył w pracach renowacyjnych fresków z XII wieku w Monasterze św. Cyryla w Kijowie.
Twórczość Iwana Fiedorowicza Selezniowa obejmuje w większości historyczne sceny obyczajowe i portrety, część z nich to ukazywanie całej postaci na tle wnętrz mieszkalnych. Z czasów pobytu w Rzymie pochodzi kolekcja pejzaży antycznych. Był autorem ilustracji do podręcznika dla początkujących malarzy.

</doc>
<doc id="2829480" url="https://pl.wikipedia.org/wiki?curid=2829480" title="Reganotilapia">
Reganotilapia



</doc>
<doc id="2829482" url="https://pl.wikipedia.org/wiki?curid=2829482" title="Iwan Fedorowicz Selezniow">
Iwan Fedorowicz Selezniow



</doc>
<doc id="2829483" url="https://pl.wikipedia.org/wiki?curid=2829483" title="Pelmatolapia">
Pelmatolapia

Pelmatolapia – rodzaj ryb z rodziny pielęgnicowatych (Cichlidae).
Występowanie.
Środkowo-zachodnia Afryka.
Klasyfikacja.
Takson ustanowiony przez Thysa van den Audenaerde'a w 1969. Gatunkiem typowym rodzaju jest "Tilapia mariae" (="P. mariae").
Gatunki zaliczane do tego rodzaju:

</doc>
<doc id="2829484" url="https://pl.wikipedia.org/wiki?curid=2829484" title="Neotrewavasia">
Neotrewavasia



</doc>
<doc id="2829485" url="https://pl.wikipedia.org/wiki?curid=2829485" title="Heterotilapia">
Heterotilapia



</doc>
<doc id="2829486" url="https://pl.wikipedia.org/wiki?curid=2829486" title="Haligenes">
Haligenes



</doc>
<doc id="2829487" url="https://pl.wikipedia.org/wiki?curid=2829487" title="Dagetia">
Dagetia



</doc>
<doc id="2829488" url="https://pl.wikipedia.org/wiki?curid=2829488" title="Coptodon">
Coptodon



</doc>
<doc id="2829490" url="https://pl.wikipedia.org/wiki?curid=2829490" title="Chromis (ujednoznacznienie)">
Chromis (ujednoznacznienie)



</doc>
<doc id="2829492" url="https://pl.wikipedia.org/wiki?curid=2829492" title="Almaty Tower">
Almaty Tower



</doc>
<doc id="2829493" url="https://pl.wikipedia.org/wiki?curid=2829493" title="Edward O’Dea">
Edward O’Dea

Edward John O’Dea (ur. 23 listopada 1856 w Dorchester, Massachusetts, zm. 25 grudnia 1932 w Seattle, Waszyngton) – amerykański duchowny katolicki, biskup Nesqually (od roku 1907 Seattle) w latach 1896–1932.
Życiorys.
Jego rodzina przeniosła się do Oregonu w roku 1866 (kalifornijska gorączka złota). Do kapłaństwa przygotowywał się w Montrealu w Kanadzie. Tam też otrzymał święcenia kapłańskie z rąk miejscowego ordynariusza. Pracował duszpastersko jako kapłan archidiecezji Oregon City. 
13 czerwca 1896 otrzymał nominację na biskupa wakującej od pół roku diecezji Nesqually. Za jego długiej kadencji siedzibę diecezji przeniesiono do Seattle i wybudowano tam katedrę św. Jakuba. W roku 1930 otwarte zostało seminarium diecezjalne św. Edwarda w Kenmore (funkcjonujące w latach 1930–1976). Zmarł w Boże Narodzenie roku 1932 i pochowany został w miejscowej katedrze.

</doc>
<doc id="2829497" url="https://pl.wikipedia.org/wiki?curid=2829497" title="Zal">
Zal

Zal – bohater mitologii irańskiej, syn Garszaspa, ojciec Rustama.
Urodził się z białymi włosami, co wzbudziło podejrzenia Garszaspa, iż nie jest jego synem. Garszasp kazał porzucić go na kamienistej pustyni. Przez błyszczące włosy niemowlę zostało wypatrzone przez Simurga, mitycznego ptaka Sjena, która porwała go w szpony i zaniosła do wysoko położonego gniazda, aby nakarmić nim pisklęta. Ale pisklęta go nie pożarły, przyjmując go do swego grona. Simorg wykarmiła więc Zala razem z pisklętami. 
Zal wyrósł na mądrego i dzielnego bohatera, a jego sława zaczęła rosnąć. Garszasp (Sam) dowiedział się o dziecku wychowanym przez ptasią matkę, domyślił się, że chodzi o jego porzuconego syna i zapragnął, aby ten powrócił. Udał się w góry i odszukał syna. Simorg nadała Zalowi na pamiątkę imię Dastan („zdrada”) od zdrady ojca, który go porzucił. Następnie wręczyła mu trzy swoje pióra i pouczyła, aby w potrzebie zapalając pióro i wypowiadając odpowiednie zaklęcie, wezwał ją na pomoc. Po powrocie do domu Garszaspa zyskał przydomek „Złoty Zal” z powodu włosów.
Podczas objazdu wschodniej części królestwa Zal poznał Rudabe, córkę króla Mehraba i zakochał się z wzajemnością. Jednak na małżeństwo nie chciał się zgodzić ojciec Zala, gdyż Rudabe pochodziła po matce z rodu smoczego, zahhakowego. Również ojciec Rudabe nie wyrażał zgody na związek. Pertraktacje rodzin trwały długo, a do pomyślnego zakończenia sprawy przyczyniła się przepowiednia o narodzinach z tego związku największego bohatera Iranu. Po wszystkich obrzędach młodzi przyjechali do Sistanu, gdzie Rudabe urodziła syna Rustama. Sam poród odbywał się z kłopotami, lecz Zal przypomniał sobie o obietnicy Simurga, spalił pióro i wezwał ją na pomoc. Ta poleciła wywarem ziołowym uśpić Rudabe, a drugim lekarstwem natrzeć jej brzuch i rozciąć. Po obudzeniu na widok syna Rudabe zakrzyknęła „Rastam”, co znaczy „ocalałam” i stąd imię syna Rustam. 
Według jednych przekazów Zal przeżył swojego syna Rustama i kazał go pochować pod wielkim kurhanem (kopcem). Według innych umierając, przekazał mu maczugę.
Zal przed swoją śmiercią został wzięty do niewoli przez Bahmana, syna zabitego przez Rustama Esfandjara, ale potem został wypuszczony. 

</doc>
<doc id="2829498" url="https://pl.wikipedia.org/wiki?curid=2829498" title="Józef Giemza">
Józef Giemza

Józef Giemza (ur. 10 października 1953 w miejscowości Rudy-Rysie k. Brzeska) – polski samorządowiec, z wykształcenia inżynier zootechnik, w latach 1992-2006 pełnił funkcję burmistrza Nowego Miasteczka.
Życiorys.
Absolwent Akademii Rolniczej w Poznaniu. W latach 1977-1992 pracował w Państwowych Gospodarstwach Rolnych na terenach dawnych woj. zielonogórskiego i jeleniogórskiego. Od 10 kwietnia 1992 roku do 20 grudnia 2006 roku pełnił funkcję burmistrza Nowego Miasteczka.
Rodzina.
Żona – Krystyna (emerytowana nauczycielka, ostatnie miejsce pracy: Zespół Szkół nr 1 w Nowym Miasteczku), syn – Marek.

</doc>
<doc id="2829500" url="https://pl.wikipedia.org/wiki?curid=2829500" title="Kamp!">
Kamp!

Kamp! – polski zespół, założony w Łodzi, grający muzykę electro pop. Brzmienie tria określane jest jako melodyjny synth pop z wpływami nowej fali lat 80., francuskiego house'u i chill-wave'u. 
23 listopada 2012 roku zespół wydał debiutancki album długogrający zatytułowany "Kamp!" (wydany nakładem własnej wytwórni Brennnessel, dystrybutorem albumu jest AGORA S.A.). Wcześniej muzycy wydali: Sulk (2012, single, Brennnessel), Cairo (2011, single, DISCO Texas), Heats (2010, single, Brennnessel), Breaking a ghost's heart (2009, single, Brennnessel) i Thales one (2009, EP, Brennnessel).
Kamp! zagrał m.in. na Selectorze, Open'erze, Olsztyn Green Festival, SXSW w Austin (USA), The Great Escape w Brighton (UK), na Liverpool Sound City (UK), Exit Festival (Serbia), Audioriver czy Festiwalu Tauron Nowa Muzyka w Katowicach oraz w rozgłośniach radiowych: „Offsesję” w Trójce (z zespołem Avell) i „Przesłuchanie” w Radiu Roxy.

</doc>
<doc id="2829505" url="https://pl.wikipedia.org/wiki?curid=2829505" title="Muzea berlińskie">
Muzea berlińskie



</doc>
<doc id="2829506" url="https://pl.wikipedia.org/wiki?curid=2829506" title="Nagroda Teatralna im. Stanisława Wyspiańskiego">
Nagroda Teatralna im. Stanisława Wyspiańskiego

Nagroda Teatralna im. Stanisława Wyspiańskiego – coroczna nagroda Miasta Krakowa przyznawana artystom teatru za szczególne osiągnięcia lub wydarzenia w dziedzinie teatru, których miejscem powstania i zasadniczej prezentacji było miasto Kraków, ustanowiona uchwałą Rady Miasta w dniu 14 września 2011.
Kapituła przyznaje ją indywidualnym artystom teatru (aktorom, reżyserom, scenografom, muzykom), lub zespołom za wspólne osiągnięcie kilku artystów. Jest nagrodą pieniężną dzieloną w przypadku nagrody zespołowej. Nagroda główna wynosi 50 000 zł, od 2017 przyznawana jest także nagroda specjalna w wysokości 10 000 zł lub 15 000 zł, przeznaczona dla artystów teatru nieinstytucjonalnego.
Kapituła nagrody.
W skład kapituły nagrody wchodzą:
W skład kapituły wchodzili:
Laureaci nagrody.
Laureaci nagrody:

</doc>
<doc id="2829508" url="https://pl.wikipedia.org/wiki?curid=2829508" title="Eugeniusz Dostojewski">
Eugeniusz Dostojewski

Eugeniusz Dostojewski vel Eugeniusz Harhala vel Eugeniusz Gargala (ur. 1 kwietnia 1924 w Gwoźdźcu-Kolonii, zm. 5 maja 2001 w Warszawie) – generał brygady Wojska Polskiego, działacz komunistyczny, od 1977 do 1980 prezes Głównego Urzędu Ceł.
Życiorys.
Eugeniusz Dostojewski urodził się 1 kwietnia 1924 w Gwoźdźcu-Kolonii, w powiecie kołomyjskim. Po ukończeniu szkoły powszechnej był robotnikiem w bursie im. Stanisława Kostki w Kołomyi. Po aneksji wschodnich ziem II RP przez ZSRR był uczniem ślusarskim i ślusarzem w Fabryce Maszyn Rolniczych. W styczniu 1940 deportowany przez NKWD wraz z rodziną do Kraju Krasnojarskiego, gdzie pracował jako ślusarz w Wilistowskim Zakładzie Mechanicznym, a od lutego 1941 był robotnikiem w Przedsiębiorstwie Wyrębu Lasów w rejonie Tobolska. Od stycznia 1943 był pomocnikiem kowala w kołchozie im. Woroszyłowa w miejscowości Żyrianowa.
31 sierpnia 1943 został wcielony do Polskich Sił Zbrojnych w ZSRR i skierowany do samodzielnej kompanii zwiadu 2 Dywizji Piechoty im. Jana Henryka Dąbrowskiego. We wrześniu 1943 został dowódcą drużyny, a od stycznia 1944 zastępcą dowódcy plutonu w kompanii zwiadu. Latem 1944 uczestniczył w walkach pod Puławami i Warką. 1 września 1944 został ranny w nogę. Po wyleczeniu, z początkiem listopada 1944 został elewem Szkoły Oficerskiej 1 Armii WP w Mińsku Mazowieckim. Po ukończeniu szkoły z oceną bardzo dobrą w lutym 1945 został promowany do stopnia chorążego w korpusie oficerów piechoty i wyznaczony na dowódcę plutonu ckm. Od sierpnia 1945 pełnił służbę w Oficerskiej Szkole Piechoty Nr 2 w Gryficach, gdzie był kolejno dowódcą plutonu strzeleckiego (do grudnia 1945), adiutantem komendanta szkoły (do czerwca 1946), dowódcą kompanii oficerskiej (do września 1946) i pomocnikiem dyrektora nauk szkoły (marca 1947). W 1947 przebywał na kursie oficerów sztabu pułku w Centrum Wyszkolenia Piechoty w Rembertowie, który ukończył z oceną bardzo dobrą.
1 grudnia 1947, w stopniu kapitana, został zastępcą komendanta do spraw zwiadu 2 Odcinka 1 Oddziału Wojsk Ochrony Pogranicza w Leśnej. W lutym 1948 został szefem sztabu 3 Odcinka w tym oddziale WOP. Z dniem 1 stycznia 1949 został wyznaczony na stanowisko szefa sztabu 12 samodzielnego batalionu Ochrony Pogranicza w Szklarskiej Porębie, a już 13 stycznia 1949 został dowódcą tego pododdziału wchodzącego w skład 6 Brygady Ochrony Pogranicza. Z dniem 1 stycznia 1951 został wyznaczony na stanowisko dowódcy 81 samodzielnego batalionu Ochrony Pogranicza w Szklarskiej Porębie, który wchodził w skład 8 Brygady WOP. 3 lipca 1952 został szefem sztabu 8 Brygady WOP w Lubaniu Śląskim. 4 maja 1954 objął dowództwo 22 Brygady WOP w Białymstoku. W lipcu 1955 przeszedł do Dowództwa WOP w Warszawie na stanowisko szefa Oddziału I, a 1 września 1955 został szefem sztabu Dowództwa WOP. Ukończył wieczorowo liceum ogólnokształcące w Warszawie i złożył egzaminy maturalne.
14 listopada 1956 został wyznaczony na stanowisko pełniącego obowiązki dowódcy WOP. 6 sierpnia 1958, w stopniu pułkownika, został dowódcą Wojsk Ochrony Pogranicza. 22 września 1961 na mocy uchwały Rady Państwa otrzymał nominację na stopień generała brygady; nominację wręczył mu w Belwederze przewodniczący Rady Państwa Aleksander Zawadzki. 30 lipca 1965 przeniesiony do pracy w Ministerstwie Spraw Wewnętrznych. Został dyrektorem Zarządu Kontroli Ruchu Granicznego. W latach 1967–1969 studiował na Wydziale Prawa i Administracji Uniwersytetu Warszawskiego i 12 czerwca 1969 otrzymał dyplom magistra prawa. Od 1 maja 1972 dyrektor Grupy 1 przy Departamencie II MSW. Z dniem 31 sierpnia 1975 został zwolniony z zawodowej służby wojskowej i przeniesiony do rezerwy w związku z nabyciem praw emerytalnych.
Od 1946 należał do Polskiej Partii Robotniczej, a następnie do Polskiej Zjednoczonej Partii Robotniczej. Od kwietnia 1948 do lutego 1949 pełnił funkcję sekretarza POP PPR, a następnie PZPR, przy batalionie WOP. Od 1949 do 1950 był członkiem Komitetu Partyjnego przy tym batalionie. Od 1954 do 1955 wchodził w skład Komitetu Wojewódzkiego PZPR w Białymstoku. Był delegatem na III i IV zjazd PZPR.
Od listopada 1977 do stycznia 1980 był prezesem Głównego Urzędu Ceł. Był także przewodniczącym Międzyresortowej Komisji ds. Taryfy Celnej w Handlowym Obrocie Towarowym z Zagranicą (od czerwca 1978 do maja 1980). W 1980 aresztowany za dopuszczenie do nadużyć (łapownictwa) w tym urzędzie i po rozprawie przed Sądem Wojewódzkim w Warszawie (w dniach 17–20 sierpnia 1980) skazany na 2 lata pozbawienia wolności i grzywnę. Po rozprawie rewizyjnej został w czerwcu 1983 skazany na 3 lata pozbawienia wolności.
Zmarł 5 maja 2001 w Warszawie. Pochowany na cmentarzu Bródnowskim w Warszawie (kwatera 114P-3-16).
Życie prywatne.
Był synem Jana Harhali, rolnika i Zofii z Walenkiewiczów. W listopadzie 1947 uzyskał zgodę na zmianę nazwiska rodowego „Harhala” i przybranego „Gargala” na „Dostojewski”. Mieszkał w Warszawie. Od 1947 żonaty z Heleną z domu Kalwat. Miał dwie córki.

</doc>
<doc id="2829509" url="https://pl.wikipedia.org/wiki?curid=2829509" title="Pawilon Ceramiki Budowlanej PWK">
Pawilon Ceramiki Budowlanej PWK

Pawilon Ceramiki Budowlanej (obecnie sala gimnastyczna przy szkole na ul. Jarochowskiego 1) – zabytkowy, dawny pawilon wystawienniczy Powszechnej Wystawy Krajowej zlokalizowany przy ul. Jarochowskiego róg Wyspiańskiego w Poznaniu.
Charakterystyka.
Obiekt zaprojektował Stanisław Mieczkowski, a zbudowano go w 1929 i otwarto tuż przed Wystawą. W tym rejonie miasta powstało wiele innych pawilonów wystawowych, ale większość z nich zrealizowana była tymczasowo, z lekkich materiałów i po PeWuCe została rozebrana. 
Pawilon posiadał klinkierową dekorację w stylu polskiego art déco (romby i łuki), ale sama bryła nawiązywała do formy dworku. Całość nakrywał dach dwuspadowy i ozdabiała nieistniejąca już attyka. Na narożnikach istniały alkierze z czworobocznymi wieżyczkami. Zarówno attyka, jak i wieżyczki obecnie nie istnieją. Zamurowano również podcienia, tworząc salę gimnastyczną (pełniła ona krótko rolę kostnicy, kiedy to Armia Czerwona urządziła w sali szpital polowy w kwietniu 1945).
W pobliżu znajdują się City Park Poznań, park Kasprowicza, Arena i tereny Johow-Gelände.

</doc>
<doc id="2829510" url="https://pl.wikipedia.org/wiki?curid=2829510" title="Mistrzostwa Azji w Piłce Ręcznej Kobiet 2012">
Mistrzostwa Azji w Piłce Ręcznej Kobiet 2012

Mistrzostwa Azji w Piłce Ręcznej Kobiet 2012 – czternaste mistrzostwa Azji w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej żeńskiej reprezentacji narodowej w Azji. Odbył się w dniach 7–16 grudnia 2012 roku w indonezyjskim mieście Yogyakarta. Tytułu zdobytego w 2010 roku broniła reprezentacja Kazachstanu. Mistrzostwa były jednocześnie eliminacjami do Mistrzostw Świata 2013.
Informacje ogólne.
Dwanaście uczestniczących reprezentacji zostało podzielonych na dwie sześciozespołowe grupy rywalizujące systemem kołowym pomiędzy 7 a 12 grudnia, faza pucharowa natomiast odbyła się od 14 do 16 grudnia. Stawką tego turnieju, prócz medali mistrzostw kontynentu, były również trzy miejsca w turnieju finałowym Mistrzostw Świata 2013.
Zgodnie z oczekiwaniami do półfinałów awansowały Korea Południowa, Kazachstan, Japonia i Chiny. Spośród tych drużyn jedynie Kazachstan nie uzyskał awansu na mistrzostwa świata przegrywając z Japonią w meczu o trzecie miejsce, tytuł mistrzowski zaś zdobyła Korea Południowa pokonując w finale Chiny 40–22.
Faza finałowa.
Mecze o miejsca 9–12.
Półfinały 9-12
Mecz o 11 miejsce
Mecz o 9 miejsce
Mecze o miejsca 5–8.
Półfinały 5-8
Mecz o 7 miejsce
Mecz o 5 miejsce
Mecze o miejsca 1–4.
Półfinały
Mecz o 3 miejsce
Finał

</doc>
<doc id="2829511" url="https://pl.wikipedia.org/wiki?curid=2829511" title="Aqba-hammu">
Aqba-hammu

Aqba-hammu (XVIII w. p.n.e.) – amorycki władca Karany, miasta identyfikowanego obecnie ze stanowiskiem Tell al-Rimah w północnym Iraku. Odnaleziono należącą do niego pieczęć cylindryczną z inskrypcją głoszącą, iż był on „sługą” (tj. wasalem) Hammurabiego z Babilonu. W archiwach pałacowych w Tell al-Rimah zachowała się jego korespondencja z jego żoną Iltani.

</doc>
<doc id="2829512" url="https://pl.wikipedia.org/wiki?curid=2829512" title="I Cry">
I Cry

"I Cry" to czwarty singel amerykańskiego rapera Flo Ridy z jego czwartego albumu studyjnego zatytułowanego "Wild Ones". Singel wydany został 18 września 2012 roku przez wytwórnię Atlantic Records w Stanach Zjednoczonych. Nakręcono do niego także teledysk, którego reżyserią zajął się Marc Klasfeld. Utwór dotarł do szczytu list przebojów w Finlandii oraz Norwegii.

</doc>
<doc id="2829514" url="https://pl.wikipedia.org/wiki?curid=2829514" title="Jerzy Sateja">
Jerzy Sateja

Jerzy Sateja (ur. 25 czerwca 1925 w Stawiskach pow. Kolno, zm. 5 maja 2011 w Katowicach) – generał brygady LWP.
Życiorys.
Służbę wojskową podjął w 1944. 24 marca 1945 skończył szkołę oficerską. W marcu 1947 rozpoczął służbę jako oficer Wydziału Informacji 7 Dywizji Piechoty w Bytomiu, zabezpieczał kontrwywiadowczo 33 Nyski Pułk Piechoty w Nysie. Od września 1947 był starszym oficerem Sekcji I Oddziału Informacji Okręgu Wojskowego Nr IV (Śląski Okręg Wojskowy), a od stycznia 1950 – kierownikiem tej sekcji. Od 15 października 1950 był kierownikiem Sekcji II Okręgowego Zarządu Informacji Nr IV, od 1 maja 1952 – szefem Wydziału II w tym zarządzie, następnie od 25 kwietnia 1953 – szefem Wydziału Informacji Garnizonu Poznań.
Od 11 maja 1954 był szefem Oddziału I Zarządu II GZI w Warszawie, od 15 listopada 1954 zastępcą szefa Zarządu II GZI WP, a od 28 grudnia 1955 (w/g Tkaczewa od listopada 1956) szefem tego zarządu.
Po rozwiązaniu GZI i powstaniu WSW od 28 stycznia 1957 był szefem Oddziału IV Szefostwa WSW, a od 4 lipca 1957 do 1 września 1967 był szefem Zarządu WSW Pomorskiego Okręgu Wojskowego w Bydgoszczy; od 22 października 1960 do 29 lipca 1961 ukończył Wyższy Kurs Doskonalenia Oficerów przy Wyższej Szkole KGB w ZSRR..
. W październiku 1974 mianowany generałem brygady.
Od 1970 do 1980 był szefem Wojewódzkiego Sztabu Wojskowego w Katowicach, 1981–1988 szefem Wojewódzkiego Sztabu Wojskowego w Płocku. Z protokołu rozmowy Władimira Kriuczkowa i Ericha Mielkego ujawnionego w Archiwum Mitrochona, wynika, że gen. Sateja w 1981 roku zgłosił się do rezydentury KGB w Warszawie z propozycją przeprowadzenia zamachu stanu w celu odsunięcia od władzy Wojciecha Jaruzelskiego i Stanisława Kani, którzy nie chcieli militarnie zdławić ruchu Solidarność. Spiskowców, na czele z Sateją i gen. Włodzimierzem Sawczukiem, miały wspierać wojska Układu Warszawskiego. Od 1988 w stanie spoczynku.
Pochowany 9 maja 2011 na Centralnym Cmentarzu Komunalnym w Katowicach przy ul. Murckowskiej (Kwatery Wojskowe - kwat. 19-1-3). W imieniu WP zmarłego pożegnał szef Wojewódzkiego Sztabu Wojskowego Katowice płk Krzysztof Radwan.
Uchwałą Prezydium KRN z 30 maja 1946 odznaczony Srebrnym Krzyżem Zasługi.

</doc>
<doc id="2829517" url="https://pl.wikipedia.org/wiki?curid=2829517" title="Drużyna mieszana na Letnich Igrzyskach Olimpijskich 1896">
Drużyna mieszana na Letnich Igrzyskach Olimpijskich 1896

Reprezentacja Drużyny Mieszanej na Letnich Igrzyskach Olimpijskich 1896 w Atenach liczyła 4 sportowców, wyłącznie mężczyzn. Reprezentacja ta miała przedstawicieli tylko w tenisie w grze podwójnej mężczyzn.

</doc>
<doc id="2829518" url="https://pl.wikipedia.org/wiki?curid=2829518" title="Iltani">
Iltani

Iltani (XVIII w. p.n.e.) – królowa Karany, miasta identyfikowanego obecnie ze stanowiskiem Tell al-Rimah w północnym Iraku. Była córką Samu-Addu, króla Karany, który współczesny był Szamszi-Adadowi I. Wyszła za mąż za Aqba-hammu, który objął tron Karany po jej bracie Aszkur-Addu. Archiwa pałacowe z Tell al-Rimah zawierają dużą liczbę listów napisanych przez nią i skierowanych do niej. Wynika z nich, iż to ona odpowiedzialna była za sprawy związane z zarządzaniem pałacu, w tym produkcję tkanin i zaopatrzenie w żywność. W czasie częstych nieobecności męża w mieście mogła podejmować decyzje w jego imieniu, podobnie jak czyniła to Szibtu, współczesna jej królowa Mari. Listy sugerują, iż Iltani mogła spędzić kilka lat na wygnaniu w Esznunnie.

</doc>
<doc id="2829521" url="https://pl.wikipedia.org/wiki?curid=2829521" title="Szahurunuwa">
Szahurunuwa

Szahurunuwa (1 poł. XIII w. p.n.e.) – hetycki wicekról Karkemisz, syn i następca Pijassili. Rządził Karkemisz w czasach panowania króla hetyckiego Muwatalli II (ok. 1291-1272 p.n.e.). Mógł wziąć udział w bitwie pod Kadesz (ok. 1275 p.n.e.) w której siły hetyckie zmusiły do odwrotu armię egipską. Musiał też odpierać ataki asyryjskiego króla Adad-nirari I (1305-1274 p.n.e.).

</doc>
<doc id="2829522" url="https://pl.wikipedia.org/wiki?curid=2829522" title="Grigorij Diadczenko">
Grigorij Diadczenko

Grigorij Kononowicz Diadczenko (ur. w Kiryłowka (ob. Szewczenkowe), zm. 25 maja 1921 w Kijowie) – ukraiński malarz realista.
W 1884 rozpoczął pięcioletnią naukę w Szkole Rysunku prowadzonej przez Mikołaja Iwanowicza Muraszko, po jej ukończeniu w 1889 wyjechał do Petersburga, gdzie rozpoczął studia na Akademii Sztuk Pięknych. Od 1895 zamieszkał w Kijowie, gdzie nauczał w szkole rysunku.
Tworzył akwarele i grafiki, wiele z nich to wiejskie krajobrazy i portrety.

</doc>
<doc id="2829523" url="https://pl.wikipedia.org/wiki?curid=2829523" title="Grigorij Kononowicz Diadczenko">
Grigorij Kononowicz Diadczenko



</doc>
<doc id="2829525" url="https://pl.wikipedia.org/wiki?curid=2829525" title="Arbaciosa">
Arbaciosa



</doc>
<doc id="2829526" url="https://pl.wikipedia.org/wiki?curid=2829526" title="Permaculture Association">
Permaculture Association

Permaculture Association – brytyjska badawcza i edukacyjna organizacja charytatywna, promująca teorię i praktykę permakultury w Anglii i poza jej granicami. Jest organizacją partnerską w "Local Food consortium" biorącym udział w programie loterii Big Lottery Fund o nazwie "Changing Spaces".
Historia.
The Permaculture Association rozpoczęła działalność 8 lutego 1983 jako niezarejestrowana organizacja charytatywna, złożona z nieformalnej grupy ok. 10 osób, a 8 listopada 2006 została oficjalnie wpisana do rejestru organizacji charytatywnych. Punktem kulminacyjnym była wycieczka i kurs permakultury w Pirenejach w 1985, który zgromadził ok. 40 osób chcących działać formalnie.
Działalność.
Stowarzyszenie jest instytucją wydającą certyfikaty na kursach projektowania permakulturowego w Wielkiej Brytanii, prowadzi także program dyplomowy.
Organizacja wydaje kwartalnik "Permaculture Works" rozsyłany bezpłatnie do członków stowarzyszenia. Oferuje swoim członkom zniżki na bilety wstępu na organizowane imprezy, usługi i zniżki przy zakupie w księgarni. Ułatwia też promocję wydarzeń poprzez stronę internetową i newsletter, oferuje pomoc przez telefon.
Stowarzyszenie organizuje trzy rodzaje dorocznych zjazdów członków:
LAND.
Doniosłym przedsięwzięciem organizacji jest zorganizowanie sieci terenów pokazowych w projekcie LAND ("Learning And Network Demonstration"), na który stowarzyszenie otrzymało w 2008 grant (£273 000) od Big Lottery Fund poprzez organizację "Local Food". Na terenach pokazowych można odwiedzać ogródki przydomowe, wspólne ogrody, miejsca publiczne, działki, oraz mniejsze i większe farmy zaprojektowane zgodnie z założeniami permakultury. Celem rozpoczętego w 2009 roku 4-letniego projektu było zorganizowanie przynajmniej 80 miejsc pokazowych, 25 imprez edukacyjnych, 1125 miejsc dla wolontariuszy; a także 40 kursów wstępnych (2-dniowych) i prezentacji, w których miało wziąć udział co najmniej 800 uczestników, przy czym założenia te zostały zrealizowane z nawiązką: 88 miejsc pokazowych, 33 imprezy edukacyjne, 10449 okazji do wolontariatu, 50 kursów i wykładów dla ponad 1000 uczestników; ponadto zasponsorowano koszty podróży dla 84 grup odwiedzających centra LAND.
SOLINSA.
Od 2011 prowadzony przez stowarzyszenie projekt LAND bierze udział w 3-letnim programie badawczym Unii Europejskiej SOLINSA ("Support of Learning and Innovation Networks for Sustainable Agriculture") jako jeden z 17 obszarów badawczych w Europie. Program ma na celu wypracowanie skutecznego sposobu wspierania innowacji dla zrównoważonego rozwoju rolnego i wiejskiego. Do badań na terenie Wielkiej Brytanii wybrano projekt LAND, ponieważ stanowi on istniejącą już sieć placówek edukacyjnych prezentujących innowację, jaką jest permakultura. Badania będą prowadzone poprzez pięć sesji warsztatowych z udziałem placówek LAND, podczas których zostaną ustalone szanse i przeszkody, wpływ i skuteczność oraz koszty projektu. Po każdej sesji opublikowany zostanie raport zawierający analizę dokumentacji oraz wywiady z kluczowymi osobami.

</doc>
<doc id="2829530" url="https://pl.wikipedia.org/wiki?curid=2829530" title="Ini-Teszup">
Ini-Teszup

Ini-Teszup (2 poł. XIII w. p.n.e.) – hetycki wicekról Karkemisz, syn i następca Szahurunuwy. Przejął tron Karkemisz najprawdopodobniej ok. 1240 r. p.n.e. za panowania hetyckiego króla Hattusili III i kontynuował swe rządy za panowania Tudhaliji IV. Był współczesny Benteszinie z Amurru i Ammisztamru II z Ugarit.

</doc>
<doc id="2829535" url="https://pl.wikipedia.org/wiki?curid=2829535" title="Kościół św. Wawrzyńca w Pniewach">
Kościół św. Wawrzyńca w Pniewach

Kościół Świętego Wawrzyńca w Pniewach – jeden z dwóch kościołów rzymskokatolickich w mieście Pniewy przy ulicy Jeziornej. Należy do dekanatu pniewskiego.
Architektura.
Świątynia późnogotycka z 2. połowy XV wieku, restaurowana po pożarach w 1635 i 1772 roku. Na przełomie XVI i XVII wieku dobudowano kruchtę z późnorenesansowym szczytem. Budowla o trzech nawach o charakterze pseudobazylikowym. 
Wystrój i wyposażenie.
Wyposażenie wnętrza głównie barokowe i rokokowe. 

</doc>
<doc id="2829540" url="https://pl.wikipedia.org/wiki?curid=2829540" title="Tetronarce">
Tetronarce



</doc>
<doc id="2829541" url="https://pl.wikipedia.org/wiki?curid=2829541" title="Notastrape">
Notastrape



</doc>
<doc id="2829542" url="https://pl.wikipedia.org/wiki?curid=2829542" title="Narcobatus">
Narcobatus



</doc>
<doc id="2829543" url="https://pl.wikipedia.org/wiki?curid=2829543" title="Narcacion">
Narcacion



</doc>
<doc id="2829544" url="https://pl.wikipedia.org/wiki?curid=2829544" title="Gymnotorpedo">
Gymnotorpedo



</doc>
<doc id="2829545" url="https://pl.wikipedia.org/wiki?curid=2829545" title="Nostalgia, Ultra">
Nostalgia, Ultra

Nostalgia, Ultra. (stylizowana pisownia: nostalgia, ULTRA) – debiutancki mixtape amerykańskiego wokalisty Franka Oceana, wydany 18 lutego 2011 roku. Tworząc album, Ocean inspirował się przeprowadzką do Los Angeles z powodu huraganu Katrina, który zniszczył jego rodzime miasto. Po dołączeniu do alternatywnej hip-hopowej grupy Odd Future w 2010 roku samodzielnie opublikował 18 lutego 2011 swój mixtape bez początkowej promocji.

</doc>
<doc id="2829546" url="https://pl.wikipedia.org/wiki?curid=2829546" title="Tony ! Toni ! Tonè !">
Tony ! Toni ! Tonè !



</doc>
<doc id="2829549" url="https://pl.wikipedia.org/wiki?curid=2829549" title="Edmund Rich">
Edmund Rich

Edmund Rich (ur. 20 listopada 1175, zm. 16 listopada 1240) – święty Kościoła katolickiego, arcybiskup Canterbury.
Życiorys.
Urodził się w zamożnej i pobożnej rodzinie. Był synem Reinalda i Mabel. Jego dwie siostry były zakonnicami. Rozpoczął studia w Oxfordzie w Anglii. Był kaznodzieją i pisarzem. W dniu 2 kwietnia 1234 roku został konsekrowany na arcybiskupa Canterbury. Zmarł 16 listopada 1240 roku i został pochowany w Pontigny we Francji. Niepełna rok po jego śmierci przy jego grobie wydarzyły się cuda. Został kanonizowany przez papieża Innocentego IV w 1247 roku.

</doc>
<doc id="2829551" url="https://pl.wikipedia.org/wiki?curid=2829551" title="Randy Staub">
Randy Staub

Randy Staub – kanadyjski inżynier dźwięku. Dziewięciokrotnie nominowany do kanadyjskiej nagrody przemysłu fonograficznego Juno Awards, z czego w 2002 zdobył dwie statuetki za utwory "How You Remind Me" oraz "Too Bad" grupy Nickelback. Staub znany jest również ze współpracy z takimi wykonawcami jak Stone Sour, Mötley Crüe, Metallica, Alice in Chains, Bon Jovi, Skid Row, Monster Magnet, Theory of a Deadman czy Avril Lavigne.
Dyskografia.
Źródło:

</doc>
<doc id="2829552" url="https://pl.wikipedia.org/wiki?curid=2829552" title="Kościół Świętego Jana Chrzciciela w Zdunach">
Kościół Świętego Jana Chrzciciela w Zdunach

Kościół Świętego Jana Chrzciciela w Zdunach - rzymskokatolicki kościół parafialny w mieście Zduny. Należy do dekanatu Zduny. Mieści się przy ulicy Kobylińskiej.
Obecna barokowa budowla, wybudowana została w latach 1719-1733, dzięki ówczesnemu księdzu proboszczowi - Antoniemu Baczewskiemu. W 1733 roku została dobudowana do niej kaplica Opatrzności Bożej z osobnym chórem i organami.
Barokowe wnętrze budowli pochodzi z przełomu siedemnastego i osiemnastego wieku. W świątyni mieści się pięć ołtarzy bocznych, w jednym z nich jest umieszczona siedemnastowieczna drewniana Pieta - pozostałość po dawnej świątyni. Z lewej i prawej strony ołtarza głównego (z połowy XVII stulecia) są umieszczone rzeźby świętych Apostołów: Piotra i Pawła. Należy także zwrócić uwagę na drewnianą, bogato dekorowaną ambonę, kropielnicę z połowy XVIII stulecia oraz rokokowy konfesjonał z XVIII stulecia. Wieża świątyni, jest zakończona blaszanym, barokowym hełmem, wyposażonym w dwie latarnie.

</doc>
<doc id="2829553" url="https://pl.wikipedia.org/wiki?curid=2829553" title="Karolina (województwo śląskie)">
Karolina (województwo śląskie)

Karolina – wieś w Polsce, położona w województwie śląskim, w powiecie częstochowskim, w gminie Rędziny i sołectwie Kościelec. W latach 1975–1998 miejscowość administracyjnie należała do województwa częstochowskiego.
Do wsi dojeżdża linia Rk gminnego przewoźnika GZK Rędziny w relacji Częstochowa (ul. Piłsudskiego) - Rędziny - Rudniki - Kościelec - Karolina.

</doc>
<doc id="2829555" url="https://pl.wikipedia.org/wiki?curid=2829555" title="Trompe">
Trompe



</doc>
<doc id="2829556" url="https://pl.wikipedia.org/wiki?curid=2829556" title="Protoxotes">
Protoxotes



</doc>
<doc id="2829559" url="https://pl.wikipedia.org/wiki?curid=2829559" title="Oliverichthus">
Oliverichthus



</doc>
<doc id="2829561" url="https://pl.wikipedia.org/wiki?curid=2829561" title="Floating Car Data">
Floating Car Data

Floating Car Data (FCD) to technologia służąca do wyznaczania średniej prędkości i czasu przejazdu na danym odcinku sieci drogowej. Technologia opiera się o analizę anonimowych danych GPS pochodzących z flot pojazdów lub nawigacji samochodowych. FCD opiera się na założeniu, że obserwując próbę pojazdów oraz zaawansowane algorytmy jesteśmy w stanie oszacować śrędnią prędkość i czas przejazdu całego strumienia ruchu. Dzięki swojej charakterystyce FCD pozwala na pozyskanie danych dla całej sieci drogowej, wszędzie tam gdzie poruszają się pojazdy. Jakość danych FCD zależy od ilości i jakości próby.
Dane pochodzące z technologii Floating Car Data są na świecie powszechnie wykorzystywane m.in. w inteligentnych systemach transportowych (ITS) oraz w modelowaniu ruchu drogowego. Pozwalają również na monitorowanie w czasie rzeczywistym sytuacji drogowej, przez co są wykorzystywane do zarządzania ruchem drogowym oraz do usług informacji o korkach w systemach nawigacyjnych.
Technologia Floating Car Data bywa niekiedy mylona z Cellular Floating Car Data (CFCD), gdzie dane wejściowe pochodzą od operatorów sieci GSM, na podstawie przemieszczania się telefonów komórkowych.

</doc>
<doc id="2829562" url="https://pl.wikipedia.org/wiki?curid=2829562" title="Katastrofa samolotu TS-8 Bies w Dziwiszowie (1968)">
Katastrofa samolotu TS-8 Bies w Dziwiszowie (1968)

 
Katastrofa polskiego samolotu szkolno-treningowego TS-8 Bies w miejscowości Dziwiszów, koło Jeleniej Góry – 17 maja 1968 r., o godz. 10:52.
Okoliczności katastrofy.
Do zdarzenia doszło podczas lotu po trasie na inne lotnisko z Wrocławia do Ławic. Pilotami samolotu podczas tragicznego lotu byli podpułkownik Marian Chrzan, siedzący w pierwszej kabinie oraz major Ireneusz Ryndak, siedzący w kabinie drugiej. Podczas 19 minuty lotu w odległości ok. 10–15 km przed PKZ Jelenia Góra samolot natrafił na obszar znacznego pogorszenia pogody, która uniemożliwiła pilotom lot z widzialnością ziemi. W związku z tym piloci wykonali zakręt w chmurach w kierunku lotniska Ławica, z jednoczesnym zwiększeniem wysokości.
Po wykonaniu zakrętu maszyna zahaczyła przednią częścią o wierzchołki drzew wskutek czego uszkodzeniu uległa piasta śmigła. Następnie doszło do kolejnego przepadnięcia samolotu, który zderzył się z lasem w rejonie miejscowości Dziwiszów.
W wyniku katastrofy podpułkownik Marian Chrzan doznał ogólnych obrażeń ciała, a major Ireneusz Ryndak wypadł z kabiny samolotu i zmarł w wyniku obrażeń głowy po uderzeniu przez oderwany od postawy blok radiostacji R-800.

</doc>
<doc id="2829564" url="https://pl.wikipedia.org/wiki?curid=2829564" title="Forum Odpowiedzialnego Biznesu">
Forum Odpowiedzialnego Biznesu

Forum Odpowiedzialnego Biznesu (FOB) – stowarzyszenie, organizacja typu think-and-do-tank zajmująca się koncepcją społecznej odpowiedzialności biznesu ("ang. corporate social responsibility, CSR") w kompleksowy sposób. Misją organizacji jest:Działając na rzecz zrównoważonego rozwoju, inspirujemy biznes, który zmienia świat, łączymy ludzi, którzy zmieniają biznes.
Władze.
Prezeską zarządu jest Marzena Strzelczak. Członkami zarządu są ponadto: Krzysztof Kaczmar, Monika Kulik, Irena Pichola, Anetta Jaworska-Rutkowska oraz Barbara Tęcza.
Realizowane działania.
Do podstawowych projektów realizowanych przez Forum Odpowiedzialnego Biznesu należą:
Ponadto, FOB realizuje swoją misję poprzez prowadzenie portalu informacyjnego odpowiedzialnybiznes.pl poświęconego tematyce społecznej odpowiedzialności biznesu oraz zarządzaniu CSR.
FOB jest jedną z instytucji zgłaszających kandydatów do Nagrody Gospodarczej Prezydenta RP

</doc>
<doc id="2829565" url="https://pl.wikipedia.org/wiki?curid=2829565" title="Asteroida klasy M">
Asteroida klasy M



</doc>
<doc id="2829567" url="https://pl.wikipedia.org/wiki?curid=2829567" title="Jim Yong Kim">
Jim Yong Kim

Jim Yong Kim (ur. 8 grudnia 1959 r. w Seulu) – koreańsko-amerykański lekarz i antropolog. Od 1 lipca 2012 roku wybrany na 12. prezesa Banku Światowego. W latach 2009–2012 był prezesem Dartmouth College.
Wraz z rodzicami w wieku 5 lat wyjechał z Korei Południowej do USA.
W 1982 r. ukończył studia wyższe na Uniwersytecie Browna z wyróżnieniem, kontynuował jednak naukę na Uniwersytecie Harvarda, gdzie otrzymał dyplom doktora.
Przez wiele lat pracownik organizacji zajmujących się programami ochrony zdrowia w krajach ubogich. W 1987 r. wraz ze współpracownikami założył organizację PIH (Non-Profit Partners In Health). W 2003 r. Kim został doradcą dyrektora generalnego WHO (Światowej Organizacji Zdrowia), jednocześnie kontynuując karierę akademicką.
Jego nominacja na prezesa Banku Światowego krytykowana była przez wielu komentatorów oraz ekonomistów – zwracana była uwaga na brak doświadczenia Kima w kierowaniu tego typu instytucjami, jak i wykształcenia ekonomicznego.

</doc>
<doc id="2829572" url="https://pl.wikipedia.org/wiki?curid=2829572" title="Żarłacz srebrnopłetwy">
Żarłacz srebrnopłetwy

Żarłacz srebrnopłetwy, żarłacz białobrzegi, żarłacz białobrzeżny ("Carcharhinus albimarginatus") – gatunek dużego rekina z rodziny żarłaczowatych (Carcharhinidae). Występuje w tropikalnych wodach wszystkich oceanów, u wschodnich i południowo-zachodnich wybrzeży Oceanu Spokojnego, na środkowym zachodzie Oceanu Atlantyckiego oraz w wodach Oceanu Indyjskiego. Najczęściej spotykany w pobliżu raf koralowych. Zamieszkuje wody o głębokości 30-800 metrów wzdłuż górnych krawędzi szelfów kontynentalnych. Posiada dobrze zbudowany tułów typowy dla przedstawicieli rodzaju "Carcharhinus", szeroką wydłużoną głowę z dużym otworem gębowym oraz dużą heterocerkiczną płetwę ogonową z trójkątnym fałdem skórnym na końcu górnego łuku. Cechą charakterystyczną tego gatunku są śnieżnobiałe tylne krawędzie płetw (z wyjątkiem ciemnej drugiej płetwy grzbietowej). Osiąga maksymalnie 3 m długości przy wadze 160 kg.
Podobnie jak inne żarłaczowate, jest żyworodny. Kopulacja odbywa się za pomocną pterygopodium, narządu płciowego samca. Samica co dwa lata rodzi od 1 do 11 mierzących 65–80 cm młodych po 12-miesięcznej ciąży. Dieta żarłacza srebrnopłetwego składa się głównie z wszelkiego rodzaju ryb kostnoszkieletowych, w mniejszym stopniu ryb chrzęstnoszkieletowych, głowonogów, skorupiaków, a nawet delfinów. Młode osobniki żywią się krewetkami i drobnymi rybami. Rekin ten pływa najczęściej samotnie lub w małych skupiskach. Podobnie jak żarłacz galapagoski ("C. galapagensis") i żarłacz czarnopłetwy ("C. limbatus") jest agresywnie usposobiony. Jest niebezpieczny dla człowieka, na co wskazują liczne doniesienia o atakach ze strony tego gatunku. Poławia się go na całym świecie w celach handlowych. Cenione są zwłaszcza jego płetwy, ale również mięso, skóra, olej z wątroby i szczęki. Przez Międzynarodową Unię Ochrony Przyrody (IUCN) wpisany został do Czerwonej księgi gatunków zagrożonych jako gatunek bliski zagrożenia (NT).
Taksonomia i filogenetyka.
Żarłacza srebrnopłetwego opisał po raz pierwszy niemiecki zoolog Eduard Rüppell w 1837 roku jako "Carcharias albimarginatus" w książce "Fische des Rothen Meeres" (Ryby Morza Czerwonego). Późniejsi autorzy przenieśli ten gatunek do rodzaju "Carcharhinus". Epitet gatunkowy pochodzi od łacińskiego „"albus"” oznaczającego „biały” i „"marginatus"” znaczącego „obrzeżony, obramowany”. Okazem typowym (holotyp) wyłowionym w 1960 roku nieopodal przylądka Ras Muhammad w Morzu Czerwonym był młody samiec mierzący 103 cm długości. Na podstawie morfologicznych podobieństw budowy, kształtów zębów i kręgów, Jack Garrick w 1982 roku uznał, że jest to siostrzany takson kladu, który tworzą żarłacz rafowy ("C. amblyrhynchos") i "C. wheeleri" (uznawane obecnie za jeden gatunek). Analizy filogenetyczne przeprowadzone w 1992 roku na podstawie danych allozymyowych, opublikowane niezależnie przez Gavina Naylora i Shane Lavery, potwierdziły słuszność tego założenia. W 1988 roku Leonard Compagno, opierając się na badaniach fenetycznych, umieścił "C. albimarginatus" w „grupie obscurus” razem z żarłaczem galapagoskim ("C. galapagensis"), żarłaczem białopłetwym ("C. longimanus"), żarłaczem brunatnym ("C. plumbeus"), żarłaczem ciemnoskórym ("C. obscurus") i "Carcharhinus altimus".
Występowanie i środowisko.
Gatunek ten występuje w tropikalnych wodach wszystkich oceanów, u wschodnich i południowo-zachodnich wybrzeży Oceany Spokojnego, na środkowym zachodzie Oceanu Atlantyckiego oraz w wodach Oceanu Indyjskiego. Na Atlantyku spotykany jest w Zatoce Meksykańskiej, Morzu Karaibskim – wokół Kajmanów, Bahamów, Małych i Wielkich Antyli, w Cieśninie Jukatańskiej i Cieśninie Florydzkiej. Na wschodzie Pacyfiku zamieszkuje wody u wybrzeży Półwyspu Kalifornijskiego (na południe od Guerrero Negro), południowego Meksyku, Gwatemali, Panamy, Kolumbii i Ekwadoru oraz wody wokół Archipelagu Revillagigedo, Archipelagu Galapagos, Wyspy Kokosowej, Wyspy Clippertona i Wyspy Guadalupe. W Oceanii występuje w wodach Mikronezji, Vanuatu, Wysp Marshalla, Wysp Admiralicji, Nowych Hebrydów, Marianów Północnych, Markizów, wokół Nowej Kaledonii, Wyspy Bożego Narodzenia, Palau, Tuvalu, na wschodzie Australii i Nowej Gwinei oraz w Morzu Filipińskim.
Na zachodzie Oceanu Indyjskiego spotkać go można w wodach u wybrzeży wschodniej Afryki (od somalijskiego Mogadiszu na północy po stolicę Mozambiku Maputo na południu), wokół Madagaskaru, Komorów, Seszeli, Amirantów, Wysp Aldabra, Zanzibaru, Maskarenów, Wysp Czagos i Cargados Carajos. Na północy pospolity jest w Morzu Czerwonym, Zatoce Adeńskiej, Zatoce Bengalskiej, u wschodnich wybrzeży Indii, wokół Cejlonu, Andamanów, Nikobarów, Lakszadiwów i Malediwów. Na wschodzie rozpowszechniony w Morzu Andamańskim, Morzu Południowochińskim, Morzu Wschodniochińskim, w indonezyjskich morzach Celebes, Banda, Jawajskim, Mindanao, Sulu, Seram, Sawu i Flores, w wodach Cieśniny Makasarkiej, u wybrzeży południowej Sumarty i Jawy. Na północy Australii widywany od Steep Point na zachodzie poprzez Morze Arafura, Morze Timor i Zatokę Karpentaria po Cieśninę Torresa u północnych krańców Półwyspu Jork na zachodzie.
Żarłacz srebrnopłetwy preferuje ciepłe płytkie wody wokół górnych krawędzi szelfów kontynentalnych i półek wyspowych o głębokości 30–800 m (zazwyczaj 30–100 m). Młode przebywają w wodach dużo płytszych, z wiekiem przenoszą się w głębsze rejony. Występuje zarówno przy dnie, jak w toni wodnej i przy powierzchni. Najczęściej zamieszkuje atole, rafy koralowe, choć spotykany jest również na obszarach o równym mulistym lub piaszczystym dnie.
Cechy morfologiczne.
Rekin ten posiada typowy dla rodzaju "Carcharhinus" dobrze zbudowany wydłużony korpus. Wydłużona szeroka głowa posiada ostro zakończony pysk ze stosunkowo dużym U-kształtnym otworem gębowym. W szczękach mieści się od 12 do 14 rzędów zębów. Pierwszy z nich ułożony jest pionowo, a każdy kolejny coraz bardziej pochylony ku tyłowi. Trzon górnych zębów jest masywny i trójkątny o piłkowanych krawędziach po obu stronach, podstawa jest szeroka, bocznie spłaszczona. Mniejsze dolne zęby posiadają delikatnie ząbkowane ostre krawędzie i szerszą podstawę o chropowatej tylnej powierzchni. W razie utraty któregoś z zębów na jego miejsce przesuwa się następny z kolejnego rzędu. Wydłużone nozdrza osadzone po bokach spodu pyska posiadają małe trójkątne fałdy skórne. Duże, okrągłe oczy wyposażone są w fałdy półksiężycowate spojówek (ochraniające migotkę). Za nimi znajdują się niewielkie owalne tryskawki. Rekin ten posiada pięć niedużych równych szczelin skrzelowych. Dwie ostatnie pary umiejscowione są za proksymalną krawędzią płetw piersiowych. Na spodzie pyska widoczne są liczne elektroreceptory zwane ampułkami Lorenziniego.
Tępo zakończona pierwsza stosunkowo niska płetwa grzbietowa ma długą wolną dalszą końcówkę. Kształtem przypomina łagodnie wygięty ku tyłowi sierp. Jej przednia krawędź leży dokładnie nad tylną krawędzią podstawy płetw piersiowych. Mała druga płetwa grzbietowa ma romboidalny kształt i wąską podstawę. Umiejscowiona jest nad płetwą odbytową. Pomiędzy płetwami grzbietowymi występuje wyraźny międzygrzbietowy łuk. Ostro zakończone płetwy piersiowe są długie i szerokie, z mocno zagiętą dystalną krawędzią. Proporcjonalnie duże płetwy brzuszne, podobnie jak druga płetwa grzbietowa, mają romboidalny kształt, lecz dużo szerszą podstawę. U samca z części płetw brzusznych wykształcił się narząd kopulacyjny zwany pterygopodium. Płetwa odbytowa jest większa od drugiej płetwy grzbietowej. Posiada zaokrągloną, mocno wygiętą ku tyłowi dolną i ostrą wolną górną końcówkę. Na końcu ogona mieści się długa, heterocerkiczna, asymetryczna płetwa ogonowa. Na końcu jej górnego łuku, kilkukrotnie dłuższego od dolnego, mieści się szeroki wydłużony fałd skórny poprzedzony wyraźnym sierpowatym wcięciem. Skórę pokrywają romboidalne połyskujące łuski plakoidalne. Grzbiet rekina cechuje się błękitną, jasnoszarą lub ciemnoszarą barwą. Spód, boki oraz tył korpusu są nieco jaśniejsze. Cechą charakterystyczną tego gatunku (podobnie jak u żarłacz białopłetwego) są śnieżnobiałe szerokie tylne krawędzie pierwszej płetwy grzbietowej, płetwy odbytowej, płetwy ogonowej, płetw piersiowych i brzusznych (stąd pochodzi zarówno łacińska nazwa naukowa, jak i polska nazwa zwyczajowa). Końcówka drugiej płetwy grzbietowej jest ciemnego koloru, najczęściej czarnego. Dorosłe osobniki osiągają zazwyczaj 2-2,5 m (maksymalnie 3 m) długości przy masie do 160 kg. Wielkość jest cechą dymorfizmu płciowego, samice są większe od samców.
Ekologia i zachowanie.
Na większości obszarów występowania żarłacze srebrnopłetwe odbywają ciągłe migracje, choć na niektórych terenach (w tym w wodach Wysp Marshalla i Wysp Galapagos) prowadzą osiadły tryb życia. Spotykane są najczęściej samotnie lub w małych skupiskach (w szczególności w przypadku samic). Wraz z blisko spokrewnionymi żarłaczami rafowymi ("C. amblyrhynchos") tworzą niekiedy międzygatunkowe grupy. Poszczególne osobniki zachowują się agresywnie w stosunku do siebie. Często dochodzi do walk, niekiedy kończących się śmiercią jednego z rywali lub obu ryb. Konkurują o pożywienie z równie agresywnymi żarłaczami galapagoskimi ("C. galapagensis") i żarłaczami czarnopłetwymi ("C. limbatus"). Na otwartych wodach udokumentowano grupy dorosłych "C. albimarginatus" podążające za delfinami z rodzaju "Tursiops" oraz rybami. Pojedyncze sztuki wędrują z rybami pilotami ("Naucrates ductor").
Podobnie jak żarłacze rafowe i żarłacze karaibskie ("C. perezi") w przypadku zagrożenia żarłacze srebrnopłetwe zmieniają swoje zachowanie. Stają się chaotyczne, zaczynają gwałtowniej pływać, mocno wyginają grzbiet na boki, podnoszą głowę oraz wyciągają płetwy piersiowe ku dołowi. Niekiedy napinają się, wyginając ogon ku dołowi i rozpościerając płetwy piersiowe. Takie działanie poprzedza najczęściej atak na przeciwnika lub ucieczkę. Wśród pasożytów tego gatunku wyróżnia się widłonogi ("Alebion carchariae", "Alebion gracilis" i "Pandarus katoi") i równonogi ("Gnathia trimaculata"). W pozbyciu się parazytów pomagają rekinowi ryby z gatunku "Elagatis bipinnulata".
Odżywianie.
Dieta żarłacza srebrnopłetwego składa się głównie z żyjących zarówno przy powierzchni, jak i przy dnie ryb kostnoszkieletowych, jak strzępielowate, makrelowate ("Gasterochisma", "Sarda", "Scomber" i Thunnini), gempylowate, świetlikowate, ptaszorowate ("Fodiator" i "Prognichthys"), wargaczowate, solowate, luszczowate ("Plectorhinchus"), lucjanowate i wiciakowate. Niekiedy żywi się również rybami chrzęstnoszkieletowymi, w tym mantowatymi, orleniowatymi, rajowatymi, mniejszymi rekinami ("C. limbatus" i "C. amblyrhynchos"), także własnego gatunku (kanibalizm) oraz skorupiakami (krabami, krewetkami i równonogami) i głowonogami (ośmiornicami i kałamarnicami). Odnotowano przypadki ataków na delfiny i żółwie morskie. Młode osobniki żywią się krewetkami i drobnymi rybami. Dzięki heterodontycznemu uzębieniu (odmiennemu w obu szczękach) i szybkim bocznym ruchom pyska ryba ta bez problemu chwyta ofiarę oraz odgryza i wyrywa duże kawałki mięsa. Atakuje błyskawicznie dzięki silnemu ogonowi i dużej płetwie ogonowej. Obserwowano osobniki podkradające zdobycz innym gatunkom rekinów. Poza obecnością krwi w wodzie rekina tego przyciągają również dźwięki o niskich częstotliwościach, przez co często obserwuje się te zwierzęta w pobliżu statków.
Cykl życiowy.
Podobnie jak inne żarłaczowate, jest żyworodny. Samce dojrzewają płciowo przy długości 1,6–1,8 lub 1,9-2,0 m, samice zaś po osiągnięciu 1,7-2,0 m. Gody mają miejsce od maja do lutego lub w sierpniu, w zależności od położenia geograficznego. W tym okresie pobudzone samce uporczywie próbują doprowadzić do kopulacji, często w sposób agresywny, gryząc samicę w okolicy płetwy grzbietowej. Jest to typowe zachowanie dla żarłaczowatych. Z tego powodu często spotyka się blizny na grzbiecie samic. Kopulacja odbywa się za pomocą pterygopodium, narządu wykształconego z dystalnych fragmentów płetw brzusznych samców. Embriony w ciele matki zużywają zapasy żółtka z pęcherzyka żółtkowego, który później łączy się ze ścianą macicy, tworząc tzw. łożysko żółtkowe, dzięki któremu dostarczane jest pożywianie z organizmu matki. Po trwającej około 12 miesięcy ciąży samica rodzi od 1 do 11 młodych (zwykle 5-6). Liczba młodych zależy od rozmiarów matki – im większa samica, tym liczniejszy miot. Według różnych autorów noworodki mierzą 63–68 cm lub 73–81 cm. Przez pierwszych kilka lat młodociane osobniki pozostają w płytkich przybrzeżnych wodach, dużo bezpieczniejszych od otwartej toni głębszych wód. Dzięki temu chronione są lepiej przed atakami drapieżników. W ciągu pierwszego roku młode rosną o 30% (średnio 20 cm). Samice zachodzą w ciążę zwykle co drugi rok. Żarłacze srebrnopłetwe żyją średnio 18-22 lata.
Relacje z ludźmi.
Żarłacz srebrnopłetwy uważany jest za gatunek niebezpieczny dla ludzi z uwagi na duże rozmiary oraz dużą agresję, przejawianą szczególnie w przypadku poszukiwania pokarmu. W obecności nurków rekin ten okazuje dużą ciekawość, podpływając bardzo blisko. W przypadku obecności większej liczby rekinów, żarłacze srebrnopłetwe bardzo często potrafią otoczyć nurkujących ludzi. W jednym z eksperymentów z obecnością przynęty dorosły żarłacz w ataku szału wyrwał nogę manekina ubranego w kombinezon i sprzęt do nurkowania, co dowodzi, że gatunek ten potrafi zadać śmiertelne obrażenia. W 2008 roku "International Shark Attack File" poinformowała o czterech atakach na ludzi z udziałem tych ryb. Żaden nie okazał się śmiertelny.
Osobniki tego gatunku są poławiane komercyjnie na całym świecie na potrzeby handlu za pomocą sieci skrzelowych lub specjalnych linek z haczykami. Niekiedy znajdowane są jako przyłów. Największe znaczenie gatunek ten ma w wodach Indonezji, Filipin i Indii. Z powodu przełowienia wielkość populacji zachodniego Oceanu Indyjskiego znacznie spadła. Podobna sytuacja ma miejsce również u wybrzeży Australii, Indii oraz Ameryki Środkowej. Najbardziej cenione są płetwy, będące składnikiem zupy z rekina. Wysyła się je do Chin lub na Tajwan. Wykorzystuje się również skórę, mięso, olej z wątroby oraz szczęki. Mięso podawane jest solone lub świeże. Olej z wątroby wykorzystuje się na potrzeby przemysłu farmakologicznego. Szczęki i zęby sprzedawane są jako elementy dekoracyjne lub kolekcjonerskie. Z uwagi na stosunkowo wolne tempo reprodukcyjne oraz duży wpływ rybołówstwa Międzynarodowa Unia Ochrony Przyrody (IUCN) wpisała "C. albimarginatus" do Czerwonej księgi gatunków zagrożonych jako gatunek bliski zagrożenia (NT), bliski spełnienia kryteriów gatunku narażonego na wyginięcie (VU).

</doc>
<doc id="2829573" url="https://pl.wikipedia.org/wiki?curid=2829573" title="Carcharhinus albimarginatus">
Carcharhinus albimarginatus



</doc>
<doc id="2829574" url="https://pl.wikipedia.org/wiki?curid=2829574" title="Żarłacz białobrzegi">
Żarłacz białobrzegi



</doc>
<doc id="2829575" url="https://pl.wikipedia.org/wiki?curid=2829575" title="Louis Zamperini">
Louis Zamperini

Louis Silvie „Louie” Zamperini (ur. 26 stycznia 1917 w Oleanie w stanie Nowy Jork, zm. 2 lipca 2014 w Los Angeles) – amerykański lekkoatleta (biegacz), olimpijczyk, kapitan United States Air Force, jeniec wojenny, później aktywista ewangelizacyjny.
Życiorys.
Wczesne lata.
Jego rodzicami byli Anthony Zamperini i Louise z d. Dossi, emigranci z Włoch. Rodzina Zamperinich początkowo mieszkała w Oleanie w stanie Nowy Jork, lecz w 1919 przeniosła się do kalifornijskiego Torrance. Louie miał starszego brata – Pete’a i dwie młodsze siostry – Virginie oraz Sylvie. Cała czwórka uczęszczała do Torrance High School. W jej reprezentacji lekkoatletycznej Louie zaczął odnosić swoje pierwsze sukcesy. Wcześniej nic nie wskazywało na to, że zostanie sportowcem. Był trudnym nastolatkiem, skonfliktowanym z racji włoskiego pochodzenia z amerykańskimi rówieśnikami. Wdawał się w bójki, sięgał po alkohol i papierosy, nierzadko dopuszczał się drobnych kradzieży. Zmienił się jednak, kiedy zaczął uprawiać sport. Decydującą rolę w sprowadzeniu go na prostą drogę odegrał jego brat – Pete, który namówił go do biegania. Sam był średnio- i długodystansowcem, członkiem lekkoatletycznej reprezentacji Torrance High School.
Start olimpijski.
Jako biegacz czynił szybkie postępy, stale poprawiając wyniki. Startował z sukcesami w biegach terenowych, ale jego ulubionymi były dystanse średnie. W 1934 ustanowił rekord świata szkół średnich w biegu na milę (4:21,2 min.) oraz został młodzieżowym mistrzem Kalifornii na tym dystansie podczas startu w zawodach CIF California State Meet (Mistrzostwa Kalifornii Szkół Średnich w Lekkoatletyce). Dzięki temu sukcesowi uzyskał stypendium na University of Southern California, na którym podjął studia. Był członkiem uczelnianej reprezentacji lekkoatletycznej. W 1938 ustanowił akademicki rekord Stanów Zjednoczonych w biegu na milę (4:08 min).
Uzyskiwane na bieżni wyniki rozbudziły w nim marzenia o udziale w igrzyskach olimpijskich w 1940 i medalu. Jednak już w 1936 przystąpił do kwalifikacji do IO w Berlinie, startując w zawodach, które odbyły się na Randall's Island Stadium w Nowym Jorku. Z uwagi na bardzo silną stawkę zawodników na jego koronnym dystansie 1500 m, postanowił wystąpić w biegu na 5000 m. Zajął w nim drugie miejsce za ówczesnym mistrzem Stanów Zjednoczonych Donem Lashem i został powołany do reprezentacji kraju na igrzyska. W Berlinie zajął ósme miejsce na dystansie 5000 m. Przez niemal cały bieg znajdował się na końcu stawki, lecz dzięki świetnemu finiszowi na ostatnim okrążeniu nadrobił 46 metrów do prowadzących Finów, pokonując je w 56 sekund. Wyczynem tym zwrócił na siebie uwagę Adolfa Hitlera, który ponoć uścisnął mu dłoń i powiedział: „Ach, to ty jesteś tym młodym człowiekiem z szybkim finiszem”.
Kariera wojskowa i niewola.
29 września 1941 wstąpił do United States Army Air Forces. Po odbyciu szkolenia dla kadetów lotnictwa i uzyskaniu kwalifikacji bombardiera otrzymał zaszeregowanie w stopniu podporucznika. Następnie skierowano go do 372. Eskadry Bombowej ("372d Bombardment Squadron"), stacjonującej wówczas na wyspie Funafuti na Oceanie Spokojnym. Został członkiem załogi bombowca Consolidated B-24 Liberator „Super Man”.
W kwietniu 1943, podczas bombardowania japońskich instalacji wojskowych na wyspie Nauru jego samolot został ostrzelany i poważnie uszkodzony. Maszyna nie była zdolna do lotów, a część jej załogi odniosła rany – również śmiertelne – podczas walki z myśliwcami wroga. Wskutek tego zdrowi członkowie załogi zostali przeniesieni na Hawaje, gdzie mieli czekać na nowy przydział. W tym czasie zostali powołani do załogi samolotu, którego zadaniem było odszukanie zaginionej w akcji innej maszyny i jej załogi. Używany do celów transportowych B-24 „The Green Hornet”, którym 24 maja polecieli na ratunek kolegom, okazał się niesprawny technicznie. Doszło do awaryjnego wodowania na otwartym oceanie w odległości 1370 km na południe od wyspy Oʻahu. W rozbitej maszynie zginęło ośmiu spośród jedenastu członków załogi. Trzema ocalałymi lotnikami byli: Zamperini, Russell Allen „Phil” Phillips (pilot samolotu) oraz Francis „Mac” McNamara. Zamperini i Russell, którzy byli bliskimi kolegami z załogi „Super Mana”, przez 47 dni dryfowali po Pacyfiku (McNamara zmarł po 33 dniach), zanim dotarli do Wysp Marshalla. Na brzegu zostali natychmiast ujęci przez żołnierzy japońskich.
Przez 42 dni byli przetrzymywani na atolu Kwajalein. Następnie przetransportowano ich do Japonii do obozu jenieckiego Ōfuna, zlokalizowanego w miejscowości Kamakura. Później zostali rozdzieleni. Zamperini trafił do obozu Ōmori w Tokio, a następnie przeniesiono go do północnej Japonii, do obozu Naoetsu, w którym był więziony już do zakończenia wojny w sierpniu 1945.
Podczas dwuletniego pobytu w niewoli spotkał się z nieludzkim traktowaniem, nierzadko będąc torturowany. Szczególnego okrucieństwa doznał ze strony strażnika obozowego Mutsuhiro Watanabego, zwanego „Ptakiem”, którego amerykańskie władze okupowanej Japonii uznały za zbrodniarza wojennego.
Uznany za poległego.
Jeszcze w 1943 wskutek nieodnalezienia w rejonie katastrofy żyjących członków załogi Liberatora, którym leciał Zamperini, władze amerykańskie uznały go za „poległego w akcji”. W 1944 prezydent Franklin Delano Roosevelt wystosował do jego rodziców oficjalny list kondolencyjny.
Dalsze lata.
Po powrocie do Stanów Zjednoczonych i zwolnieniu z wojska poślubił w 1946 Cynthię Applewhite. Miał z nią dwoje dzieci: córkę – Cissy i syna – Luke’a. Małżeństwo trwało do śmierci Cynthii w 2001.
Przez kilka powojennych lat cierpiał na zespół stresu pourazowego, będącego skutkiem jego traumatycznych przeżyć w niewoli japońskiej. Nie był w stanie powrócić do sportu. Pogrążył się natomiast w nałogu alkoholowym. W 1949 – pod wpływem żony, nowonarodzonej chrześcijanki – wziął udział w krucjacie ewangelizacyjnej prowadzonej przez Billy’ego Grahama w Los Angeles. Nauki Grahama – jak stwierdził – pomogły mu uwolnić się od nałogu alkoholowego i wojennej traumy, skłoniły go także do wybaczenia win japońskim prześladowcom. Wówczas postanowił także podjąć misję głoszenia Słowa Bożego, co czynił niemal do końca życia. Ponadto zorganizował obóz dla trudnej młodzieży – Victory Boys Camp.
W 1950 udał się do więzienia Sugamo w Tokio, w którym odbywali karę japońscy zbrodniarze wojenni. Podczas apelu w geście przebaczenia objął każdego więźnia, który wystąpił z szeregu, przyznając że go rozpoznaje. Później powiedział w rozgłośni CBN (Christian Broadcasting Network), że niektórzy z nich stali się chrześcijanami.
W styczniu 1998 jeszcze raz pojechał do Japonii, żeby na kilka dni przed swoimi 81. urodzinami wziąć udział w sztafecie niosącej ogień olimpijski przed Zimowymi Igrzyskami w Nagano. Z pochodnią w dłoni pokonał odcinek trasy biegnący niedaleko obozu jenieckiego, w którym był więziony. Uczestnikiem sztafety olimpijskiej był już wcześniej, w 1984 bowiem niósł płomień przed Letnimi Igrzyskami w Los Angeles.
Swoje wspomnienia opisał w książce pt. "Devil at My Heels", opublikowanej w 1956. Nowe, poszerzone wydanie jego autobiografii ukazało się w 2003.
Zmarł 2 lipca 2014 w swoim domu w Los Angeles. Bezpośrednią przyczyną śmierci było zapalenie płuc.

</doc>
<doc id="2829576" url="https://pl.wikipedia.org/wiki?curid=2829576" title="Gerald Strickland">
Gerald Strickland

Gerald Paul Joseph Cajetan Carmel Antony Martin Strickland, 1. baron Strickland, 6. hrabia della Catena (ur. 24 maja 1861 w Valletcie, zm. 22 sierpnia 1940 w Attard) – polityk brytyjsko-maltański, ojciec Mabel Strickland.
Z wykształcenia prawnik, oficer armii brytyjskiej, 1888 I sekretarz rządu Malty, przywódca Partito Populare (partii Sigismundo Savony), 1902-1904 gubernator Brytyjskich Wysp Podwietrznych, 1904-1909 gubernator Tasmanii, 1909-1913 gubernator Australii Zachodniej, 1913-1917 gubernator Nowej Południowej Walii, deputowany do parlamentu 1924-1929 z ramienia Partii Konserwatywnej.
Od 1917 ponownie na Malcie, początkowo przywódca Partii Angielsko-Maltańskiej, po jej zjednoczeniu z Partią Konstytucyjną od 1921 lider Partii Konstytucyjnej. Początkowo zwolennik nacjonalistów w walce o rząd przedstawicielski, z czasem ich zagorzały wróg, zwolennik imperializmu, przeciwnik wpływów włoskich na wyspie, antyklerykał (mimo że był praktykującym katolikiem).
Jego rządy jako premiera Malty (1927-1932) przeszły do historii m.in. jako okres nieustannych konfliktów z Kościołem katolickim (w 1930 arcybiskup Malty i Mikiel Gonzi, biskup Gozo, ogłosili list pasterski, objaśniający, że oddanie głosu na Stricklanda lub kandydata z Partii Konstytucyjnej stanowi grzech śmiertelny, przez co premier zdecydował się w maju 1932 na wystosowanie do papieża listu z oficjalnymi przeprosinami).

</doc>
<doc id="2829577" url="https://pl.wikipedia.org/wiki?curid=2829577" title="Kacper Kochanowski">
Kacper Kochanowski



</doc>
<doc id="2829579" url="https://pl.wikipedia.org/wiki?curid=2829579" title="Raiymbek batyr">
Raiymbek batyr



</doc>
<doc id="2829580" url="https://pl.wikipedia.org/wiki?curid=2829580" title="Żibek Żoly">
Żibek Żoly



</doc>
<doc id="2829586" url="https://pl.wikipedia.org/wiki?curid=2829586" title="Tulpar">
Tulpar



</doc>
<doc id="2829588" url="https://pl.wikipedia.org/wiki?curid=2829588" title="Alatau">
Alatau



</doc>
<doc id="2829589" url="https://pl.wikipedia.org/wiki?curid=2829589" title="Talmi-Teszup">
Talmi-Teszup

Talmi-Teszup (luw. Ura-Tarhunzas) – hetycki wicekról Karkemisz, syn i następca Ini-Teszupa. Rządził w Karkemisz w czasach panowania hetyckiego króla Suppiluliumy II (przełom XIII/XII w. p.n.e.). Według zachowanego traktatu pomiędzy obu królami Suppiluliuma II uważał Talmi-Teszupa za władcę równego mu statusem. Talmi-Teszup utrzymywał dobre stosunki z Ammurapim z Ugarit i osobiście pośredniczył przy jego rozwodzie z hetycką księżniczką Ehli-Nikkal.

</doc>
<doc id="2829590" url="https://pl.wikipedia.org/wiki?curid=2829590" title="Ian Browne">
Ian Browne

Ian Sterry "Joey" Browne (ur. 22 czerwca 1931 w Melbourne) – australijski kolarz torowy i szosowy, złoty medalista olimpijski.
Kariera.
Największy sukces w karierze Ian Browne osiągnął w 1956 roku, kiedy wspólnie z Tonym Marchantem zdobył złoty medal w wyścigu tandemów podczas igrzysk olimpijskich w Melbourne. W finałowym wyścigu Australijczycy pokonali reprezentantów Czechosłowacji: Ladislava Foučka i Václava Macheka. Był to jedyny medal wywalczony przez Browne'a na międzynarodowej imprezie tej rangi. W tej samej konkurencji wystartował również na rozgrywanych cztery lata później igrzyskach w Rzymie oraz igrzyskach w Tokio w 1964 roku, ale medalu nie zdobywał. W 1958 roku zwyciężył w wyścigu na 10 mil podczas igrzysk Imperium Brytyjskiego i Wspólnoty Brytyjskiej w Cardiff, a na igrzyskach Imperium Brytyjskiego i Wspólnoty Brytyjskiej w Perth w 1962 roku był trzeci w sprincie. Ponadto był między innymi trzeci w wyścigu Roubaix - Cassel - Roubaix w 1958 roku. Nigdy nie zdobył medalu na szosowych ani torowych mistrzostwach świata.

</doc>
<doc id="2829593" url="https://pl.wikipedia.org/wiki?curid=2829593" title="Tony Marchant">
Tony Marchant

Anthony John "Tony" Marchant (ur. 28 sierpnia 1937 w Melbourne) – australijski kolarz torowy, złoty medalista olimpijski.
Kariera.
Największy sukces w karierze Tony Marchant osiągnął w 1956 roku, kiedy wspólnie z Ianem Browne'em zdobył złoty medal w wyścigu tandemów podczas igrzysk olimpijskich w Melbourne. W finałowym wyścigu Australijczycy pokonali reprezentantów Czechosłowacji: Ladislava Foučka i Václava Macheka. Był to jedyny medal wywalczony przez Marchanta na międzynarodowej imprezie tej rangi oraz jego jedyny start olimpijski. Nigdy nie zdobył medalu na torowych mistrzostwach świata.

</doc>
<doc id="2829594" url="https://pl.wikipedia.org/wiki?curid=2829594" title="Stanisław Kupsza">
Stanisław Kupsza

Stanisław Kupsza (ur. 6 czerwca 1904 w Starewie pow. Bobrujsk, zm. ?) – pułkownik ludowego Wojska Polskiego.
Życiorys.
Ukończył 9 klas szkoły średniej. Od września 1923 do sierpnia 1926 podchorąży Oficerskiej Szkoły Piechoty w Moskwie. Po ukończeniu szkoły do lipca 1939 służył w miejscowości Aktyrka w 68.pułku strzelców na stanowiskach dowódcy plutonu szkolnego, dowódcy kompanii, szefa sztabu oraz dowódcy batalionu w stopniu kapitana.
Od lipca 1939 do czerwca 1941 dowódca batalionu, a następnie zastępca dowódcy ds. liniowych w 292.pułku strzelców 137 Dywizji Strzeleckiej, z którą być może uczestniczył w agresji ZSRR na Polskę. W 1941 ukończył kurs oficerów starszych w Charkowie i do lipca 1943 w miejscowości Marynpol, a następnie w Sołniecznogorsku dowodził 49. pułkiem strzelców. W stopniu podpułkownika dowodził od stycznia do czerwca 1944 roku 468.pułkiem strzelców w 111.Dywizji w składzie 2.Frontu Ukraińskiego. Decyzją Ludowego Komitetu Obrony ZSRR z 10 sierpnia 1944 mianowany na stopień pułkownika.
W czerwcu 1944 dołączył do żołnierzy do Ludowego Wojska Polskiego jako zastępca dowódcy ds. liniowych 2. Dywizji Piechoty. Wraz z dywizją brał udział w walkach o Puławy, Warkę i Warszawę. Zastępca dowódcy ds. liniowych 3. Dywizji Piechoty od stycznia 1945 do maja 1945. Brał udział w walkach o Kołobrzeg. Od 4 maja 1945 dowódca 5. Dywizji Piechoty. Dowodząc dywizją brał udział w operacji praskiej, a po zakończeniu wojny zagospodarowywał wraz z nią Ziemie Odzyskane i ochraniał zachodnią granicę. W styczniu 1946 wyznaczony na dowódcę 2. Warszawskiej Dywizji Piechoty. W 1947 kierownik wojskowej akcji Grup Ochronno-Propagandowych w województwie kieleckim.
Służbę w Wojsku Polskim zakończył we wrześniu 1948, wyjechał do ZSRR.

</doc>
<doc id="2829597" url="https://pl.wikipedia.org/wiki?curid=2829597" title="Santa Catalina la Tinta">
Santa Catalina la Tinta

Santa Catalina la Tinta, La Tinta – miasto w środkowej Gwatemali, w departamencie Alta Verapaz, leżące w odległości 67 km na wschód od stolicy departamentu. Miato jest siedzibą gminy o tej samej nazwie, która w 2012 roku liczyła 38 602 mieszkańców. Gmina leży w dolinie rzeki Río Polochic, a od północy ograniczają ją góry Sierra de las Minas. Powierzchnia gminy jest niewielka i obejmuje tylko 196 km².

</doc>
<doc id="2829600" url="https://pl.wikipedia.org/wiki?curid=2829600" title="Rów Diamantina">
Rów Diamantina



</doc>
<doc id="2829602" url="https://pl.wikipedia.org/wiki?curid=2829602" title="Ladislav Fouček">
Ladislav Fouček

Ladislav Fouček (ur. 10 grudnia 1930 w Pradze, Czechosłowacja - zm. 4 lipca 1974 w Monachium, RFN) – czechosłowacki kolarz torowy, dwukrotny medalista olimpijski.
Kariera.
Największe sukcesy w karierze Ladislav Fouček osiągnął w 1956 roku, kiedy zdobył dwa medale podczas igrzysk olimpijskich w Melbourne. Wspólnie z Václavem Machekiem zdobył srebrny medal w wyścigu tandemów, w finałowym wyścigu reprezentanci Czechosłowacji, ulegli jedynie ekipie Australii w składzie: Ian Browne i Tony Marchant. Na tych samych igrzyskach zajął także drugie miejsce w wyścigu na 1 km, ulegając tylko Włochowi Leandro Fagginowi, a w sprincie był piąty. Na rozgrywanych cztery lata wcześniej igrzyskach olimpijskich w Helsinkach Fouček zajął dwunastą pozycję na dystansie 1 km na czas. Nigdy nie zdobył medalu na torowych mistrzostwach świata.

</doc>
<doc id="2829604" url="https://pl.wikipedia.org/wiki?curid=2829604" title="Caught stealing">
Caught stealing

Caught stealing – zagranie w baseballu, podczas którego zawodnik próbujący ukraść bazę zostaje ubiegnięty przez obrońców i wyautowany.
Aby nastąpił aut, obrońca musi dotknąć biegacza dłonią lub rękawicą, w której trzyma piłkę, gdy ten nie dotyka żadnej z baz. Najczęściej następuje to, gdy zawodnik ataku zbliża się do kradzionej bazy lub gdy próbuje powrócić do tej, z której podjął próbę kradzieży.
"Caught stealing" (pl. złapany na próbie kradzieży) jest oficjalnym elementem statystycznym. Ponieważ kradnięcia baz podejmują się właściwie tylko wyspecjalizowani w tym elemencie zawodnicy, do nich należą też rekordy w liczbie nieudanych prób. Rekordzistą MLB jest Rickey Henderson, którego powstrzymano 335 razy, ale jednocześnie pozwolono na zdobycie 1406 baz (najwięcej w historii). Do niego należy także rekord sezonu wynoszący 42 „wpadki” (przy 130 udanych próbach).

</doc>
<doc id="2829605" url="https://pl.wikipedia.org/wiki?curid=2829605" title="Ehli-Nikkal">
Ehli-Nikkal

Ehli-Nikkal (przełom XIII/XII w. p.n.e.) – księżniczka hetycka, najprawdopodobniej córka Suppiluliumy II. Wyszła za mąż za Ammurapiego, króla Ugarit, który później się z nią rozwiódł. W negocjacjach rozwodowych pośredniczył Talmi-Teszup, hetycki wicekról Karkemisz. Ehli-Nikkal wyszła za mąż ponownie, tym razem za Tanhuwatasza, króla Habisze.

</doc>
<doc id="2829610" url="https://pl.wikipedia.org/wiki?curid=2829610" title="Václav Machek">
Václav Machek

Václav Machek (ur. 27 grudnia 1925 w Starým Mateřovie, zm. 1 listopada 2017) – czechosłowacki kolarz torowy, srebrny medalista olimpijski.
Kariera.
Największe sukcesy w karierze Václav Machek osiągnął w 1956 roku, kiedy zdobył dwa medale podczas igrzysk olimpijskich w Melbourne. Wspólnie z Ladislavem Foučkiem zdobył srebrny medal w wyścigu tandemów, w finałowym wyścigu reprezentanci Czechosłowacji, ulegli jedynie ekipie Australii w składzie: Ian Browne i Tony Marchant. Był to jedyny medal wywalczony przez Macheka na międzynarodowej imprezie tej rangi oraz jego jedyny start olimpijski. Nigdy nie zdobył medalu na torowych mistrzostwach świata.

</doc>
<doc id="2829613" url="https://pl.wikipedia.org/wiki?curid=2829613" title="Zbójnickie Siodełko">
Zbójnickie Siodełko

Zbójnickie Siodełko – niewielka przełączka w północno-zachodniej grani Upłaziańskiej Kopy w polskich Tatrach Zachodnich, położona tuż na północno-zachodnim końcu skalnego muru Organów. Nazwa pochodzi od znajdujących się w pobliżu jaskiń Zbójnickie Okna. Około 80 m powyżej Zbójnickiego Siodełka znajdują się Niżnie Zbójnickie Okna. Północno-wschodnie stoki przełączki (Wysranki) opadają do Żlebu pod Wysranki.
Przez Zbójnickie Siodełko prowadzi dość wyraźna ścieżka, używana głównie przez grotołazów penetrujących jaskinie Organów. W pobliżu oprócz Zbójnickich Okien znajduje się jeszcze Jaskinia Zimna i Jaskinia Naciekowa. Ścieżka ta odgałęzia się od czarno znakowanego szlaku turystycznego prowadzącego z dna Doliny Kościeliskiej koło Lodowego Źródła do Jaskini Mroźnej, jest jednak nieznakowana i niedostępna turystycznie.

</doc>
<doc id="2829614" url="https://pl.wikipedia.org/wiki?curid=2829614" title="Tatiana Piurowa">
Tatiana Piurowa



</doc>
<doc id="2829616" url="https://pl.wikipedia.org/wiki?curid=2829616" title="Grzbiet Południowopacyficzny">
Grzbiet Południowopacyficzny



</doc>
<doc id="2829617" url="https://pl.wikipedia.org/wiki?curid=2829617" title="Mike Gambrill">
Mike Gambrill

Michael John "Mike" Gambrill (ur. 23 sierpnia 1935 w Brighton – zm. 8 stycznia 2011 w Kingston upon Thames) – brytyjski kolarz torowy i szosowy, brązowy medalista olimpijski.
Kariera.
Największy sukces w karierze Mike Gambrill osiągnął w 1956 roku, kiedy wspólnie z Johnem Geddesem, Tomem Simpsonem i Donem Burgessem zdobył brązowy medal w drużynowym wyścigu na dochodzenie podczas igrzysk olimpijskich w Melbourne. Był to jedyny medal wywalczony przez Gambrilla na międzynarodowej imprezie tej rangi. W tej samej konkurencji wystartował także na rozgrywanych cztery lata później igrzyskach olimpijskich w Melbourne, ale Brytyjczycy odpadli tam we wczesnej fazie rywalizacji. W 1956 roku zdobył również szosowe mistrzostwo kraju w indywidualnej jeździe na czas. Nigdy nie zdobył medalu na szosowych ani torowych mistrzostwach świata.

</doc>
<doc id="2829618" url="https://pl.wikipedia.org/wiki?curid=2829618" title="Natalya Akilova">
Natalya Akilova



</doc>
<doc id="2829619" url="https://pl.wikipedia.org/wiki?curid=2829619" title="Yekaterina Akilova">
Yekaterina Akilova



</doc>
<doc id="2829620" url="https://pl.wikipedia.org/wiki?curid=2829620" title="Grzbiet Południowoantylski">
Grzbiet Południowoantylski



</doc>
<doc id="2829621" url="https://pl.wikipedia.org/wiki?curid=2829621" title="Antonio Domenicali">
Antonio Domenicali

Antonio "Tonino" Domenicali (ur. 17 lutego 1936 w Serravalle, zm. 4 lipca 2002 w Segrate) – włoski kolarz torowy i szosowy, złoty medalista olimpijski.
Kariera.
Pierwszy sukces w karierze Antonio Domenicali osiągnął w 1956 roku, kiedy wspólnie z Leandro Fagginem, Valentino Gasparellą i Franco Gandinim zdobył złoty medal w drużynowym wyścigu na dochodzenie podczas igrzysk olimpijskich w Melbourne. Był to jedyny medal wywalczony przez Domenicalego na międzynarodowej imprezie tej rangi oraz jego jedyny start olimpijski. Startował również w wyścigach szosowych, ale nie odnosił większych sukcesów. W 1963 roku wywalczył złoty medal torowych mistrzostw kraju w wyścigu ze startu zatrzymanego zawodowców. Nigdy nie zdobył medalu na szosowych ani torowych mistrzostwach świata.

</doc>
<doc id="2829624" url="https://pl.wikipedia.org/wiki?curid=2829624" title="1945 w Wojsku Polskim">
1945 w Wojsku Polskim

Kalendarium Wojska Polskiego 1945 – wydarzenia w Wojsku Polskim w roku 1945.
Styczeń.
1 stycznia
2 stycznia
4 stycznia
4 stycznia
5 stycznia
8 stycznia
12 stycznia
12–17 stycznia
15–16 stycznia
16 stycznia
16–17 stycznia
17 stycznia
18 stycznia
19 stycznia
20 stycznia
23 stycznia
24 stycznia
26 stycznia
29 stycznia
30 stycznia
Luty.
1 lutego
3 lutego
4 lutego
5 lutego
6 lutego
7 lutego
9–14 lutego
11 lutego
12 lutego
15 lutego
18 lutego
25 lutego
26 lutego
27 lutego
28 lutego
Marzec.
1 marca
3 marca
4 marca
7 marca
8 marca
9 marca
12 marca
15 marca
17 marca
18 marca
21 marca
22 marca
23–31 marca
27 marca
28 marca
30 marca
Kwiecień.
8 kwietnia
9 kwietnia
10 kwietnia
12 kwietnia
13 kwietnia
14 kwietnia
16 kwietnia
17 kwietnia
21 kwietnia
21–27 kwietnia
23 kwietnia
24–29 kwietnia
25 kwietnia
25–26 kwietnia
26 kwietnia
29 kwietnia–2 maja
30 kwietnia
Maj.
1 maja
2 maja
3 maja
4 maja
5 maja
7 maja
8 maja
9 maja
10 maja
11 maja
12 maja
12 maja- 14 maja
14 maja
15 maja – 30 czerwca
16 maja
17 maja
18 maja
19 maja
22 maja
24 maja
25 maja
27 maja
Czerwiec.
1 czerwca
1 czerwca–5 czerwca
3 czerwca
6 czerwca
12 czerwca
8 czerwca
9 czerwca – 14 czerwca
12 czerwca
14 czerwca
15 czerwca
15 czerwca–21 czerwca
17 czerwca
20 czerwca
21 czerwca
24 czerwca
28 czerwca
29 czerwca
Lipiec.
1 lipca
2 lipca
3 lipca
5 lipca
6 lipca
6–13 lipca
7 lipca
7–15 lipca
8–9 lipca
11 lipca
12 lipca
13 lipca
15 lipca
18 lipca
18 lipca
20 lipca
22 lipca
24 lipca
27 lipca
27 lipca
Sierpień.
5 sierpnia
6 sierpnia
9 sierpnia
10 sierpnia
18 sierpnia
19 sierpnia
22 sierpnia
23–21 października
24 sierpnia
30 sierpnia
Wrzesień.
1 września
2 września
3 września
5 września
6 września
8 września
9–15 września
10 września
12 września
13 września
14 września
15 września
16 września
17 września
20 września
21 września
24 września
25 września
29 września
30 września
Październik.
1 października
5 października
6 października
10 października
12 października
15 października
15–16 października
22 października
24 października
25 października
26 października
28–30 października
30 października
31 października
Listopad.
1 listopada
5 listopada
10 listopada
12 listopada
13 listopada
14 listopada
15 listopada
16 listopada
Domu Żołnierza
19 listopada
20 listopada
30 listopada
Grudzień.
1 grudnia
11 grudnia
15 grudnia
16 grudnia
25 grudnia

</doc>
<doc id="2829627" url="https://pl.wikipedia.org/wiki?curid=2829627" title="Lyudmila Anarbayeva">
Lyudmila Anarbayeva



</doc>
<doc id="2829628" url="https://pl.wikipedia.org/wiki?curid=2829628" title="René Bianchi">
René Bianchi

René Bianchi (ur. 20 maja 1934 w Conflans-sur-Seine) – francuski kolarz torowy i szosowy, srebrny medalista olimpijski
Kariera.
Największy sukces w karierze René Bianchi osiągnął w 1956 roku, kiedy Francuzi w składzie: Michel Vermeulin, Jean-Claude Lecante, René Bianchi i Jean Graczyk zdobyli srebrny medal w drużynowym wyścigu na dochodzenie podczas igrzysk olimpijskich w Melbourne. Startował również w wyścigach szosowych, ale nie odnosił większych sukcesów. Nigdy nie zdobył medalu na szosowych ani torowych mistrzostwach świata.

</doc>
<doc id="2829630" url="https://pl.wikipedia.org/wiki?curid=2829630" title="Jean-Claude Lecante">
Jean-Claude Lecante

Jean-Claude Lecante (ur. 12 listopada 1934 w Saint-Ouen) – francuski kolarz torowy, srebrny medalista olimpijski
Kariera.
Największy sukces w karierze Jean-Claude Lecante osiągnął w 1956 roku, kiedy Francuzi w składzie: Michel Vermeulin, Jean-Claude Lecante, René Bianchi i Jean Graczyk zdobyli srebrny medal w drużynowym wyścigu na dochodzenie podczas igrzysk olimpijskich w Melbourne. Był to jedyny medal wywalczony przez Lecante na międzynarodowej imprezie tej rangi. Nigdy nie zdobył medalu na szosowych ani torowych mistrzostwach świata.

</doc>
<doc id="2829632" url="https://pl.wikipedia.org/wiki?curid=2829632" title="Syn Rambow">
Syn Rambow

Syn Rambow (ang. "Son of Rambow") – francusko-brytyjsko-niemiecki film familijny z 2007 roku oparty na scenariuszu i reżyserii Gartha Jenningsa.
Premiera filmu miała miejsce 22 stycznia 2007 roku podczas Festiwalu Filmowego w Sundance.
Opis fabuły.
Will (Bill Milner) urodził się w rodzinie należącej do konserwatywnego nurtu religii protestanckiej. Członkowie wyznania mają zakaz oglądania telewizji. Pewnego dnia chłopiec i jego kolega Lee oglądają fragment filmu „Rambo: Pierwsza krew”. Zachwyceni koledzy chcą nakręcić jego amatorską wersję.

</doc>
<doc id="2829633" url="https://pl.wikipedia.org/wiki?curid=2829633" title="Olessya Arslanova">
Olessya Arslanova



</doc>
<doc id="2829640" url="https://pl.wikipedia.org/wiki?curid=2829640" title="Radmila Beresneva">
Radmila Beresneva



</doc>
<doc id="2829646" url="https://pl.wikipedia.org/wiki?curid=2829646" title="Radmiła Bieriesniewa">
Radmiła Bieriesniewa



</doc>
<doc id="2829647" url="https://pl.wikipedia.org/wiki?curid=2829647" title="Olga Drobyshevskaya">
Olga Drobyshevskaya



</doc>
<doc id="2829649" url="https://pl.wikipedia.org/wiki?curid=2829649" title="Yelena Ezau">
Yelena Ezau



</doc>
<doc id="2829650" url="https://pl.wikipedia.org/wiki?curid=2829650" title="Akwarianie">
Akwarianie



</doc>
<doc id="2829651" url="https://pl.wikipedia.org/wiki?curid=2829651" title="Korinna Ishimtseva">
Korinna Ishimtseva



</doc>
<doc id="2829652" url="https://pl.wikipedia.org/wiki?curid=2829652" title="Hydropaci">
Hydropaci



</doc>
<doc id="2829653" url="https://pl.wikipedia.org/wiki?curid=2829653" title="Hydroparastaci">
Hydroparastaci



</doc>
<doc id="2829654" url="https://pl.wikipedia.org/wiki?curid=2829654" title="Sana Jarlagassova">
Sana Jarlagassova



</doc>
<doc id="2829656" url="https://pl.wikipedia.org/wiki?curid=2829656" title="Port lotniczy Vilhelmina">
Port lotniczy Vilhelmina

Port lotniczy Vilhelmina (IATA: VHM, ICAO: ESNV) – regionalny port lotniczy położony w Vilhelminie, w Szwecji.

</doc>
<doc id="2829657" url="https://pl.wikipedia.org/wiki?curid=2829657" title="Natalya Kulinich">
Natalya Kulinich



</doc>
<doc id="2829658" url="https://pl.wikipedia.org/wiki?curid=2829658" title="Pacyfikacja wsi polskich w Lasach Janowskich (1944)">
Pacyfikacja wsi polskich w Lasach Janowskich (1944)

Pacyfikacja wsi polskich w Lasach Janowskich (1944) – pacyfikacja sześciu polskich wsi w powiecie janowskim dokonana przez okupantów niemieckich na początku 1944 roku.
2 lutego 1944 Niemcy przeprowadzili zakrojoną na szeroką skalę akcję eksterminacyjną, wymierzoną w polskie wsie położone w zachodniej części Lasów Janowskich, stanowiące oparcie dla silnych w tym regionie oddziałów Narodowych Sił Zbrojnych. Tego dnia oddziały SS, Wehrmachtu i policji niemieckiej – wsparte przez ukraińskich kolaborantów – doszczętnie spaliły Borów, Szczecyn, Wólkę Szczecką, Łążek Zaklikowski, Łążek Chwałowski i Karasiówkę. Historycy szacują, że zamordowano wówczas od 800 do 1300 Polaków (w tym kilkaset kobiet i dzieci). Była to prawdopodobnie najbrutalniejsza akcja pacyfikacyjna przeprowadzona przez Niemców na terenach wiejskich okupowanej Polski.
Preludium.
W latach II wojny światowej wsie położone w zachodniej części powiatu janowskiego stanowiły oparcie dla oddziałów partyzanckich Narodowych Sił Zbrojnych operujących w Lasach Janowskich. Dotyczyło to w szczególności Borowa, który zwany był wręcz „stolicą NSZ”. W jego pobliżu znajdowała się bowiem kwatera główna 1. Pułku Legii Nadwiślańskiej Ziemi Lubelskiej NSZ, którego żołnierze i dowódca – major Leonard Zub-Zdanowicz ps. „Ząb” – często odwiedzali wieś. W rejonie Borowa partyzanci NSZ urządzali także uroczystości religijno-patriotyczne – msze polowe, procesje, defilady, święcenie sztandaru pułku itp.
W okresie okupacji Borów wraz z sąsiednimi wsiami kilkukrotnie doświadczył niemieckiego terroru. W latach 1942–1943 wymordowano większość miejscowych Żydów. Latem 1943 roku Niemcy przeprowadzili zakrojoną na szeroką skalę łapankę, w wyniku której wielu zdolnych do pracy mężczyzn i chłopców zostało wywiezionych na roboty przymusowe w głąb III Rzeszy. W Budzyniu pod Kraśnikiem powstał cieszący się złą sławą obóz pracy dla Żydów i Polaków, do którego trafiały m.in. osoby oskarżane o złamanie rozmaitych zarządzeń okupanta. Największą tragedią, jaka dotknęła okolicę, była jednak wielka akcja pacyfikacyjna z początków lutego 1944.
Przyczyny, dla których Niemcy zdecydowali się przeprowadzić w rejonie Borowa zakrojoną na tak szeroką skalę akcję eksterminacyjną nie zostały dotąd jednoznacznie określone. Mimo śledztwa – prowadzonego po wojnie przez władze PRL, a w czasach współczesnych przez Instytut Pamięci Narodowej – nie udało się odnaleźć żadnego niemieckiego dokumentu, w którym znajdowałby się rozkaz pacyfikacji Borowa i pozostałych wsi. Marek Jan Chodakiewicz zwracał uwagę, że na niespełna dwa tygodnie przed pacyfikacją w pobliskim majątku Sobótka odbyła się tajna konferencja, w trakcie której wydelegowani oficerowie AK i NSZ przeprowadzili rozmowy z przedstawicielami niemieckich władz okupacyjnych (ok. 20 stycznia 1944). Niemcy wysunęli wówczas propozycję zawarcia lokalnego zawieszenia broni i nawiązania współpracy celem zwalczania partyzantki komunistycznej. Propozycja ta spotkała się z odmową, w czym Chodakiewicz upatrywał prawdopodobnej przyczyny pacyfikacji. Jako możliwy powód masakry wskazywał także ociąganie się miejscowych chłopów z dostawą obowiązkowych kontyngentów oraz działania bojowe prowadzone przez patrol AK z Borowa. Z kolei krótko po zakończeniu niemieckiej akcji komuniści i ludowcy obarczyli partyzantów NSZ odpowiedzialnością za tragedię Borowa i sąsiednich wsi, twierdząc, iż zbyt ostentacyjnie zaznaczali oni swoją obecność w tym regionie – i tym samym ściągnęli niemiecki odwet na bezbronną ludność. Podobną opinię można znaleźć w opracowaniach historycznych wydawanych w czasach PRL. W odpowiedzi kombatanci NSZ sugerowali, że przyczyną pacyfikacji były donosy komunistów, którzy jakoby zamierzali w ten sposób „ukarać” niemieckimi rękoma „reakcyjne wsie” współpracujące z narodową partyzantką (w raportach z początku 1944 aktywiści PPR mieli odnotować z satysfakcją, że na skutek pacyfikacji „reakcja doznała dużych strat”). Żadna z powyższych hipotez nie została jednak jednoznacznie potwierdzona.
Przebieg akcji eksterminacyjnej.
Akcja eksterminacyjna w powiecie janowskim została drobiazgowo przygotowana, a do jej realizacji Niemcy wykorzystali wszystkie dostępne w tym rejonie siły i środki. Główną siłę uderzeniową stanowił najprawdopodobniej 1. batalion 4. pułku policji SS, który wcześniej jako 316. batalion policji uczestniczył w masakrach Żydów oraz akcjach pacyfikacyjnych na terytorium ZSRR i Jugosławii. Zmobilizowano także okoliczne placówki żandarmerii, Gestapo i Wehrmachtu. Ponadto w akcji pacyfikacyjnej wzięły udział oddziały pomocnicze złożone z ukraińskich i rosyjskich kolaborantów. Ci pierwsi byli prawdopodobnie policjantami służącymi w szeregach 5. galicyjskiego pułku ochotniczego SS ("Galizisches SS Freiwilligen Regiment 5"). Łącznie w pacyfikacji Borowa i sąsiednich wsi uczestniczyło blisko 3000 policjantów, SS-manów i żołnierzy – dysponujących rozpoznaniem z powietrza oraz wsparciem lekkiej artylerii (granatniki, działka przeciwpancerne). Z zeznań złożonych po wojnie przez byłych członków 1. batalionu policji wynika, że tuż przed rozpoczęciem akcji przed frontem jednostki wystąpiło dwóch oficerów SD, którzy uzasadnili konieczność zniszczenia sześciu polskich wsi współpracą ich mieszkańców z partyzantami.
W większości wypadków schemat pacyfikacji był bardzo podobny. Najpierw niemieckie tyraliery szczelnie otaczały wsie, które podpalano ogniem granatników i działek przeciwpancernych. Następnie Niemcy i ich kolaboranci wkraczali do wsi, po czym idąc od domu do domu mordowali bez względu na wiek i płeć każdego schwytanego Polaka. Miały miejsce wypadki, gdy ludność spędzano do zabudowań, które następnie podpalano lub obrzucano granatami. Dochodziło do aktów wyjątkowego bestialstwa – zakłuwania bagnetami niemowląt i małych dzieci; wrzucania kobiet, inwalidów i starców żywcem do płonących budynków. Zdarzało się, że młode kobiety były przed śmiercią gwałcone.
Stacjonujące w pobliżu Borowa jednostki NSZ nie były w stanie podjąć walki z Niemcami, gdyż w związku z nadejściem zimy major Zub-Zdanowicz przejściowo zdemobilizował swój pułk, pozostawiając pod bronią jedynie 50 partyzantów. Wobec przygniatającej przewagi wroga oddział NSZ wycofał się z Borowa do lasów w pobliżu Zaklikowa (kilka dni później Niemcy zdołali jednak wytropić i zabić kilku partyzantów w pobliskiej leśniczówce). Z tego powodu komuniści i ludowcy twierdzili później, że major Zub-Zdanowicz porzucił bezbronną ludność na pastwę Niemców. Podczas pobytu na emigracji w Wielkiej Brytanii został on nawet formalnie oskarżony, iż opuścił wieś „nie wyczerpawszy stojących do jego dyspozycji środków obrony”. W 1947 sprawę rozpatrywał 2. Sąd Polowy przy Polskim Korpusie Przysposobienia i Rozmieszczenia, który umorzył dochodzenie wobec stwierdzenia oczywistej dysproporcji sił polskich i niemieckich.
Szczecyn.
Szczecyn był jedną z pierwszych wsi spacyfikowanych dniu 2 lutego 1944. Wczesnym rankiem Niemcy szczelnie otoczyli miejscowość, na skutek czego tylko nielicznym mieszkańcom udało się schronić do pobliskiego lasu. Około godziny 7:00 – 8:00 zabudowania wsi zostały ostrzelane ogniem artylerii i broni maszynowej. Szczecyn stał już w płomieniach, gdy do wsi wkroczyły dwie grupy Niemców i Ukraińców, które idąc od domu do domu systematycznie mordowały wszystkich Polaków bez względu na wiek i płeć. Opustoszałe domy były rabowane i podpalane. Mieszkańcy próbujący ukryć się w prowizorycznych podziemnych schronach ginęli w płomieniach lub dusił ich dym. W trakcie masakry ginęły całe rodziny; miały miejsce przypadki mordowania niemowląt na oczach matek, wrzucania dzieci i osób dorosłych żywcem do płonących budynków, dobijania rannych ciosami kolb karabinowych. Grupę kobiet z dziećmi zaprowadzono na skraj lasu, gdzie Niemcy ogłosili, że starsi chłopcy (w wieku szkolnym lub nieco młodsi) mogą odejść wolno. Kiedy chłopcy zaczęli biec do lasu zastrzelono ich na oczach matek. Niemcy zamierzali także rozstrzelać kobiety z mniejszymi dziećmi, lecz dwóch wyznaczonych do tego zadania żołnierzy upozorowało egzekucję i pozwoliło uciec niedoszłym ofiarom.
Po pewnym czasie niemieckie dowództwo poleciło wstrzymać rzeź i zgromadzić wszystkich ocalałych mieszkańców na punkcie zbornym urządzonym na środku wsi. Popędzono ich następnie do Gościeradowa, mordując po drodze wszystkich, którzy nie mieli siły iść dalej bądź opóźniali marsz. Na usilne prośby PCK kobiety i dzieci rozmieszczono w okolicznych wsiach. Osoby zdolne do pracy zabrano do aresztu w Kraśniku, a następnie wywieziono na roboty do Niemiec lub deportowano do obozów koncentracyjnych. Blisko 40 mężczyzn ze Szczecyna wywieziono do więzienia na Zamku Lubelskim. Wyrokiem doraźnego sądu policji bezpieczeństwa trzydziestu ośmiu z nich zostało straconych w dniu 12 maja 1944 roku (prawdopodobnie egzekucję przeprowadzono na terenie obozu koncentracyjnego na Majdanku).
2 lutego 1944 roku zamordowano w Szczecynie kilkaset osób – mężczyzn, kobiet i dzieci. W zależności od źródeł liczba zamordowanych jest szacowana w przedziale od 265 do 368. Po wojnie udało się ustalić nazwiska 221 zamordowanych. Najmłodsza zidentyfikowana ofiara liczyła 3 miesiące. Niemcy spalili szkołę oraz 142 gospodarstwa wraz z żywym inwentarzem.
Wólka Szczecka.
Szczecyn stał już w płomieniach, gdy zaatakowana została Wólka Szczecka. Zabudowania ostrzelano ogniem artylerii i broni maszynowej, po czym Niemcy i ich kolaboranci z dwóch stron wkroczyli do wsi i rozpoczęli systematyczną masakrę. Świadkowie wspominali, że podczas pacyfikacji miały miejsce liczne przypadki palenia ludzi żywcem. Kilkadziesiąt osób zamknięto w stodole gospodarza Kobylickiego (vel Kobylnieckiego), którą następnie podpalono.
2 lutego 1944 roku mogło zostać zamordowanych nawet ponad 200 mieszkańców Wólki Szczeckiej, w tym ok. 50 kobiet i 20 dzieci (inne źródła szacują liczbę ofiar w przedziale od 98 do 125). Wieś licząca ponad 200 budynków (w tym 70 mieszkalnych) została niemal doszczętnie spalona. Zrabowano inwentarz i cenniejsze dobra. Ocalałych mieszkańców pognano do Gościeradowa. Wielu mężczyzn zostało później wywiezionych do obozu koncentracyjnego na Majdanku.
Łążek Zaklikowski i Łążek Chwałowski.
W pierwszej fazie akcji pacyfikacyjnej zaatakowane zostały również oba Łążki. Niemcy nadeszli od strony południowej, podpalając zabudowania wsi. Mieszkańcy zaczęli wówczas uciekać w kierunku północnym, nad brzegi rzeki Sanny, gdzie wpadli na zamaskowane niemieckie stanowiska i zostali zmasakrowani ogniem broni maszynowej. Tych, którzy zawrócili, zamordowano na terenie wsi. Ocalały jedynie te osoby, które zdołały przedrzeć się przez niemiecką blokadę bądź znalazły sobie dobre kryjówki. W ślad za informacjami zawartymi w komunikacie konspiracyjnej Agencji Informacyjnej „Wieś” z 4 kwietnia 1944 (nr 11) podaje się często, że liczba ofiar pacyfikacji obu Łążków wyniosła 217 osób. W innych źródłach można jednak znaleźć informację, iż 2 lutego 1944 w Łążku Zaklikowskim zamordowano 191 osób (20 mężczyzn, 66 kobiet i 105 dzieci), a w Łążku Chwałowskim – 86 osób (w tym 63 stałych mieszkańców wsi). Po wojnie udało się ustalić nazwiska 177 ofiar.
Obie wsie zostały doszczętnie zniszczone. Część źródeł podaje, że w Łążku Zaklikowskim spalono 83 domy mieszkalne i 150 budynków gospodarczych, a w Łążku Chwałowskim – 66 gospodarstw z inwentarzem. Z kolei we wspomnianym komunikacie Agencji Informacyjnej „Wieś” podano, że w obu miejscowościach Niemcy spalili łącznie 113 gospodarstw wraz z inwentarzem.
Borów.
Kiedy sąsiadujące z Borowem wsie stały już w płomieniach, ks. Władysław Stańczak (wikariusz miejscowej parafii) obchodził z wizytą duszpasterską okoliczne przysiółki. Dostrzegłszy pożary, powrócił do Borowa, którego mieszkańcy zgromadzili się tymczasem w kościele na uroczystej mszy z okazji święta Matki Bożej Gromniczej. Dzięki jego ostrzeżeniu część ludności zdołała zbiec i ukryć się na pobliskich bagnach. Wielu mieszkańców Borowa pozostało jednak we wsi, aby ratować swój dobytek. W gronie tym znalazło się w szczególności wiele kobiet i dzieci, gdyż powszechnie spodziewano się, że niemieckie represje spadną wyłącznie na mężczyzn podejrzewanych o współpracę z partyzantką. 
Pacyfikacja Borowa rozpoczęła się około godz. 11:00. Zabudowania podpalono ogniem artylerii, po czym do wsi wkroczyli Niemcy i ich ukraińscy kolaboranci. Większość schwytanych mieszkańców spędzono na placyk koło dzwonnicy i tam rozstrzelano ogniem broni maszynowej. Wielu innych zakłuto bagnetami lub spalono żywcem. Zginęło łącznie ok. 300 osób. Po wojnie udało się ustalić nazwiska 229 zamordowanych – z czego 183 pochodziło z Borowa, a pozostali byli mieszkańcami sąsiednich miejscowości. Jedną z ofiar pacyfikacji był ks. Stanisław Skulimowski, proboszcz parafii w Borowie. Wieś doszczętnie spalono, niszcząc ponad 200 gospodarstw. Ocalał jedynie miejscowy kościół i gajówka.
Karasiówka.
Położona między lasami Karasiówka była niewielką kolonią, liczącą 20 gospodarstw. 2 lutego 1944 Niemcy spalili wszystkie zabudowania, mordując ok. 60 osób. Część źródeł podaje, że liczba zamordowanych – mieszkańców Karasiówki i pobliskiej Wólki Gościeradowskiej – sięgnęła 142 osób (37 mężczyzn, 49 kobiet i 57 dzieci). Świadkowie zeznali, że w jednej ze stodół spalono żywcem 17 osób. Z kolei rodzina miejscowego gajowego miała zostać zarżnięta nożami. Młode kobiety były przed śmiercią gwałcone.
Epilog.
Po zakończeniu pacyfikacji ocaleli mieszkańcy rozproszyli się po okolicy, szukając schronienia na bagnach lub w okolicznych lasach. Przez kilkanaście dni Niemcy intensywnie patrolowali spalone wsie, kontynuując rabunek inwentarza i ocalałych dóbr. Schwytanych niedobitków mordowano na miejscu. Ludności sąsiednich wsi zabroniono grzebania ofiar pacyfikacji.
Schwytanych Polaków, którym udało się uniknąć natychmiastowej egzekucji (ok. 300 osób), Niemcy pognali pieszo do Gościeradowa lub wprost do obozu pracy w Budzyniu. Po drodze zabijano każdego, kto nie miał siły iść dalej. Zdolne do pracy kobiety i dzieci wywieziono na roboty przymusowe do Rzeszy; resztę rozlokowano w okolicznych wsiach. Zatrzymanych mężczyzn w większości wypadków zamordowano (m.in. wspomnianych 38 mężczyzn ze Szczecyna) lub wywieziono do obozów koncentracyjnych.
W meldunku sytuacyjnym niemieckiego Komendanta Policji Porządkowej (KdO) na dystrykt lubelski z 3 lutego 1944 „wielką akcję na terenie miejscowości Borów, Wola Szczecka, Szczecyn i Łążek” opisano jako zaciekłą walkę z „600-osobową bolszewicką bandą”, w trakcie której oddziały niemieckie miały bez strat własnych zlikwidować „480 bandytów i podejrzanych podczas wymiany ognia bądź podczas ucieczki”. Zgodnie z tym samym meldunkiem „ponad 300 członków rodzin odtransportowano i przekazano do dyspozycji urzędów pracy”. Z kolei doszczętne spalenie sześciu wsi miało być wynikiem pożaru wywołanego ostrzałem partyzanckich „gniazd oporu” i spotęgowanego przez wichurę. Doniesienia zawarte w tym meldunku są jednak w kilku miejscach wzajemnie sprzeczne – m.in. odnotowano, że w wyniku rzekomej zaciekłej walki z liczną „bolszewicką bandą” zdobycze oddziałów niemieckich ograniczyły się do trzech pistoletów, trzech karabinów, jednego rewolweru, trzech granatów oraz niewielkiej ilości amunicji.
3 lutego 1944 Niemcy rozstrzelali 59 więźniów przetrzymywanych na Zamku w Lublinie. Zdecydowana większość ofiar – aż 55 osób – pochodziła z terenów powiatu janowskiego. Władze niemieckie obwieściły, że mordu dokonano w odwecie za działalność polskiego ruchu oporu. Zdaniem historyka Józefa Marszałka owa egzekucja była jednak swoistą kontynuacją przeprowadzonej dzień wcześniej akcji pacyfikacyjnej, a jej celem było dalsze zastraszenie ludności powiatu. 
Liczba ofiar.
Pacyfikacja Borowa, Szczecyna, Wólki Szczeckiej, Łążka Zaklikowskiego, Łążka Chwałowickiego i Karasiówki była prawdopodobnie najbrutalniejszą akcją pacyfikacyjną przeprowadzoną przez Niemców na terenach wiejskich okupowanej Polski. Liczba jej ofiar nie została dotąd precyzyjnie ustalona. Najbardziej ostrożne szacunki mówią o ponad 800 zamordowanych. Z obliczeń Józefa Fajkowskiego wynika, że zamordowanych zostało ponad 900 osób, z czego 802 ofiary były mieszkańcami sześciu spacyfikowanych wsi, natomiast pozostałe 100 pochodziło z sąsiednich miejscowości (Gościeradowa, Kosina, Mniszka, Starych Baraków, Nowych Baraków, Zaklikowa). Zdaniem Konrada Schullera liczba ofiar pacyfikacji mogła przekroczyć 1000. Najwyższe szacunki mówią o blisko 1300 zamordowanych. 
W gronie ofiar znalazło się kilkaset kobiet i dzieci. W zależności od źródeł ich liczba jest szacowana w przedziale od 417 do 588.
Odpowiedzialność sprawców.
Żaden z dowódców i bezpośrednich sprawców akcji eksterminacyjnej nie został po wojnie pociągnięty do odpowiedzialności karnej. Władze polskie prowadziły w tej sprawie dochodzenie przeciw SS-Gruppenführerowi Jakobowi Sporrenbergowi (Dowódcy SS i Policji na dystrykt lubelski) oraz generałowi Hilmarowi Moserowi (dowódcy 372. głównej komendantury polowej) jednak żadnemu z nich nie udało się udowodnić wydania rozkazu pacyfikacji Borowa i sąsiednich wsi. Ostatecznie Sporrenberg został stracony w 1952 roku za inne zbrodnie popełnione w okupowanej Polsce (m.in. za wymordowanie ponad 40 tys. Żydów w ramach tzw. "Aktion Erntefest"). Moser wyszedł na wolność w 1953.
Na początku lat 60. w Niemczech Zachodnich prowadzono śledztwo w sprawie zbrodni popełnionych przez 1. batalion 4. pułku policyjnego SS. Kilku byłych członków jednostki przyznało się wówczas do udziału w pacyfikacjach polskich wsi w dystrykcie lubelskim. Ostatecznie jednak zrezygnowano z postawienia im zarzutów, uznając, iż policjanci uczestnicząc w pacyfikacjach i innych zbrodniach znajdowali się w „stanie konieczności wywołanym rozkazem” (niem. "Befehlsnotstand").
Sprawa Winicjusza Natoniewskiego.
Jedną z ofiar pacyfikacji był pięcioletni Winicjusz Natoniewski ze Szczecyna, który na skutek ciężkich poparzeń został trwale okaleczony. Żadne z porozumień zawartych między Polską a RFN nie uprawniało go do uzyskania odszkodowania za poniesiony uszczerbek na zdrowiu. W 2007 roku Natoniewski złożył pozew przeciw państwu niemieckiemu (reprezentowanemu przez Urząd Kanclerski), domagając się zadośćuczynienia w wysokości miliona złotych.
Polskie sądy kolejnych instancji odrzucały pozew Natoniewskiego. Ostatecznie Sąd Najwyższy orzekł w październiku 2010, iż mimo ewidentnego naruszenia przez niemieckie siły zbrojne zasad prawa międzynarodowego, pozew nie może być rozpatrywany przez polski sąd ze względu na obowiązującą zasadę immunitetu państwa. W odpowiedzi Natoniewski skierował w maju 2011 skargę do Europejskiego Trybunału Praw Człowieka w Strasburgu (przeciwko Niemcom i Polsce), domagając się zadośćuczynienia o łącznej wysokości 250 tys. euro.

</doc>
<doc id="2829659" url="https://pl.wikipedia.org/wiki?curid=2829659" title="Yuliya Kutsko">
Yuliya Kutsko



</doc>
<doc id="2829660" url="https://pl.wikipedia.org/wiki?curid=2829660" title="Irina Lukomskaya">
Irina Lukomskaya



</doc>
<doc id="2829661" url="https://pl.wikipedia.org/wiki?curid=2829661" title="Inna Matveyeva">
Inna Matveyeva



</doc>
<doc id="2829662" url="https://pl.wikipedia.org/wiki?curid=2829662" title="Olga Nassedkina">
Olga Nassedkina



</doc>
<doc id="2829663" url="https://pl.wikipedia.org/wiki?curid=2829663" title="Alena Omelchenko">
Alena Omelchenko



</doc>
<doc id="2829667" url="https://pl.wikipedia.org/wiki?curid=2829667" title="Yana Petrenko">
Yana Petrenko



</doc>
<doc id="2829670" url="https://pl.wikipedia.org/wiki?curid=2829670" title="Antonina Pimenova">
Antonina Pimenova



</doc>
<doc id="2829671" url="https://pl.wikipedia.org/wiki?curid=2829671" title="Port lotniczy Trollhättan-Vänersborg">
Port lotniczy Trollhättan-Vänersborg

Port lotniczy Trollhättan-Vänersborg (IATA: THN, ICAO: ESGT) – regionalny port lotniczy położony 5 kilometrów na północny wschód od Trollhättan, w Szwecji.

</doc>
<doc id="2829672" url="https://pl.wikipedia.org/wiki?curid=2829672" title="Irina Shenberger">
Irina Shenberger



</doc>
<doc id="2829675" url="https://pl.wikipedia.org/wiki?curid=2829675" title="Inna Shkurina">
Inna Shkurina



</doc>
<doc id="2829678" url="https://pl.wikipedia.org/wiki?curid=2829678" title="DIN 66399">
DIN 66399

DIN 66399 – norma regulująca wymogi i obowiązki w zakresie bezpiecznego niszczenia dokumentów i nośników danych. Stosują się do niej producenci urządzeń i systemów niszczących. Nad projektem pracował niemiecki komitet techniczny Standards Committee for Information Technology and Applications (NIA). W październiku 2012 r. norma została opublikowana przez Deutsches Institut für Normung tym samym wchodząc w życie. W wyniku braku polskich regulacji w tej sferze, procedury przetargowe mogą się opierać o niemieckie prawodawstwo. 
DIN 66399 zastąpiła normę DIN 32757-1:1995-01. Wcześniejsza norma była użyteczna i funkcjonalną w procesie niszczenia papieru, natomiast nowa regulacja jest bardziej uniwersalna.
Dokument wyodrębnia sześć kategorii nośników danych: płyty CD/DVD, dyski twarde, karty pamięci, karty chipowe, karty z taśmą magnetyczną. Urządzenia są sklasyfikowane według stopnia niszczenia i przeznaczenia dla konkretnego nośnika danych.
DIN 66399 wskazuje trzy klasy ochrony i siedem poziomów bezpieczeństwa. Przyporządkowanie do odpowiedniej klasy ochrony zależy od stopnia poufności materiałów przeznaczonych do zniszczenia.
Charakterystyka poszczególnych klas bezpieczeństwa:
Klasa ochrony 1 – standardowa ochrona danych. Dokumenty dostępne dla większych grup osób.
Klasa ochrony 2 – zwiększona potrzeba ochrony danych poufnych. Dokumenty dostępne dla wąskich grup osób.
Klasa ochrony 3 – bardzo wysoka potrzeba ochrony poufnych i tajnych danych, których ujawnienie mogłoby się wiązać z poważnymi konsekwencjami dla firmy.
Norma DIN 66399 wyodrębnia trzy procesy niszczenia nośników danych:
I - Nośnik danych jest niszczony przez odpowiedzialny dział.
II - Nośnik danych jest niszczony na miejscu, przez dostawcę usług.
III - Nośnik danych jest niszczony na zewnątrz, przez dostawcę usług.

</doc>
<doc id="2829679" url="https://pl.wikipedia.org/wiki?curid=2829679" title="Zarina Sitkazinova">
Zarina Sitkazinova



</doc>
<doc id="2829680" url="https://pl.wikipedia.org/wiki?curid=2829680" title="Marina Storozhenko">
Marina Storozhenko



</doc>
<doc id="2829682" url="https://pl.wikipedia.org/wiki?curid=2829682" title="Irina Zaitseva">
Irina Zaitseva



</doc>
<doc id="2829683" url="https://pl.wikipedia.org/wiki?curid=2829683" title="Natalya Zhukova">
Natalya Zhukova



</doc>
<doc id="2829684" url="https://pl.wikipedia.org/wiki?curid=2829684" title="Walentyna Kamenek-Winogradowa">
Walentyna Kamenek-Winogradowa



</doc>
<doc id="2829687" url="https://pl.wikipedia.org/wiki?curid=2829687" title="Galina Leontiewa">
Galina Leontiewa



</doc>
<doc id="2829689" url="https://pl.wikipedia.org/wiki?curid=2829689" title="Tatiana Poniajewa-Tretiakowa">
Tatiana Poniajewa-Tretiakowa



</doc>
<doc id="2829691" url="https://pl.wikipedia.org/wiki?curid=2829691" title="Igłata">
Igłata

Igłata (bułg. "Иглата") – szczyt pasma górskiego Riła, w Bułgarii, o wysokości 2575 m n.p.m.

</doc>
<doc id="2829693" url="https://pl.wikipedia.org/wiki?curid=2829693" title="Róża Salikowa">
Róża Salikowa



</doc>
<doc id="2829697" url="https://pl.wikipedia.org/wiki?curid=2829697" title="Jewgenij Łapinski">
Jewgenij Łapinski



</doc>
<doc id="2829699" url="https://pl.wikipedia.org/wiki?curid=2829699" title="Eduard Sibirjakow">
Eduard Sibirjakow



</doc>
<doc id="2829706" url="https://pl.wikipedia.org/wiki?curid=2829706" title="3ds">
3ds

.3ds – format plików używany przez oprogramowanie Autodesk 3ds Max, przeznaczony do modelowania i animacji 3D.
Był macierzystym formatem plików pierwszych wydań Autodesk Studio DOS (wersje od 1 do 4). Z biegiem czasu rozwinął się do standardowego formatu, umożliwiającego przechowywanie wirtualnych modeli przestrzennych oraz ich eksport do różnych programów 3D.
Struktura.
3ds to binarny format plików, dlatego jest mniejszy i szybszy w ładowaniu niż popularne, tekstowe pliki.
Oparty jest na hierarchicznej strukturze "klocków" ("chunks"), w której każdy fragment danych jest osadzony w bloku zawierającym identyfikatory odpowiednich "klocków" i rozmiary danych. Pozwala to parserom pominąć te kawałki, których nie rozpoznają oraz zapewnia możliwość rozszerzenia formatu.
Takie rozwiązanie zbliżone jest do struktury plików xml - DOM.
Pierwsze dwa bity "klocka" reprezentują jego ID, dzięki któremu parser identyfikuje odpowiednie fragmenty i decyduje, czy je pominąć czy nie. Następne cztery bity odpowiadają za rozmiar danego kawałka (integer zapisany w little-endian). 
0x4D4D // Main Chunk
├─ 0x3D3D // 3D Editor Chunk
│ ├─ 0x4000 // Object Block
│ │ ├─ 0x4100 // Triangular Mesh
│ │ │ ├─ 0x4110 // Vertices List
│ │ │ ├─ 0x4120 // Faces Description
│ │ │ │ ├─ 0x4130 // Faces Material
│ │ │ │ └─ 0x4150 // Smoothing Group List
│ │ │ ├─ 0x4140 // Mapping Coordinates List
│ │ │ └─ 0x4160 // Local Coordinates System
│ │ ├─ 0x4600 // Light
│ │ │ └─ 0x4610 // Spotlight
│ │ └─ 0x4700 // Camera
│ └─ 0xAFFF // Material Block
│ ├─ 0xA000 // Material Name
│ ├─ 0xA010 // Ambient Color
│ ├─ 0xA020 // Diffuse Color
│ ├─ 0xA030 // Specular Color
│ ├─ 0xA200 // Texture Map 1
│ ├─ 0xA230 // Bump Map
│ └─ 0xA220 // Reflection Map
│ │ /* Sub Chunks For Each Map */
│ ├─ 0xA300 // Mapping Filename
│ └─ 0xA351 // Mapping Parameters
└─ 0xB000 // Keyframer Chunk
 ├─ 0xB002 // Mesh Information Block
 │ ├─ 0xB010 // Object Name
 │ ├─ 0xB013 // Object Pivot Point
 │ ├─ 0xB020 // Position Track
 │ ├─ 0xB021 // Rotation Track
 │ ├─ 0xB022 // Scale Track
 │ └─ 0xB030 // Hierarchy Position
 ├─ 0xB007 // Spot Light Information Block
 └─ 0xB008 // Frames (Start and End)
Cechy.
Obecnie format .3ds jest uważany za niezbyt dogodny i elastyczny do pracy z obiektami 3D. Przede wszystkim z powodu kilku wad:
Obecnie .3ds coraz częściej zastępowane jest takimi formatami jak: .obj, .x., .cae i inne.

</doc>
<doc id="2829716" url="https://pl.wikipedia.org/wiki?curid=2829716" title="Magnolia champaca">
Magnolia champaca

Magnolia champaca – gatunek drzewa należący do rodziny magnoliowatych. Pochodzenie: Indie, Chiny, Azja Południowo-Wschodnia. Nazwa "champaca" pochodzi z sanskrytu: चंपक "ćampaka", w innych językach indyjskich podobnie.

</doc>
<doc id="2829726" url="https://pl.wikipedia.org/wiki?curid=2829726" title="John Opio">
John Opio

John Opio (ur. 28 października 1951) – ugandyjski bokser wagi lekkośredniej, uczestnik Letnich Igrzysk Olimpijskich 1972.
W pierwszej rundzie miał wolny los. W drugiej, jego rywalem był Najden Stanczew z Bułgarii, jednak tym razem, Opio przegrał 2-3.

</doc>
<doc id="2829728" url="https://pl.wikipedia.org/wiki?curid=2829728" title="Chromodynamiczna próżnia kwantowa">
Chromodynamiczna próżnia kwantowa

Chromodynamiczna próżnia kwantowa (ang. QCD vacuum) – odpowiednik próżni w chromodynamice kwantowej. Jest przykładem nieperturbacyjnego stanu próżni, charakteryzującego się wieloma niezanikającymi kondensatami, jak kondensat gluonowy czy kondensat kwarkowy. Kondensat określa fazę normalną lub fazę ograniczoną materii kwarkowej.
Innym przykładem próżni w teorii pola jest elektrodynamiczna próżnia kwantowa.
Symetria i jej łamanie.
Symetrie lagranżjanu chromodynamiki kwantowej.
Jak każda relatywistyczna teoria pola, chromodynamiczna próżnia kwantowa spełnia symetrię Poincarégo, włączając w to dyskretną symetrię CPT. Oprócz tego posiada swoje własne symetrie. Posiada własną, lokalną symetrię cechowania SU(3).
Ponieważ istnieje wiele zapachów kwarków, próżnia QCD posiada przybliżony zapach i symetrię chiralną. Mówi się, że to przybliżenie jest chiralnym limitem chromodynamiki kwantowej. Chiralne symetrie pociągają za sobą zachowanie symetrii liczby barionowej. Jedną ze złamanych symetrii jest symetria osiowa U(1) grupy zapachu. Złamanie to jest spowodowane anomalią chiralną.
Podsumowując, lagranżjan chromodynamiczny posiada następujące symetrie:
Następujące klasyczne symetrie są złamane:
Spontaniczne łamanie symetrii.
Kiedy hamiltonian układu (lub lagranżjan) posiada określoną symetrię, ale brak jej dla stanu podstawowego (np. próżni), mówi się, że zachodzi spontaniczne łamanie symetrii (SSB).
Znany przykład tego zjawiska występuje w ferromagnetykach. Mikroskopowo, materiał złożony z atomów o niezerowym spinie, z których każdy zachowuje się jak miniaturowy magnes sztabkowy (jest dipolem magnetycznym). Hamiltonian dla materiału, opisujący oddziaływania pomiędzy sąsiednimi dipolami, jest niezmienniczy względem obrotów. W wysokiej temperaturze, magnetyzm nie występuje w dużej próbce materiału. Mówi się, że symetria hamiltonianu jest spełniana przez system. Niemniej jednak w niższej temperaturze cały materiał się magnetyzuje. Magnetyzacja ta posiada preferowany kierunek. W tym przypadku dochodzi do spontanicznego złamania symetrii w rotacyjnej symetrii hamiltonianu.
Kiedy ciągła symetria zostaje spontanicznie złamana, pojawiają się bezmasowe bozony, związane z pozostałą symetrią. Nazywa się to fenomenem Goldstone’a a same bozony – bozonami Goldstone’a.
Symetrie chromodynamicznej próżni kwantowej.
W teorii symetria chiralna zapachu SU(Nf) × SU(Nf) lagranżjanu chromodynamicznego jest złamana w stanie próżni. Symetria stanu próżni jest diagonalną częścią SU(Nf) grupy chiralnej. Objawem tego jest formacja niezerowego kondensatu chiralnego formula_1 gdzie ψi jest kwarkowym operatorem pola, a indeks zapachowy i jest sumowany. Złamaniem symetrii bozonów Goldstone’a są pseudoskalarne mezony.
Kiedy Nf=2, np. gdy tylko kwarki u i d są traktowane jako bezmasowe, trzy piony są bozonami Goldstone’a. Gdy kwark s również jest traktowany jak bezmasowy, np. gdy Nf=3, wszystkich osiem pseudoskalarnych mezonów modelu kwarkowego staje się bozonami Goldstone’a. Efektywne masy tych mezonów wynikają z (małych) mas kwarków, na mocy teorii perturbacji chiralnych.
W innych fazach materii kwarkowej pełna chiralna symetria zapachu może być zachowana, lub złamana w zupełnie inny sposób.
Świadectwa: konsekwencje eksperymentalne.
Dowody na istnienie kondensatów chromodynamicznych pochodzą z dwóch głównych obszarów: z czasów przed odkryciem chromodynamiki, tj. z lat 1950–1973, oraz z czasów po jej odkryciu, po roku 1974. Wyniki uzyskane w tym pierwszym okresie wskazały, że silne oddziaływania próżni zawierają chiralny kondensat kwarkowy, podczas gdy późniejsze wykazały istnienie w próżni również kondensatu gluonowego.
Przed rokiem 1974: Sprzężenie gradientu.
W latach pięćdziesiątych XX wieku podjęto wiele prób stworzenia teorii pola opisującej oddziaływania pionów z nukleonami. Oczywiste, renormalizowalne oddziaływanie pomiędzy dwoma obiektami jest sprzężeniem Yukawy do pseudoskalaru:
Jest to teoretycznie poprawne, jako że pozwala osiągnąć cel i bierze pod uwagę wszystkie symetrie. Tym niemniej, nie odpowiada to wynikom eksperymentów. Interakcja wiąże parę nukleonów z "gradientem" pola pionu.
Jest to model sprzężenia gradientowego. Oddziaływanie posiada silną zależność od energii – całkowicie zanika przy zerowym momencie pędu. Ten rodzaj sprzężenia oznacza, że przy niskim momencie piony w stanie koherentnym ledwie ze sobą oddziałują. Jest to przejaw przybliżonej symetrii, przesunięcia symetrii pola pionów. Podstawienie
pozostawia sprzężenie gradientowe, ale nie sprzężenie pseudoskalarowe.
Nowoczesne wytłumaczenie przesunięcia symetrii po raz pierwszy zaproponował Yoichiro Nambu. Pole pionu jest bozonem Goldstone’a, a przesunięta symetria jest najniższym przybliżeniem poruszania się po linii prostej.
Przed rokiem 1974: relacja Goldbergera-Treimana.
Istnieje tajemnicze powiązanie pomiędzy sprzężeniem oddziaływań silnych pionu z nukleonami, współczynnika g w modelu sprzężenia gradientowego oraz współczynnika osiowego wektora przepływu nukleonu, który określa słabą szybkość zaniku neutronu. Relacją to jest:
i jest ona spełniona z 10-procentową dokładnością.
Stała formula_6 jest współczynnikiem, który odpowiada za słaby okres zaniku neutronu. Daje ona normalizację macierzy elementów oddziaływania słabego nukleonów. Z drugiej strony, sprzężenie pion-nukleon jest fenomenologicznie stałe w opisywaniu rozpraszania stanów granicznych kwarków i gluonów.
Oddziaływania słabe są oddziaływaniami typu przepływ-przepływ, ponieważ pochodzą z nieabelowej teorii cechowania. Relacja Goldbergera-Treimana sugeruje, że piony z jakiegoś powodu oddziałują tak, jakby były powiązane z tym samym przepływem symetrii.
PCAC.
Fenomen prowadzący do relacji Goldbergera-Treimana nazywany jest hipotezą „częściowo zachowanego wektora prądu” (ang. "Partially Conserved Axial Current" – PCAC). „Częściowo zachowany” to archaiczne określenie na „spontanicznie złamany”, a „prąd osiowy” nazywany jest teraz prądem chiralno-symetrycznym.
Idea polega na tym, że prąd symetrii, odpowiedzialny za rotacje osiowe pól fundamentalnych, nie zachowuje próżni. Oznacza to, że prąd J przyłożony do próżni wytwarza cząstki. Cząstki te muszą być skalarami, inaczej próżnia nie będzie niezmiennikiem Lorentza. Porównując indeksy, element macierzowy wynosi:
gdzie formula_8 jest momentem unoszonym przez utworzony pion. Ponieważ dywergencja operatora prądu osiowego wynosi zero, musimy mieć
Stąd piony są bezmasowe, formula_10 zgodnie z teorią Goldstone’a.
Teraz, gdy rozważamy element macierzy rozpraszania, mamy
Czynnik momentu, którym jest gradient w sprzężeniu, przyjmuje taką samą formę jak prąd osiowy przemieniający neutron w proton w formie prąd-prąd oddziaływań słabych.
Modele chromodynamicznej próżni kwantowej.
Pełne rozwiązanie chromodynamiki daje automatycznie pełny opis chromodynamicznej próżni, uwięzienia koloru oraz spektrum hadronów. Krata chromodynamiczna czyni szybkie postępy dostarczając rozwiązań takich, jak systematycznie usprawniane obliczenia numeryczne. Aczkolwiek modele przybliżone pozostają użyteczne w bardziej ograniczonych dziedzinach. Celem tych modeli jest nadanie ilościowego sensu pewnym kondensatom i właściwościom hadronów takim jak masa czy czynniki formujące.

</doc>
<doc id="2829730" url="https://pl.wikipedia.org/wiki?curid=2829730" title="Anthodiaeta">
Anthodiaeta



</doc>
<doc id="2829732" url="https://pl.wikipedia.org/wiki?curid=2829732" title="Michelia champaca">
Michelia champaca



</doc>
<doc id="2829734" url="https://pl.wikipedia.org/wiki?curid=2829734" title="Parowozownia w Pile">
Parowozownia w Pile



</doc>
<doc id="2829737" url="https://pl.wikipedia.org/wiki?curid=2829737" title="Ihab Abd El Rahman">
Ihab Abd El Rahman



</doc>
<doc id="2829743" url="https://pl.wikipedia.org/wiki?curid=2829743" title="Ihab Abdelrahman El-Sayed">
Ihab Abdelrahman El-Sayed



</doc>
<doc id="2829746" url="https://pl.wikipedia.org/wiki?curid=2829746" title="Small World">
Small World

Small World – strategiczna gra planszowa zaprojektowana przez Phillippe'a Kayaertsa. Pierwszy raz wydana została w 2009 roku przez Days of Wonder. Polska edycja została wydana przez wydawnictwo Rebel. W 2010 roku otrzymała tytuł Najlepszej Nowej Gry (Best New Game of 2010) w plebiscycie magazynu GAMES.
Zasady gry.
Gra jest wyposażona w 4 różne plansze. Wybór odpowiedniej uwarunkowany jest liczbą graczy - od 2 do 5 - i gwarantuje, że poziom trudności rozgrywki jest taki sam dla każdej liczby osób.
Gra zaczyna się od wyboru przez wszystkich graczy jednej z kilku dostępnych ras, które tworzone są losowo. Każda z nich składa się z dwóch części - Sztandaru opisującego rasę (np. „Szczuroludzie”, „Szkielety”, „Amazonki”) i Odznaki opisującej dodatkowe zdolności (np. „Uduchowione”, „Konne”, „Władcy smoków”). Numery nadrukowane na poszczególnych częściach w sumie dają nam liczbę żetonów rasy, które możemy wykorzystać w grze.
Kolejnym etapem gry jest zajmowanie terenów za pomocą żetonów ras. Aby to zrobić należy na danym terytorium umieścić żetony. Ich liczba zależy od lokalizacji obszaru, numeru broniących go żetonów (góry, Ginące Plemiona, żetony innych ras itd.) i specjalnych zdolnościach rasy gracza. Jeśli gracz umieści wymaganą liczbę żetonów rasy przejęcie terytorium jest gwarantowane, w innym przypadku ruch jest nielegalny. W tym wypadku można rzucić sześcienną kostką (trzy 0, 1, 2 i 3 oczka) jako prośbę o posiłki. Liczba wyrzuconych oczek odpowiada liczbie „dodatkowych” żetonów i warunkuje, czy udało się podbić dany teren czy nie. Jeśli to się nie uda żetony wracają do ręki gracza, który nie może ich już wykorzystać w tej turze. Kiedy żetony rasy przeciwnika zostają pokonane, jeden z nich zostaje usunięty z planszy a reszta wraca do ręki gracza. Pod koniec każdej z tur gracze otrzymują punkty zwycięstwa naliczone na podstawie liczby posiadanych terenów i umiejętności posiadanych przez ich rasy.
Liczba żetonów ras jest zazwyczaj stała i może jedynie się zmniejszać lecz w końcu dojdzie do punktu, kiedy nie można podbić większej liczby terytoriów. Wtedy gracz może zadecydować o wymarciu rasy i wybrać sobie nową. Wtedy może grać dalej a żetony poprzedniej rasy pozostają na planszy. Nie można ich przesuwać ale wciąż zbierają punkty za zajęte terytoria.
Gra kończy się w momencie, kiedy zostanie rozegrana narzucona z góry liczba tur. Wtedy gracz z największa liczbą punktów zwycięstwa wygrywa.
Dodatki.
Oficjalne dodatki.
Przeklęty jest mini dodatkiem do Small World, rozszerzającym grę o kilka niemal negatywnych ras/specjalnych mocy. Wprowadzono 2 nowe rasy:
Wraz z 5 nowymi specjalnymi mocami łącznie z mocą nazywaną przeklęty, która dała nazwę dodatkowi:
Wielkie Damy Small World jest kolejnym mini dodatkiem. Rozszerza on grę o 3 „kobiecie” rasy i 2 nowe specjalne moce. Nowe rasy to:
Natomiast dodatkowe moce specjalne to:
Nie bój się... jest następnym dodatkiem rozszerzającym grę o 5 nowych ras, 5 nowych specjalnych mocy oraz tackę do przechowywania tokenów ze wszystkich dodatków wydanych do tej pory. Nowe rasy:
Oraz nowe specjalne moce:
Kolejny mini dodatek, "Przywódcy Small World", na początku był rozdawany za darmo w Essen, i był dystrybuowany za pośrednictwem strony internetowej "BoardGameGeek". Obecnie ten dodatek jest wyczerpany.
Opowiadania i Legendy, kolejny dodatek, dodający karty wydarzeń do gry.
Small World: Podziemie – Pod koniec lipca, Days of Wonder wydała pierwszy samodzielny dodatek do Small World zatytułowany „Small World: Podziemie”. Podobnie jak w pierwszej wersji, pudełko zawiera dwustronną planszę dla 2, 3, 4 lub 5 graczy, żetony gór i token korony oznaczający turę. Dodatkowo rozszerzenie uzupełniła grę o 15 nowych ras, 21 nowych specjalnych mocy jak i również o nowy element gry: popularne miejsca oraz relikty sprawiedliwych.
"Nowe rasy"
"Nowe specjalne moce"
"Moce reliktów/miejsc: "
Relikty
Miejsca
Nieoficjalne dodatki.
Dodatek Losowe mapy pozwala na generowanie losowych map oraz dodaje możliwość grania z szóstym graczem.
Community Compendium 1 dodaje następujące rasy i moce:
Community Compendium 2 dodaje następujące rasy i moce:
Community Compendium 3 dodaje następujące rasy i moce:

</doc>
<doc id="2829751" url="https://pl.wikipedia.org/wiki?curid=2829751" title="Kostaryka na Letnich Igrzyskach Olimpijskich 2012">
Kostaryka na Letnich Igrzyskach Olimpijskich 2012

Kostarykę na Letnich Igrzyskach Olimpijskich 2012, które odbyły się w Londynie reprezentowało 11 zawodników. Ne zdobyli oni żadnego medalu.
Był to czternasty start reprezentacji Kostaryki na letnich igrzyskach olimpijskich.
Reprezentanci.
Judo.
Mężczyźni
Kolarstwo.
Kolarstwo szosowe.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Kobiety

</doc>
<doc id="2829760" url="https://pl.wikipedia.org/wiki?curid=2829760" title="Robert Morris (artysta)">
Robert Morris (artysta)

Robert Clarke Morris (ur. 9 lutego 1931, w Kansas City, zm. 28 listopada 2018 w Nowym Jorku) – amerykański rzeźbiarz, artysta konceptualny i pisarz. Jest on uważany za jednego z najwybitniejszych teoretyków minimalizmu wraz z Donaldem Juddem i Carlem Andre. Miał on również znaczący na rozwój sztuki performance, sztuki ziemi, ruchu sztuki procesualnej i sztuki instalacji. Mieszkał i pracował w Nowym Jorku.
Życiorys.
Dzieciństwo.
Dorastał w strefie podmiejskiej miasta Kansas City. We wczesnym okresie życia, zaczął duplikować komiksy, nawyk ten pomógł mu odkryć talent do rysunku. Elastyczny tryb zajęć w jego szkole pozwolił mu spędzać dodatkowy czas na szlifowanie swoich umiejętności artystycznych. Brał udział w programie wzbogacania weekendu. Zachęcał studentów do szkicowania grafik do lokalnej Nelson Gallery(obecnie Nelson Atkins Museum of Art) i przyciągał ich do pracowni artystycznych w Kansas City Art Institute.
Studia.
W latach 1948–1950 studiował inżynierię na Uniwersytecie w Kansas. Następnie w 1951 r. studiował sztukę na Kansas City Art Institute. Przerwał studia, w 1951/52, aby służyć z Korpus Inżynieryjny Armii Stanów Zjednoczonych, w Arizonie i Korei. W 1953 roku przeniósł się do Reed College w stanie Oregon, gdzie spędził dwa lata studiując filozofie. Podczas lat studenckich, Morris malował monochromatyczne abstrakcyjne pejzaże inspirowane pracami Clyfforda Stilla, który uczył się w Szkole Sztuk Pięknych w Kalifornii. Po opuszczeniu Reed College, Morris kontynuował produkcję dużych abstrakcyjnych elementów, ale tym razem sięgnął do metody Jacksona Pollocka, polegającej na malowaniu nad podłogą, gdzie przy użyciu rusztowania zawieszał się nad płótnem rozciągniętym na podłodze. Powrócił do San Francisco w 1955 roku i spędził resztę dekady zaangażowany w eksperymentalnych warsztatach teatralnych, które miały na celu zbadanie ruchu w tańcu i improwizacji ruchu. W tym mieście odbyła się jego pierwsza solowa wystawa w 1957 roku. Od 1961/63 Morris studiował historię sztuki w Hunter College w Nowym Jorku gdzie otrzymał tytuł magistra.
Praca.
Początkowe prace malarza z 1950 były pod wpływem ekspresjonizmu abstrakcyjnego, inspirowanego pracami Jacksona Pollocka. Choć mieszkał w Kalifornii, Morris stykał się z pracami La Monte Younga i Johna Cage’a. Zainspirowany zdjęciami Pollocka w pracy( autorstwa Hans Namuth), wpadł na pomysł projektu, który byłby zapisem procesu twórczego artysty. Obudziło to w nim zainteresowanie tańcem i choreografią. W 1950 r. podczas pobytu w San Francisco, poznał tancerkę i choreografkę Simone Forti, co zwiększyło u niego zainteresowanie tańcem. Morris przeniósł się do Nowego Jorku w 1960 roku, gdzie wystawił spektakl na podstawie "poszukiwania ciał w przestrzeni", w którym kwadratowa kolumna po kilku minutach na scenie, przewraca się. Morris opracował taką samą ideę do swoich pierwszych minimalnych rzeźb, "Dwie Kolumny" pokazane w 1961, i "L-Belki" (1965).
Porzuciwszy malarstwo, zaczął budować rzeźby ze sklejki. Jednym z pierwszych elementów wykonanych przez artystę było "Pudełko z dźwiękiem własnego autorstwa"(1961), drewnianym kostkom towarzyszą nagrania odgłosów wytwarzanych podczas ich budowy. Sposób, w jaki sam obiekt został połączony w procesie twórczym dał Morrisowi poczucie satysfakcji, której nie był stanie osiągnąć w malarstwie.
Następnego roku, w Green Gallery, Morris zaprezentował zestaw formularzy na dużą skalę: Wielościan zbudowany z 2 x 4[m] i szare malowane sklejki. W 1964 roku Morris opracował i wykonał dwa słynne dzieła wydajności "21","3 "w którym używa techniki lip-sync do odczytania eseju Erwina Panofsky i występuje z Carolee Schneemann.
Począwszy od 1966 roku, Morris opublikował pierwszy z kilku istotnych artykułów w magazynie ArtForum, które pomogły mu sformułować intencje swoich rzeźb, jak i idee leżące u podstaw najważniejszych ruchów artystycznych. Serie tę zatytułował "„Uwagi o Rzeźby”". W tych esejach, autor odrzucił koncepcję wyjątkowości obiektu, w zamian podkreślając znaczenie kompozycji w stosunku do widza.
"Untitled" (Pink Felt) z 1970 składa się z kawałków filcu pokrojonego w paski, które spadły przypadkowo na podłogę. Obiekt wynikowy jest przypadkowy, bez określonej formy lub postaci. Zwyczajność materiału sprawia, że obiekt wydaje się jeszcze mniej znaczący. Przez kolejną dekadę, Morris kontynuował pracę z materiałów odpadowych w celu dekonstrukcji tradycyjnych kategorii sztuki. Stworzył prace którą, zdemontowano, aż nic nie zostało oprócz resztek brudu. "Continuous Project Altered Daily"(1969), składała się z materiałów odpadowych znalezionych na budowach. Wykorzystał krótkotrwałe resztki dzieł by stworzyć prace parowe "Bellingham-II"(1974). W obu tych dziełach, zawarł koncepcje, że zdjęcia są tylko zapisem ich istnienia. Służy to obaleniu tradycyjnego pojęcia sztuki jako namacalnego produktu z serii działań, Morris Anti-Form i innych post-Minimalnych sztuk rozszerzając tym możliwość, definiowania czym może być sztuka.
Ostatnie lata życia.
Nadal rozwijał pomysły w swojej pracy, w sztuce performance, zainstalował kilka instalacji site-specific w Stanach Zjednoczonych i Europie. Od końca 1970 roku eksperymentował z różnymi rodzajami mediów, np. z lustrem, Hydrocal (marka gipsu). Jego motywy są bardzo zróżnicowane, począwszy od pamięci o wojnie do feminizmu.
Krytyczny odbiór.
Jego pierwsza indywidualna wystawa w Nowym Jorku odbyła się w 1963 w Green Gallery. Oprócz Donalda Judda, który rozpoznał minimalistyczność elementów prac Morrisa, większość krytyków oceniła negatywnie prace wystawione na pokazie, postrzegając je jako nieistotne i zbyt agresywne.
W 1974 roku reklamowano jego wystawę w Galerii Castelli z plakatem pokazującym nagi tors w sadomasochistycznym stroju. Krytyk Amelia Jones stwierdziła, że ciało z plakatu było oświadczeniem super-męskości i stereotypowego pojęcia, że męskość jest równa, homofobii. Poprzez plakat, Morris zrównał moc sztuki z fizycznością (przemocą).
Wystawy.
Pierwsza wystawa obrazów Morrisa odbyła się w 1957 w Galerii Dilexi w San Francisco. W roku 1968, Morris zorganizował wystawę 9 w Leo Castelli Warehouse, która obejmowała prace Evy Hesse, Bruce Nauman i Richarda Serry. Liczne muzea gościły solowe wystawy jego prac, m.in. Whitney Museum of American Art w Nowym Jorku (1970), w Instytut sztuki w Chicago(1980), Museum of Contemporary Art, Chicago i Muzeum Sztuki w Newport Harbor (1986), a Corcoran Gallery of Art, Washington, DC (1990). W roku 1994, Solomon R. Guggenheim Museum, Nowy Jork, zorganizowało retrospektywę twórczości artysty w Europie, Deichtorhallen w Hamburgu i Musée National d’Art Moderne w Paryżu.
Rynek sztuki.
Morris był reprezentowany przez Sonnabend Gallery, Nowy Jork i Sprüth Magers, Berlin / London. Artyzm konceptualny Morrisa odbił się nawet w jego wystawach, gdyż jego prace zgodnie z umową chwilami zostają usunięte z obiegu

</doc>
<doc id="2829763" url="https://pl.wikipedia.org/wiki?curid=2829763" title="Cubulco">
Cubulco

Cubulco – miasto w środkowej Gwatemali, w departamencie Baja Verapaz, leżące w odległości 48 km na zachód od stolicy departamentu, dolinie rzeki Río Chixoy. Miasto jest siedzibą gminy o tej samej nazwie, która w 2012 roku liczyła 62 191 mieszkańców. Powierzchnia gminy obejmuje 444 km².

</doc>
<doc id="2829764" url="https://pl.wikipedia.org/wiki?curid=2829764" title="Jan Franciszek Regis">
Jan Franciszek Regis

Jan Franciszek Regis, "Jean-François Régis" (ur. 31 stycznia 1597 w Fontcouverte; zm. 31 grudnia 1640 w Lalouvesc) – francuski święty Kościoła katolickiego.
Życiorys.
Jan Franciszek Regis urodził się 31 stycznia 1597 roku w szlacheckiej rodzinie w Fontcouverte na południu Francji. Wstąpił do zakonu jezuitów i został wyświęcony na kapłana w 1630 roku. Opiekował się z chorymi w czasie epidemii dżumy. W 1633 roku udał się do diecezji Viviers na zaproszenie miejscowego biskupa. Pracował jako misjonarz na pograniczu Owernii i Langwedocji. Zmarł 31 grudnia 1640 roku na zapalenie płuc w Lalouvesc.
Został beatyfikowany przez papieża Klemensa XI w dniu 18 maja 1719 roku, a kanonizowany przez papieża Klemensa XII w dniu 5 kwietnia 1737 roku. Wspomnienie liturgiczne obchodzone jest w "dies natalis".

</doc>
<doc id="2829767" url="https://pl.wikipedia.org/wiki?curid=2829767" title="Hans Baldung Grien">
Hans Baldung Grien



</doc>
<doc id="2829768" url="https://pl.wikipedia.org/wiki?curid=2829768" title="Pfaffenberg">
Pfaffenberg



</doc>
<doc id="2829771" url="https://pl.wikipedia.org/wiki?curid=2829771" title="Santa Cruz el Chol">
Santa Cruz el Chol

Santa Cruz el Chol, El Chol – miasto w środkowej Gwatemali, w departamencie Baja Verapaz, leżące w odległości 52 km na południowy zachód od stolicy departamentu, dolinie rzeki Motagua. Miasto jest siedzibą gminy o tej samej nazwie, która w 2012 roku liczyła 9 193 mieszkańców. Powierzchnia gminy jest niewielka i obejmuje 140 km².

</doc>
<doc id="2829773" url="https://pl.wikipedia.org/wiki?curid=2829773" title="London's Central School of Speech and Drama">
London's Central School of Speech and Drama



</doc>
<doc id="2829776" url="https://pl.wikipedia.org/wiki?curid=2829776" title="Granados (Gwatemala)">
Granados (Gwatemala)

Granados – miasto w środkowej Gwatemali, w departamencie Baja Verapaz, leżące w odległości 62 km na południowy zachód od stolicy departamentu, dolinie rzeki Motagua. Miasto jest siedzibą gminy o tej samej nazwie, która w 2012 roku liczyła 11 335 mieszkańców. Powierzchnia gminy jest niewielka i obejmuje 248 km².

</doc>
<doc id="2829794" url="https://pl.wikipedia.org/wiki?curid=2829794" title="Alisona Taumalolo">
Alisona Taumalolo

Alisona Taumalolo (ur. 13 listopada 1981 w Haʻakame) – tongański rugbysta występujący na pozycji . Reprezentant kraju oraz uczestnik pucharu świata.
Kariera klubowa.
Taumalolo ukończył tongańskie Tupou College, zaś do Nowej Zelandii wyemigrował w 2001 roku. Alisona był młodzieżowym reprezentantem Auckland, od 2005 roku był zawodnikiem Hawke's Bay Rugby Union, zaś w 2009 roku został wybrany do drużyny Chiefs z ligi Super 14. Zadebiutował w meczu z Crusaders. Z zespołem "Wodzów" z regionu Waikato w 2012 roku wywalczył mistrzostwo Super Rugby, indywidualnie zdobywając 8 przyłożeń. W sumie w barwach Chiefs zaliczył 52 występy.
Latem Tongijczyk przeniósł się do francuskiego klubu USA Perpignan z Top 14.
Kariera reprezentacyjna.
Taumalolo w 2000 roku uczestniczył w Mistrzostwach Świata do lat 19 we Francji.
Po bardzo dobrym sezonie w barwach Chiefs, Taumalolo otrzymał powołanie do reprezentacji Tonga. Zadebiutował w wieku niespełna 30 lat 2 lipca 2011 roku w spotkaniu przeciw Fidżi. Pod koniec sierpnia znalazł się w składzie "‘Ikale Tahi" na Puchar Świata w Nowej Zelandii. Podczas turnieju Taumalolo wystąpił w czterech meczach swojej drużyny – zdobył przyłożenie w meczu otwarcia z "All Blacks", uczestniczył też w sensacyjnym zwycięstwie Tonga nad Francją.

</doc>
<doc id="2829795" url="https://pl.wikipedia.org/wiki?curid=2829795" title="Sona Taumalolo">
Sona Taumalolo



</doc>
<doc id="2829797" url="https://pl.wikipedia.org/wiki?curid=2829797" title="Jan Siewko">
Jan Siewko

Jan Siewko (ur. w guberni grodzieńskiej, zm. 18 lutego 1969 w Rostowie nad Donem) – pułkownik ludowego Wojska Polskiego.
Życiorys.
Jan Siewko urodził się na Ziemi Grodzieńskiej. Białorusin z pochodzenia. W stopniu szeregowego 3 pułku piechoty uczestniczył w rewolucji październikowej oraz wojnie domowej. Walczył w 1918 na froncie południowym, a w 1919 na froncie wschodnim. Szef kancelarii kwatermistrzostwa 35 Dywizji Piechoty. Jako pomocnik dowódcy pułku ds. gospodarczych w 1921 walczył w Mongolii. W 1929 był zastępcą dowódcy pułku w Mandżurii. Zastępca dowódcy 25 bsap w latach 1941–1942. Dowódca 221 i 306 pułku piechoty w latach 1943–1944.
Skierowany do ludowego Wojska Polskiego w drugiej połowie 1944. Od 26 września 1944 dowódcą 13 pułku piechoty 5 Dywizji Piechoty. W czasie działań bojowych w rejonie Köenigswartha został ranny w głowę i stracił prawe oko. Po zakończeniu wojny w czerwcu 1945 został zastępcą dowódcy ds. liniowych. Od 12 grudnia 1945 do 7 sierpnia 1946 był dowódcą 5 Saskiej Dywizji Piechoty.
Wyjechał do Związku Radzieckiego pod koniec lat czterdziestych.

</doc>
<doc id="2829799" url="https://pl.wikipedia.org/wiki?curid=2829799" title="Kłykacz patagoński">
Kłykacz patagoński



</doc>
<doc id="2829801" url="https://pl.wikipedia.org/wiki?curid=2829801" title="Przedmieście Ząbkowickie (Kłodzko)">
Przedmieście Ząbkowickie (Kłodzko)

Przedmieście Ząbkowickie (niem.: "Frankensteiner Vorstadt") – historyczne przedmieście (dzielnica) Kłodzka, położona w centralnej części miasta, na lewym brzegu Nysy Kłodzkiej. Powstało jako jedno z pierwszych przedmieść miasta już w średniowieczu i oficjalnie zostało włączone do Kłodzka w XVIII wieku. Zamieszkuje je ponad tysiąc mieszkańców.
Geografia.
Położenie geograficzne.
Przedmieście Ząbkowickie położone jest w centralnej części Kłodzka. Graniczy na północy z osiedlem im. św. Wojciecha, na zachodzie i południu ze Starym Miastem, na wschodzie poprzez Nysę Kłodzką z Jurandowem oraz Przedmieściem Wojciechowickim, a na południu poprzez Młynówkę i Nysę Kłodzką z Przedmieściem Piasek. Od centrum miasta oddalone jest o ok. 0,2 km.
Warunki naturalne.
To historyczne przedmieście położone jest na wysokości około 290–326 m n.p.m. Ciągnie się ono wąskim terenem położonym pomiędzy Forteczną Górą a Nysą Kłodzką. Teren ten ograniczony jest od wschodu gwałtownie opadającym w kierunku rzeki stokiem, zaś od zachodu innym stokiem, który stromo wznosi się w kierunku twierdzy. Otoczenie zajmuje w zdecydowanej większości obszar zabudowany.
Historia.
Początki i okres średniowiecza.
Przedmieście Ząbkowickie należy do jednych z najstarszych dzielnic Kłodzka. Jego początki związane są z napływem do ziemi kłodzkiej ludności pochodzenia niemieckiego w średniowieczu. Nowi osadnicy, którymi byli w większości kupcy, założyli między wschodnim stokiem Góry Fortecznej, a lewobrzeżną skarpą Młynówki kolonię, co miało miejsce najpóźniej w latach 30. XIII wieku. O ulokowaniu w tym miejscu osady zdecydowały takie czynniki jak: bliskość rzeki, obronne położenie oraz przebiegający tędy ważny szlak handlowy wiodący z Wrocławia przez Przełęcz Międzyleską do Czech. Swoją siedzibę w tym stuleciu znalazł tutaj także zakon joannitów, a składał się na nią zabudowania mieszkalne oraz szpital. Potwierdza to dokument biskupa praskiego Jana z 1275 roku, w którym ten to wziął ów szpital pod swoją opiekę i zezwolił na budowę kaplicy przy nim.
W ciągu XIII i XIV wieku miała miejsce dalsza kolonizacja obszaru położonego między wschodnim stokiem Fortecznej Góry, a Młynówką przez niemieckich kolonistów. Obszar zabudowań klasztornych był prawdopodobnie odgrodzony palisadą lub murem. W tym okresie musiał być to teren gęsto zabudowany skoro zabrakło miejsca dla zakonu franciszkanów, w lokowanym w 2 połowie XIII wieku Kłodzku, jak i tutaj. Obszar Przedmieścia Ząbkowickiego znajdował się poza oficjalnym zabudowaniami Kłodzka i oddzielony był od niego Bramą Ząbkowicką. Po przeniesieniu się joannitów w obręb murów miejskich, co miało miejsce w 2 połowie XIV wieku, ich zabudowania klasztorne wraz ze szpitalem zaczęły popadać w ruinę. Ostatecznie spaliły się na przełomie 1469/1470 roku.
Epoka nowożytna.
Decyzją hrabiego kłodzkiego Henryk I Starszy dawne włości joannitów na Przedmieściu Ząbkowickim zostały w 1475 roku przekazane bernardynom, którym władca ufundował niedługo potem w tym miejscu kościół i klasztor. Zabudowania te zostały uszkodzone w 1517 roku w wyniku pożaru. Ich odbudowa szła opornie, a dodatkowo do tego przyczyniały się nowinki religijne związane z reformacją w Kościele rzymskokatolickim. Ostatecznie mnisi opuścili swoje nieruchomości w 1546 roku, a w ich miejscu po remoncie z funduszy miejskich ulokowano szpital zakaźny.
Wraz z rozbudową murów miejskich w epoce nowożytnej na przełomie lat 80 i 90. XVI wieku wzniesiono nową Bramę Ząbkowicka.
W 1622 roku w czasie wojny trzydziestoletniej (1618-1848) całość zabudowań Przedmieścia Ząbkowickiego została spalona podczas oblężenia Kłodzka przez wojska cesarskie. Obszar ten wraz z kompleksem kościelno-klasztornym do którego wrócili bernardyni, został odbudowany w 2 połowie XVII wieku. Przedmieście Ząbkowickie uchodziło w tym czasie za najludniejsze i najgęściej zabudowane kłodzkie osiedle.
Pod panowaniem pruskim (niemieckim).
Zasadnicze zmiany na tym obszarze nastąpiły po przejęciu Kłodzka w 1742 roku na mocy pokoju wrocławskiego przez Królestwo Prus. Ich władca Fryderyk II Wielki Hohenzollern przystąpił do rozbudowy i przebudowy fortyfikacji twierdzy kłodzkiej oraz miasta. Docenił on jego strategiczne położenie, lokując w nim siedzibę dużego garnizonu. Znacznie odbiło się to na rozbudowie miasta, która podporządkowana była wyłącznie decyzją monarchy celom wojskowym.
Od 1743 roku na Fortecznej Górze trwała budowa nowoczesnej, jak na tamte czasy twierdzy. W ramach systemu obronnego nowej warowni znaczące miejsce znalazł teren Przedmieścia Ząbkowickiego włączony w system fortyfikacji. Dotychczasową ludność przesiedlono w inne miejsca, zaś większość zabudowań zniszczono. Przesunięto Bramę Ząbkowicką poza klasztor bernardynów, włączając oficjalnie Przedmieście Ząbkowickie w obszar miasta. W latach 1748–1751 wzniesiono zespół klasycystycznych budowli o charakterze magazynowo-koszarowym
W 1810 roku w wyniku sekularyzacji państwo pruskie przejęło dobra należące do zakonu bernardynów. W kościele ulokowano magazyn słomy i siana, zaś klasztor zamieniono na biura i mieszkania dla podoficerów oraz urzędników wojskowych z rodzinami. Przejściowo część klasztoru pełniła także rolę szpitala. W 1834 roku rząd pruski przywrócił sakralną funkcję kościoła na ząbkowickim przedmieściu przekształcając go w ewangelicki kościół garnizonowy. W latach 1861–1862 wzniesiono nowy gmach na potrzeby Szpitala Miejskiego () wraz z przyległą do niego kaplicą św. Marii Magdaleny.
Ważnym wydarzeniem było zniesienie w 1877 roku statusu miasta-twierdzy, który umożliwił rozbiórkę fortyfikacji i dalszą rozbudowę dzielnicy bez ograniczeń budowlanych nakładanych przez władze wojskowe. W ciągu kilkunastu lat powstały: kasyno oficerskie, browar Kirchbergera, ewangelicki urząd parafialny, a na miejscu likwidowanego częściowo zespołu magazynowo-koszarowego kamienice czynszowe. Ponadto działał tu Hotel „Miasto Rzym” () oraz Zajazd „Rzesza Niemiecka” (). Rozbiórce uległy także bramy miejskie, w tym w 1890 roku wewnętrzna Brama Ząbkowicka, a w 1911 roku jako ostatnia w Kłodzku – zewnętrzna Brama Ząbkowicka.
W granicach Polski.
Z kataklizmu II wojny światowej obszar Przedmieścia Ząbkowickiego wyszedł praktycznie bez zniszczeń. Wysadzono jedynie stary most przy ul. Kolejowej (niem. "Schleusenbrücke"). Został on odbudowany w latach 1958–1960 jako Most 15-lecia PRL (obecnie Most Forteczny). Kłodzko decyzją mocarstw znalazło się w granicach Polski. W 1946 roku uruchomiono tutaj w zabudowaniach poszpitalnych Samodzielny Oddział Wewnętrzny Szpitala Miejskiego w Kłodzku, który funkcjonował do 1953 roku. Następnie do 2002 roku działał w tym budynku internat szkolny, a obecnie jest on zaadaptowany na mieszkania socjalne. Z kolei w dawnym gmachu kasyna oficerskiego uruchomiono Liceum Felczerskie, które z czasem zostało przekształcone w Zespół Szkół Medycznych. Działał ono do 2002 roku.
Wraz z przeniesieniem oczyszczalni ścieków w rejon Ustronia Dolnego w latach 60. XX wieku likwidacji uległa przepompownia nieczystości przy ul. Kolejowej. Niestety w ciągu kolejnych dekad XX wieku wskutek zaniedbań i braku inwestycji pogorszeniu uległa estetyka i stan techniczny wielu budynków na Przedmieściu Ząbkowickim mimo ich sukcesywnego wpisywania do rejestru zabytków.
Sytuacja zmieniła się po 1990 roku i demokratyzacji państwa polskiego. Od 1998 roku ma miejsce stopnia i sukcesywna, gruntowna rewitalizacja Przedmieścia Ząbkowickiego, która dokonywana jest w znacznej mierze z funduszy unijnych.
Administracja.
Obszar Przedmieścia Ząbkowickiego od zawsze dzielił losy polityczno-administracyjne z Kłodzkiem, zostając do niego oficjalnie włączony już w średniowieczu. Po zakończeniu II wojny światowej znalazł się w granicach Polski. Wszedł jako część Kłodzka w skład województwa wrocławskiego, powiatu kłodzkiego. Z kolei po zmianach w administracji terenowej w latach 70. XX wieku wszedł w skład województwa wałbrzyskiego. W 1999 roku ponownie reaktywowano powiat kłodzki, który wszedł w skład województwa dolnośląskiego.
Na terenie Kłodzka nie występują pomocnicze jednostki administracyjne, takie jak: osiedla, czy dzielnice, dlatego też o większości spraw decyduje samorząd miejski, którego siedziba znajduje się w ratusz na pl. Bolesława Chrobrego, na Starym Mieście. Mieszkańcy wybierają do Rady Miasta pięciu radnych co 5 lat (do 2018 roku kadencja wynosiła 4 lata), tworząc okręg wyborczy nr 2, wraz z całą środkową i północno-zachodnią częścią miasta, położoną na lewym brzegu Nysy Kłodzkiej.
Edukacja i kultura.
Przedmieście Ząbkowickie ma długowiekowe tradycje kulturalno-oświatowe, ponieważ działały tu szkoły zarówno prowadzone przez zakonników, jak i władze świeckie. Po II wojnie światowej przy ul. Łukasińskiego powstało Liceum Medyczne Pielęgniarstwa wraz z internatem, który ulokowano w dawnym Szpitalu św. Marii Magdaleny. W 1990 roku obok likwidowanego Liceum Medycznego, przekształconego w Medyczne Studium Zawodowe powstało II Liceum Ogólnokształcące, które zostało w 2003 roku włączone w skład Kłodzkiej Szkoły Przedsiębiorczości i przeniesione do jej gmachu na Śródmieściu.
Miejscowe dzieci w wieku 7–15 lat pobierają naukę w mieszczącej się na starówce – Szkole Podstawowej nr 1 im. Adama Mickiewicza przy ul. Zawiszy Czarnego 3-5. Następnie młodzież kontynuuje dalsze kształcenie w zdecydowanej większości w szkołach średnich położonych w centrum miasta.
W 2012 roku w budynku dawnego liceum inż. Czesław Wojciechowski podjął próbę utworzenia niepublicznej Sudeckiej Szkoły Wyższej, kształcącej w dziedzinie informatyki, jednak z braku chętnych studentów ostatecznie uczelnia nie została uruchomiona, zaś budynek został zaadaptowany na cele Centrum Aktywności Lokalnej w Kłodzku.
Religia.
Większość mieszkańców dzielnicy stanowią wyznawcy Kościoła rzymskokatolickiego. Przedmieście Ząbkowickie wchodzi w skład katolickiej parafii Wniebowzięcia Najświętszej Maryi Panny, która obejmuje swoim zasięgiem całą środkową i północno-zachodnią część miasta oraz Gołogłowy. Została ona utworzona w średniowieczu. Jej siedziba znajduje się na terenie starówki. Obecnie funkcję proboszcza sprawuje ks. Henryk Całka, SJ. Parafia ta wchodzi w skład diecezji świdnickiej i dekanatu kłodzkiego.
Filialną świątynią tej parafii jest kościół św. Jerzego i św. Wojciecha (dawniej Chrystusa Króla), którego początki sięgają XV wieku. Przy nim znajduje się klasztor, w którym od 1946 roku mieszkają siostry zakonne klaryski od wieczystej Adoracji. Cały kompleks znajduje się na północnym krańcu ul. Łukasińskiego.
W dzielnicy przy ul. Kolejowej swoją siedzibę ma także kłodzka parafia ewangelicko-augsburska, której proboszczem jest ks. Robert Sitarek. Ma ona swoje trzy filie w: Opolnicy, Kudowie-Zdroju oraz Ząbkowicach, a jej początki sięgają 1531 roku.
Architektura i urbanistyka.
Zabudowania Przedmieścia Ząbkowickiego ciągną się od czasów średniowiecza wzdłuż głównej ulicy tej dzielnicy, noszącej obecnie nazwę Waleriana Łukasińskiego. Od ulicy tej po około 100 m odchodzi w kierunku wschodnim ul. Kolejowa opadająca lekkim zboczem w kierunku Nysy Kłodzkiej nad którą przerzucono Most Forteczny (dawniej "Most 15-lecia PRL"). Cały obszar dawnego przedmieścia stanowi wąski pas ograniczony od wschodu skarpą opadająca w kierunku Młynówki, zaś od zachodu stromo wznoszącym się stokiem Fortecznej Góry zajmowanej aktualnie przez twierdzę kłodzką.
Teren Przedmieścia Ząbkowickiego bogaty jest w obiekty zabytkowe jako, że obszar ten zasiedlony był już w XII wieku. Współczesna zabudowa tego terenu związana jest w głównej mierze w budową na Fortecznej Górze twierdzy przez Austriaków, rozbudowanej w znaczący sposób za panowania pruskiego. Ci ostatni ulokowali w 2 połowie XVIII wieku wzdłuż ulicy Ząbkowickiej (obecnie Łukasińskiego) wielki kompleks wojskowy na który składały się: koszary, kwatery oficerskie, szpital i magazyny żywności. Wraz ze zniesieniem statusu miasta-twierdzy w 1877 roku oraz ograniczeń budowlanych z tym związanych w rejonie tym zaczęły powstawać w zachodniej części ul. Łukasińskiego kamienice czynszowe.
W skład Przedmieścia Ząbkowickiego wchodzą 3 ulice:
Do najważniejszych zabytków znajdujących się na terenie Przedmieścia Ząbkowickiego zaliczyć możemy:
Rekreacja.
Przedmieście Ząbkowickie z racji swojego ukształtowania terenu pozbawione jest terenów rekreacyjnych. Przy dawnym gmachu II Liceum Ogólnokształcącego znajduje się betonowe boisko do koszykówki. Poza tym znajdujące się po lewej stronie ul. Łukasińskiego kamienice posiadają na swoich tyłach niewielkie ogródki działkowe położone na stoku Fortecznej Góry.
Z terenów tej historycznej dzielnicy Kłodzka widoczna jest odtworzona pod koniec lat 10. XXI wieku wschodnia część ścieżki historycznej wokół twierdzy głównej, zakończona parkiem linowym.
Gospodarka.
Przedmieście Ząbkowickie z racji bliskiego położenia Starego Miasta nie posiada własnej infrastruktury handlowej. Działa tutaj kilka prywatnych sklepów. Dawne pruskie obiekty koszarowe zostały zaadaptowane na magazyny oraz hurtownie. Część z nich po okresie transformacji gospodarczej z lat 90. XX wieku czeka na ponowne zagospodarowanie.
W 2017 roku pojawił się pomysł, żeby w byłym magazynie prowiantowym garnizonu kłodzkiego przy ul. Łukasińskiego 28-30, zajmowanym wcześniej przez hurtownię „Domino”, powstał Kłodzki Inkubator Przedsiębiorczości. Miały w nim być zlokalizowane lokale usługowe i biurowe pod wynajem dla przedsiębiorców, pomieszczenia pomocnicze (serwerownia), zaplecze techniczne i socjalne, sale szkoleniowo-konferencyjne, laboratorium komputerowe, pomieszczenia administracyjne oraz pomieszczenia doradców.
Infrastruktura.
Transport.
Przez wiele stuleci przez obszar ząbkowickiego przedmieścia przebiegały ważne szlaki handlowe, łączące zachód ze wschodem oraz południe z północą, w tym przebiegała tędy główna trasa z Pragi do Wrocławia. Po rozbiórce murów i bram miejskich pod koniec XIX wieku, nastąpiło znaczące przesunięcie dróg tranzytowych w kierunku południowej oraz wschodniej części miasta z pominięciem tego obszaru.
Komunikacja.
Przez teren Przedmieścia Ząbkowickiego nie przebiega żadna linia komunikacji miejskiej, której organizatorem w mieście jest prywatna firma A-Vista oraz PKS Kłodzko.
Bezpieczeństwo.
W zakresie ochrony przeciwpożarowej oraz innych miejscowych zagrożeń – mieszkańcy Przedmieścia Ząbkowickiego podlegają pod rejon działania Powiatowej Państwowej Straży Pożarnej, która ma swoją siedzibę przy ulicy Traugutta 7 oraz Komendy Powiatowej Policji w Kłodzku przy pl. Chopina 2. Funkcję dzielnicowego sprawuje sierż. Wojciech Bagiński z II Rejonu Służbowego. Z ramienia kłodzkiej straży miejskiej II Rejon Służbowy obsługują st. insp. Wojciech Mania oraz mł. spec. Krzysztof Krawczuk.

</doc>
<doc id="2829803" url="https://pl.wikipedia.org/wiki?curid=2829803" title="Kocham to co lubię">
Kocham to co lubię



</doc>
<doc id="2829804" url="https://pl.wikipedia.org/wiki?curid=2829804" title="Zalocys">
Zalocys



</doc>
<doc id="2829805" url="https://pl.wikipedia.org/wiki?curid=2829805" title="Pampanoa">
Pampanoa



</doc>
<doc id="2829806" url="https://pl.wikipedia.org/wiki?curid=2829806" title="Hypodis">
Hypodis



</doc>
<doc id="2829807" url="https://pl.wikipedia.org/wiki?curid=2829807" title="Doliodon">
Doliodon



</doc>
<doc id="2829808" url="https://pl.wikipedia.org/wiki?curid=2829808" title="Caesiomorus">
Caesiomorus



</doc>
<doc id="2829809" url="https://pl.wikipedia.org/wiki?curid=2829809" title="Bothrolaemus">
Bothrolaemus



</doc>
<doc id="2829810" url="https://pl.wikipedia.org/wiki?curid=2829810" title="Baillonus">
Baillonus



</doc>
<doc id="2829811" url="https://pl.wikipedia.org/wiki?curid=2829811" title="Acanthinion">
Acanthinion



</doc>
<doc id="2829815" url="https://pl.wikipedia.org/wiki?curid=2829815" title="Akademia Teologii Katolickiej w Warszawie">
Akademia Teologii Katolickiej w Warszawie



</doc>
<doc id="2829816" url="https://pl.wikipedia.org/wiki?curid=2829816" title="Purulhá">
Purulhá

Purulhá – miasto w środkowej Gwatemali, w departamencie Baja Verapaz, leżące w odległości 33 km na północny wschód od stolicy departamentu. Miasto jest siedzibą gminy o tej samej nazwie, która w 2012 roku liczyła 51 005 mieszkańców.

</doc>
<doc id="2829817" url="https://pl.wikipedia.org/wiki?curid=2829817" title="Wspięga wężowata">
Wspięga wężowata

Wspięga wężowata ("Vigna unguiculata") – gatunek rośliny z rodziny bobowatych. W uprawie w wielu krajach o klimacie półsuchym. Roślina odporna na suszę i wysokie temperatury.
Zastosowanie.
Nasiona są jadalne i stanowią ważny składnik potraw kuchni krajów azjatyckich, afrykańskich i południowoamerykańskich. Ze względu na wysoką zawartość białka również w kuchni wegetariańskiej. 

</doc>
<doc id="2829818" url="https://pl.wikipedia.org/wiki?curid=2829818" title="Barry Evans">
Barry Evans

Barry Joseph Evans (ur. 18 czerwca 1943 w Guildford, zm. 9 lutego 1997 w Claybrooke Magna) – brytyjski aktor, znany przede wszystkim ze swoich telewizyjnych ról komediowych, zwłaszcza w serialach "Doctor in the House" i "Mind Your Language".
Życiorys.
Jako małe dziecko został porzucony przez rodziców i dorastał w sierocińcach oraz szkołach z internatem. Naukę aktorstwa rozpoczął w Italia Conti Academy of Theatre Arts, a kontynuował w Central School of Speech and Drama. Swoją pierwszą stałą rolę telewizyjną otrzymał w 1964 w operze mydlanej "Crossroads". W 1967 zagrał główną rolę w filmie "Here We Go Round the Mulberry Bush", gdzie jego partnerkami były Angela Scoular i Judy Geeson. W latach 1969–1971 występował w roli głównej w sitcomie "Doctor in the House" i jego kontynuacji "Doctor At Large", opowiadających o przygodach studentów medycyny, a później już młodych lekarzy. W 1975 zagrał główną rolę w "sex comedy" (był to popularny w latach 70. w brytyjskim kinie komercyjnym nurt filmów, balansujących na granicy komedii i filmu erotycznego) pt. "Adventures of a Taxi Driver". W 1977 został obsadzony w sitcomie "Mind Your Language", który zdobył dużą popularność zarówno w Wielkiej Brytanii, jak i na wielu rynkach zagranicznych.Opowiadał on o szkole wieczorowej, w której grupa bardzo niesfornych cudzoziemców uczęszcza na kurs angielskiego, zaś zadanie zapanowania nad nimi przypada w udziale młodemu nauczycielowi, którego grał Evans.
W latach 80. kariera Evansa wyraźnie wyhamowała. Powszechnie kojarzono go wówczas z postaciami młodzieńców, tymczasem był już czterdziestolatkiem i miał ogromne kłopoty z pozyskaniem dla siebie ról lepiej pasujących do jego wieku. W 1986 zagrał jeszcze w czwartej serii wznowionego po latach "Mind Your Language", jednak nie odniosła ona sukcesu i produkcja nie była kontynuowana. Jego ostatnią rolą filmowo-telewizyjną był występ w filmie "The Mystery of Edwin Drood" z 1993 roku. Pod koniec życia zarabiał jako taksówkarz.
Okoliczności śmierci.
W lutym 1997 ciało aktora zostało przypadkiem odnalezione przez policjantów, którzy odwiedzili go w jego wiejskim domu w hrabstwie Leicestershire, aby powiadomić go o odzyskaniu jego skradzionego wcześniej samochodu. Sekcja zwłok wykazała obrażenia głowy, ale jednocześnie ustalono, iż w chwili zgonu Evans niewątpliwie był pijany. W śledztwie brano pod uwagę różne hipotezy, takie jak zabójstwo, samobójstwo lub nieszczęśliwy wypadek pod wpływem alkoholu. Zatrzymano na krótko 18-letniego podejrzanego, ale ostatecznie sprawę umorzono wskutek braku możliwości jednoznacznego ustalenia przebiegu zdarzeń. Aktor umierając miał 53 lata.

</doc>
<doc id="2829821" url="https://pl.wikipedia.org/wiki?curid=2829821" title="Elektrownia jądrowa Loviisa">
Elektrownia jądrowa Loviisa

Elektrownia jądrowa w Loviisa (fin. "Loviisan ydinvoimalaitos") – czynna fińska elektrownia jądrowa z dwoma reaktorami wodno-ciśnieniowymi, położona na małym półwyspie Hästholmen około 100 km od Helsinek.
Elektrownia jest unikatowa z racji zastosowania zachodnich systemów kontroli i sterowania, m.in. firm Westinghouse i Siemens, do reaktorów jądrowych konstrukcji radzieckiej. Z tego powodu nazwana w mediach "Eastinghouse".
Na terenie elektrowni znajduje się reaktor zakupiony od Polski, który miał być używany w nieukończonej Elektrowni Jądrowej w Żarnowcu. Służy on jednak tylko do badań materiałowych i szkolenia załogi. Elektrownia posiada też na miejscu własny niemal pełnowymiarowy symulator reaktora.
Historia.
Negocjacje techniczne toczyły się w latach 1967-1970 a ich toku okazało się, że fińskie wymagania bezpieczeństwa różnią się w wielu aspektach od ówczesnej praktyki radzieckiej. Finowie zdecydowali się m.in. na obudowę bezpieczeństwa (stosunkowo dużej z powodu ułożonych poziomo generatorów pary) oraz redundancję pomp UACR, generatorów diesla i innych systemów bezpieczeństwa. Z powodu różnych wymagań i kłopotliwości ich zastosowania, obudowa bezpieczeństwa została wyposażona w unikatowy kondensator lodowy.
Pierwszy blok elektrowni rozpoczęto budować wiosną 1971 a ukończono 6 lat później. Blok nr 1 rozpoczął komercyjną pracę w dniu 9 maja 1977. Blok nr 2 - 5 stycznia 1981.
W rezultacie doświadczeń zebranych przez kadry inżynierskie podczas pracy na symulatorach, podczas pracy elektrowni, doświadczeń zebranych podczas eksploatacji innych reaktorów PWR, a także awarii w EJ Three Mile Island, elektrownia przeszła usprawnienia systemów bezpieczeństwa (np. podgrzewanie wody w zbiornikach awaryjnych w celu zminimalizowania szoku termicznego w przypadku jej zrzutu). 
Po katastrofie w Fukushimie reaktory pomyślnie przeszły zarządzone przez Radę Europejską testy bezpieczeństwa ("stress tests"). Dodatkowe kontrole na polecenie ministra zatrudnienia i gospodarki przeprowadził też krajowy nadzór jądrowy (Stuk). Stwierdzono, że elektrownia spełnia normy bezpieczeństwa i nie są wymagane żadne pilne usprawnienia.
Od 2005 roku trwał 4-etapowy program zmiany systemów kontrolnych elektrowni z analogowych na cyfrowe. W 2014 Fortum zerwało kontrakt na jeden z etapów tych prac z konsorcjum Areva-Siemens i przekazało go firmie Rolls-Royce. Kontrakt miał być realizowany do 2018.
W 2007 roku właściciel elektrowni wystąpił o ocenę oddziaływania na środowisko pod kątem budowy trzeciego bloku o mocy elektrycznej 1000-1800 MW. Ocenę ukończono w 2008 i przedłożono we właściwym ministerstwie, następnie zwrócono się o wstępne pozwolenie na budowę. W tym samym roku odnowiono licencję na pracę obu reaktorów (nr 1 do 2027, nr 2 do 2030 roku).
Instalacja przetwarzania odpadów.
15 lutego 2016 roku uruchomiono pilotażową instalację do zestalania ciekłych odpadów radioaktywnych (niskiej i średniej aktywności, której budowa rozpoczęła się w 2006. Przetwarza ona odpady powstałe przy eksploatacji reaktorów (około 900 m³) i będzie przetwarzała odpady, które powstaną przy jej demontażu i likwidacji.

</doc>
<doc id="2829829" url="https://pl.wikipedia.org/wiki?curid=2829829" title="Ireneusz Bęc">
Ireneusz Bęc

Ireneusz Bęc (ur. 1959) – polski malarz, pedagog Państwowego Liceum Sztuk Plastycznych w Zakopanem. 
Życiorys.
Absolwent Państwowego Liceum Sztuk Plastycznych w Zakopanem. Studiował na Wydziale Malarstwa Akademii Sztuk Pięknych im. Jana Matejki w Krakowie. Dyplom otrzymał w 1985 r. w pracowni prof. Jerzego Nowosielskiego. Nauczyciel rysunku i malarstwa w Zespole Sztuk Plastycznych im. A. Kenara w Zakopanem. W 2012 roku obronił pracę doktorską i uzyskał stopień naukowy doktora w dziedzinie sztuk plastycznych. Artysta mieszka w Krakowie.
Wybrane wystawy indywidualne: 
Życie prywatne.
Żonaty z krakowską malarką Aliną Raczkiewicz-Bęc (1958), córka malarka Dominika Bęc (1982).

</doc>
<doc id="2829830" url="https://pl.wikipedia.org/wiki?curid=2829830" title="Andrzej Fabrycy">
Andrzej Fabrycy

Andrzej Lech Fabrycy (ur. 15 maja 1927 w Sosnowcu, zm. 12 lutego 1979 w Szczecinie) – polski chemik-organik, profesor Politechniki Szczecińskiej.
Życiorys.
Urodził się i uczęszczał do szkoły w Sosnowcu; maturę zdał w IV Liceum Ogólnokształcącym im. Stanisława Staszica. W czasie okupacji niemieckiej pracował w latach 1944–1945 jako laborant w laboratorium chemicznym stalowni. Po II wojnie światowej studiował na Wydziale Chemicznym Politechniki Śląskiej w Gliwicach (dyplom otrzymał w 1951 r.) i pracował w Biurze Projektów Przemysłu Papierniczego w Zabrzu (1949–1952). W następnych latach odbył aspiranturę w Leningradzkim Instytucie Technologicznym i uzyskał stopień w kandydata nauk chemicznych (odpowiednik stopnia doktora) w roku 1954 r., po czym został zatrudniony w Politechnice Śląskiej, w latach 1956–1962 na stanowisku adiunkta.
Od roku 1962 mieszkał w Szczecinie i pracował na Wydziale Technologii i Inżynierii Chemicznej Politechniki Szczecińskiej. Był w latach:
Był promotorem w 11 przewodach doktorskich i 48 prac magisterskich oraz recenzentem 20 prac doktorskich i habilitacyjnych.
Pełnił funkcję prezesa zarządu Szczecińskiego Oddziału Polskiego Towarzystwa Chemicznego. Był członkiem Komitetu Nauk Chemicznych PAN w Warszawie i Prezydium Komisji Nauk Chemicznych Oddziału PAN w Poznaniu, Rady Naukowej Instytutu Przemysłu Organicznego w Warszawie.
Zmarł w Szczecinie w wieku 52 lat i został pochowany na Cmentarzu Centralnym w Alei Zasłużonych.
Zakres badań naukowych.
Zainteresowania naukowe Andrzeja Fabrycego mieściły się w obszarze zgodnym ze specjalnością ośrodków zagranicznych, w których przebywał na stażach naukowych, w tym leningradzkiej szkoły naukowej E.D. Wenus-Daniłowej (uczennicy A.E. Faworskiego) i szkoły Roberta Wizingera w Bazylei (chemia barwników). Prowadził m.in. chemiczne i fizykochemiczne badania pochodnych furanu, soli furyliowych, ftalanów, hydroksyftalanów. Jest uważany za twórcę szkoły naukowej związków heterocyklicznych.
Wspólnie z doktorantami opracował metody syntezy wielu nowych barwników cyjaninowych i hemicyjaninowych oraz nowych leków i preparatów bakteriostatycznych. Jest twórcą lub współtwórcą technologii otrzymywania, m.in. odczynników analitycznych dla Polskich Odczynników Chemicznych w Gliwicach oraz "Thymazenu" (lek przeciwhistaminowy) i 1-metylo-2-(2-hydroksyetylo)-pirolidyny (półprodukt w technologii innego leku przeciwhistaminowego – "Tavegylu") dla Warszawskich Zakładów Farmaceutycznych.
Publikacje.
Andrzej Fabrycy jest autorem lub współautorem czterech patentów i ok. 80 artykułów naukowych, np. :
Odznaczenia i wyróżnienia.
Otrzymał złotą odznakę honorową „Za zasługi dla Województwa Gorzowskiego” oraz nagrody Ministra Oświaty i Szkolnictwa Wyższego (trzykrotnie) i rektora PS (ok. 20-krotnie).

</doc>
<doc id="2829833" url="https://pl.wikipedia.org/wiki?curid=2829833" title="Adrianna Borek">
Adrianna Borek

Adrianna Borek (ur. 10 lipca 1982 w Krośnie) – polska aktorka kabaretowa. 
Obecnie członkini Kabaretu Nowaki, wcześniej występowała w kabarecie Babeczki z Rodzynkiem.

</doc>
<doc id="2829835" url="https://pl.wikipedia.org/wiki?curid=2829835" title="Joshua Abrego">
Joshua Abrego

Joshua Emmanuel Abrego Mortera (ur. 15 listopada 1986 w San Juan Evangelista) – meksykański piłkarz występujący na pozycji środkowego obrońcy, obecnie zawodnik Dorados.
Kariera klubowa.
Abrego pochodzi z miasta San Juan Evangelista w stanie Veracruz i karierę piłkarską rozpoczynał jako siedemnastolatek w lokalnym drugoligowym zespole Delfines de Coatzacoalcos. Tam spędził dwa i pół roku, pełniąc jednak wyłącznie rolę głębokiego rezerwowego, po czym wraz z resztą drużyny przeniósł się do ekipy Guerreros de Tabasco, której Delfines sprzedali swoją licencję. Tam jako podstawowy zawodnik spędził pół roku, a w styczniu 2007 po raz kolejny miała miejsce zmiana licencyjna; tym razem w wyniku przenosin Guerreros powstał nowy zespół – Club Tijuana. W jego barwach Abrego od razu wywalczył sobie miejsce na środku obrony, przez kolejne cztery i pół roku będąc kluczowym ogniwem defensywy i omijając spotkania tylko ze względu na kontuzje lub przymusowe pauzy za kartki. W wiosennym sezonie Clausura 2009 dotarł z Tijuaną do finału rozgrywek Primera División A, zaś w jesiennym sezonie Apertura 2010 wygrał drugą ligę meksykańską. Pół roku później, podczas rozgrywek Clausura 2011 ponownie doszedł do finału drugiej ligi, a bezpośrednio po tym wywalczył z Tijuaną pierwszy, historyczny awans do najwyższej klasy rozgrywkowej.
W meksykańskiej Primera División Abrego zadebiutował 23 lipca 2011 w przegranym 1:2 spotkaniu z Morelią, jeszcze przez rok będąc podstawowym obrońcą zespołu, po czym został relegowany do roli rezerwowego po przyjściu do ekipy Pabla Aguilara. Premierowego gola w pierwszej lidze strzelił 3 października 2012 w zremisowanej 1:1 konfrontacji z Monterrey, a w tym samym sezonie Apertura 2012 zdobył z prowadzoną przez Antonio Mohameda drużyną pierwszy w historii Tijuany tytuł mistrza Meksyku. Ogółem barwy Tijuany reprezentował przez sześć i pół roku, będąc jedną z najważniejszych figur w historii klubu. W lipcu 2013 został piłkarzem drugoligowego Dorados de Sinaloa z miasta Culiacán, w ramach współpracy pomiędzy obydwoma klubami (posiadającymi wspólnego właściciela – Grupo Caliente). Tam jako podstawowy zawodnik w sezonie Clausura 2015 triumfował w Ascenso MX, dzięki czemu na koniec rozgrywek 2014/2015 zanotował drugi w karierze awans do pierwszej ligi.

</doc>
<doc id="2829836" url="https://pl.wikipedia.org/wiki?curid=2829836" title="Maria Eleonora Jülich-Kleve-Berg">
Maria Eleonora Jülich-Kleve-Berg

Marie Eleonore (ur. 16 czerwca 1550 w Cleve, zm. 1 czerwca 1608 w Królewcu) – księżniczka Jülich-Kleve-Berg i poprzez małżeństwo księżna pruska. 
Życiorys.
Urodziła się jako najstarsza córka księcia Jülich-Kleve-Berg Wilhelma Bogatego i jego żony księżnej Marii. 
14 października 1573 w Królewcu poślubiła księcia w Prusach Albrechta Fryderyka. Para miała siedmioro dzieci:

</doc>
<doc id="2829837" url="https://pl.wikipedia.org/wiki?curid=2829837" title="Rabinal">
Rabinal

Rabinal – miasto w środkowej Gwatemali, w departamencie Baja Verapaz, leżące w odległości 30 km na zachód od stolicy departamentu, nad rzeką Río Sajcap.
W styczniu w mieście wystawiane jest widowisko teatralno-taneczno-muzyczne "Rabinal Achí", oparte na tradycjach majańskich z XV wieku. Jest to jedno z nielicznych zachowanych zwyczajów mających prekolumbijskie korzenie. W 2005 roku tradycja widowisk "Rabinal Achí" została proklamowana Arcydziełem Ustnego i Niematerialnego Dziedzictwa Ludzkości, a w 2008 roku wpisana na listę niematerialnego dziedzictwa UNESCO.
Gmina Rabinal.
Miasto jest siedzibą gminy o tej samej nazwie, która w 2012 roku liczyła 36 266 mieszkańców. Powierzchnia gminy obejmuje 304 km².

</doc>
<doc id="2829841" url="https://pl.wikipedia.org/wiki?curid=2829841" title="Paul Sievert">
Paul Sievert

Paul Sievert (ur. 7 sierpnia 1895 w Berlinie, zm. 18 grudnia 1988 tamże) – niemiecki lekkoatleta, chodziarz.
Podczas igrzysk olimpijskich w Los Angeles (1932) zajął 6. miejsce w chodzie na 50 kilometrów z czasem 5:16:41.
Pierwszy oficjalny rekordzista świata w chodzie na 50 kilometrów: 4:34:03 (5 października 1924, Monachium).
Dziewięciokrotnie stawał na podium mistrzostw Niemiec: osiem medali na 50 kilometrów (złoto w 1924, 1925 i 1933; srebro w 1926, 1927, 1929 i 1932 oraz brąz w 1931) i srebro w chodzie na 20 kilometrów (1933).

</doc>
<doc id="2829842" url="https://pl.wikipedia.org/wiki?curid=2829842" title="San Miguel Chicaj">
San Miguel Chicaj

San Miguel Chicaj – miasto w środkowej Gwatemali, w departamencie Baja Verapaz, leżące w odległości 11 km na zachód od stolicy departamentu. Miasto jest siedzibą gminy o tej samej nazwie, która w 2012 roku liczyła 28 206 mieszkańców. Powierzchnia gminy obejmuje 300 km².

</doc>
<doc id="2829845" url="https://pl.wikipedia.org/wiki?curid=2829845" title="Wróżba (film)">
Wróżba (film)

Wróżba (ros. "Предсказание") - rosyjsko-francuski film fabularny z 1993 roku, w reżyserii Eldara Riazanowa.
Fabuła.
Film przedstawia historię niemłodego pisarza, któremu przypadkiem spotkana Cyganka wróży nietypowe spotkanie, wielką miłość i rychłą śmierć. Przepowiednie zaczynają się spełniać - pisarz spotyka samego siebie w młodości, doświadcza prawdziwego uczucia i czuje zbliżającą się śmierć.
Ekranizacja noweli Riazanowa, opublikowanej w 1992 w magazynie literackim "Junost". Powstał w okresie bardzo trudnym dla Riazanowa, po śmierci jego drugiej żony Niny. Reżyserowi rozczarowanemu chłodnym przyjęciem jego poprzedniego filmu udało się zaprosić do nowego filmu znaną w Rosji aktorkę francuską Irène Jacob.

</doc>
<doc id="2829848" url="https://pl.wikipedia.org/wiki?curid=2829848" title="San Jerónimo">
San Jerónimo

San Jerónimo – miasto w środkowej Gwatemali, w departamencie Baja Verapaz, leżące w odległości 11 km na południowy wschód od stolicy departamentu. Miasto jest siedzibą gminy o tej samej nazwie, która w 2012 roku liczyła 22 781 mieszkańców. Powierzchnia gminy obejmuje 474 km².

</doc>
<doc id="2829861" url="https://pl.wikipedia.org/wiki?curid=2829861" title="Musée du quai Branly">
Musée du quai Branly

Musée du quai Branly właśc. Musée du quai Branly – Jacques Chirac – muzeum sztuki kultur pozaeuropejskich, zlokalizowane w Paryżu przy Quai Branly 37, niedaleko Wieży Eiffla.
Historia.
Pomysł stworzenia muzeum narodził się w latach 90. XX w. podczas spotkania ówczesnego mera Paryża Jacques’a Chiraca (1932–2019) i marszanda sztuki prymitywnej Jacques’a Kerchache (1942–2001), który promował utworzenie muzeum sztuki Afryki i Oceanii. W 1998 roku na lokalizację obiektu wybrano teren przy Quai Branly, gdzie wzniesiono nowy gmach według projektu Jeana Nouvela, który jest także współautorem aranżacji wnętrz. Obiekt tworzą cztery budynki: "Musée" – muzeum, "Branly" – biura administracji, "Auvent" – biura administracji oraz "Universite" z atelier, biurami, biblioteką i sklepem. 
Część muzealna znajduje się w budynku "Musée" o charakterystycznej elewacji północnej ozdobionej 27 drewnianymi, różnokolorowymi „pudłami”. Szklane elementy okienne zdobi od zewnątrz motyw lasu. 
Północną fasadę "Branly" zdobi „pionowy ogród” utworzony przez francuskiego botanika Patricka Blanca. W ogrodzie tym rośnie 15 tys. roślin reprezentujących 150 gatunków. 
Kompleks został uroczyście otwarty przez Jacques'a Chiraca, wówczas już prezydenta Francji, 23 czerwca 2006 roku. Muzeum co roku odwiedza średnio 1 350 000 zwiedzających. 
Zbiory.
Muzeum posiada 300 tys. eksponatów z Afryki, Azji, Oceanii oraz Ameryka Północnej i Południowej; 700 tys. zdjęć, 320 tys. dokumentów, 8 tys. prac kolekcji historycznej, 10 tys. instrumentów muzycznych i 25 tys. tekstyliów. Główna powierzchnia wystawiennicza wynosi 5300 m² – prezentowane jest tu 3500 obiektów z Afryki, Azji, Oceanii i obu Ameryk, przy czym 500 na zasadzie rotacji rocznej. Zbiory pochodzą z kolekcji wcześniejszych placówek muzealnych ("Musée de l'Homme" które przejęło eksponaty "Musée d'Ethnographie du Trocadéro", "Musée national des Arts d'Afrique et d'Océanie" czy "Musée de la France d’Outre-mer") oraz kolekcji prywatnych. 
W muzeum znajduje się również Wieża Muzyki, gdzie eksponowane są instrumenty muzyczne z całego świata, kolekcjonowane przez różne francuskie placówki etnograficzne przez okres niemal 120 lat.

</doc>
<doc id="2829862" url="https://pl.wikipedia.org/wiki?curid=2829862" title="Jiange (meteoryt)">
Jiange (meteoryt)

Jiange – meteoryt kamienny należący do chondrytów oliwinowo-bronzytowych H 5, spadły 1964 roku w chińskiej prowincji Syczuan. Z miejsca upadku meteorytu pozyskano 222 g materii meteorytowej.

</doc>
<doc id="2829863" url="https://pl.wikipedia.org/wiki?curid=2829863" title="Meteoryt Jiange">
Meteoryt Jiange



</doc>
<doc id="2829865" url="https://pl.wikipedia.org/wiki?curid=2829865" title="Bronisław Dąbrowski (powstaniec)">
Bronisław Dąbrowski (powstaniec)

Bronisław Bolesław Dąbrowski (ur. 19 września 1815 w Warszawie, zm. 2 kwietnia 1880 w Winnej Górze) – działacz niepodległościowy, powstaniec, syn generała Jana Henryka Dąbrowskiego.
Życiorys.
Bronisław Bolesław Dąbrowski był synem J. H. Dąbrowskiego i Barbary z Chłapowskich. Przed śmiercią ojciec powołał swego adiutanta, pułkownika Ludwika Sczanieckiego (1789–1854) na opiekuna prawnego małoletniego syna. Osiadł w Winnogórze k. Miłosławia po ukończeniu studiów w Dreźnie i Lipsku oraz odbyciu w latach 1833–1837 służby wojskowej w artylerii gwardii pruskiej.
W 1842 Bronisław ożenił się z Weroniką Łącką, siostrzenicą Emilii Sczanieckiej. W 1845 poznał w domu Łąckich emisariusza Ludwika Mierosławskiego i został wciągnięty do działalności konspiracyjnej. Bronisław Dąbrowski zaangażował się wówczas w organizację powstania w zaborze rosyjskim, miał zostać jego dowódcą na prawym brzegu Wisły, na terenie Kongresówki. Udał się w lutym 1846 do Warszawy, gdzie nawiązał kontakt z konspiracją warszawską, a później przeniósł się do swego majątku w Kuflewie, w którym czynił przygotowania do ataku na Dęblin. 20 lutego został ostrzeżony o rozbiciu spisku w Poznańskiem, więc zrezygnował z dalszych przygotowań powstańczych i opuścił potajemnie teren Królestwa. Oddał się w ręce władz po przybyciu do Prus. Sądzony w procesie berlińskim, ale przed wyrokiem (skazującym na 2 lata więzienia) zwolniony został za kaucją z więzienia.
Weronika po prześladowaniach przez zaborców straciła syna, nie mogła mieć już więcej dzieci. Wybuch rewolucji 1848 roku w Berlinie zmusił króla pruskiego Fryderyka Wilhelma IV do ogłoszenia amnestii na skazanych Polaków, w tym Bronisława Dąbrowskiego.
Bronisław Dąbrowski zamieszkał w Winnej Górze, nigdy już nie wrócił do Kuflewa i swej żony, która mieszkała tu do śmierci, ponieważ władze carskie zabroniły mu dożywotnio pobytu na terenie Rosji.
Po wybuchu powstania wielkopolskiego w 1848 Dąbrowski został członkiem Wojennego Komitetu Narodowego w Poznaniu i uczestniczył w organizowaniu sił zbrojnych w zaborze pruskim. Jako oficer sztabowy brał udział w bitwach pod Miłosławiem i Wrześnią.
Organizował pomoc dla powstania styczniowego w 1863. 
Pochowany w kościele w Winnej Górze.
Weronika zmarła w , pozostawiając Kuflew swemu bratankowi Antoniemu Łąckiemu. Po odzyskaniu dóbr w Kuflewie wystawiła pomnik ku czci św. Antoniego z napisem ma marmurowej tablicy "„Świętemu Antoniemu patronowi od rzeczy odzyskanych w podzięce – Weronika z Łąckich Dąbrowska – 1864 r. za odzyskanie męża więzionego w Berlinie do którego trafił za zorganizowanie powstania w 1846 roku”".

</doc>
<doc id="2829866" url="https://pl.wikipedia.org/wiki?curid=2829866" title="Krystyna Kowalska-Krysińska">
Krystyna Kowalska-Krysińska

Krystyna Kowalska-Krysińska (ur. 2 kwietnia 1907 w Radomiu, zm. 1991 tamże) – polska malarka i pedagog.
Życiorys.
Ukończyła radomskie gimnazjum prowadzone przez Marię Gajl i wyjechała do Warszawy, gdzie przez rok doskonaliła warsztat malarski pracując i ucząc się w pracowni Adama Rychterskiego. Od 1926 uczęszczała do Szkoły Sztuk Zdobniczych i Malarstwa, poznała tam tajniki malarstwa sztalugowego. Dyplom uzyskała w 1931 i powróciła do rodzinnego miasta. Poślubiła malarza Jędrzeja Krysińskiego, przed 1939 miała dwie wystawy w Radomiu. Po 1945 została członkiem Towarzystwa Przyjaciół Sztuk Pięknych. Razem z mężem współtworzyli radomskie środowisko malarskie, współpraca z Wacławem Dobrowolskim pozwoliła na zainicjowanie cyklicznych wystaw i przedsięwzięć popularyzujących malarstwo w Radomiu. 
Tworzyła barwne pejzaże, martwe natury i kompozycje oraz kolorowe obrazy kwiatów.

</doc>
<doc id="2829867" url="https://pl.wikipedia.org/wiki?curid=2829867" title="Greg Garza">
Greg Garza

Gregory Martín "Greg" Garza Early (ur. 16 sierpnia 1991 w Grapevine) – amerykański piłkarz pochodzenia meksykańskiego występujący na pozycji lewego obrońcy, obecnie zawodnik FC Cincinnati.
Życiorys.
Kariera klubowa.
Garza, syn meksykańskiego imigranta i Amerykanki, pochodzi z miasta Grapevine w stanie Teksas, gdzie rozpoczął treningi piłkarskie już w wieku czterech lat. W dzieciństwie brał udział w wielu turniejach, również zagranicznych; podczas jednego z nich, rozgrywanego w Brazylii, został zauważony przez wysłanników tamtejszego klubu São Paulo FC. Za pośrednictwem swojego trenera Teodoro Santany (osiadłego w USA byłego piłkarza São Paulo) jako trzynastolatek przeprowadził się na rok wraz z matką do Brazylii, terminując w szkółce juniorskiej São Paulo. Po powrocie do ojczyzny przez półtora roku trenował w prowadzonej przez krajową federację IMG Soccer Academy w Bradenton na Florydzie, zaś później występował w jednym z czołowych juniorskich zespołów w kraju – Dallas Texans SC. Jako siedemnastolatek wyjechał do Portugalii, dołączając do akademii młodzieżowej tamtejszego giganta – lizbońskiego Sportingu CP. Wywalczył z nim dwa mistrzostwa kraju w kategorii do lat dziewiętnastu, jednak nie potrafił się przebić do seniorskiej drużyny.
W sierpniu 2010 Garza podpisał profesjonalny kontrakt z portugalskim drugoligowcem Estoril Praia, w którego barwach bez większych sukcesów spędził rok jako rezerwowy. W późniejszym czasie przeniósł się do meksykańskiej ekipy Club Tijuana, w której barwach 6 stycznia 2012 w zremisowanym 1:1 spotkaniu z Morelią zadebiutował w meksykańskiej Primera División. Premierowego gola w najwyższej klasie rozgrywkowej strzelił natomiast 13 października tego samego roku w zremisowanej 2:2 konfrontacji z Santosem Laguna i wówczas także, w jesiennym sezonie Apertura 2012, zdobył z prowadzoną przez Antonio Mohameda drużyną tytuł mistrza Meksyku. Pozostawał jednak wyłącznie rezerwowym dla swojego rodaka Edgara Castillo i podstawowym graczem Tijuany został dopiero po jego odejściu.
Latem 2015 Garza został wypożyczony do zespołu Atlas z siedzibą w Guadalajarze. Tam występował przez pół roku, jednak jedynie sporadycznie pojawiał się na boisku z powodu poważnej kontuzji biodra, w wyniku której pauzował przez cztery miesiące. Następnie występował w Atlanta United FC.
11 grudnia 2018 podpisał kontrakt z amerykańskim klubem FC Cincinnati, umowa do 31 grudnia 2020; kwota odstępnego 400 tys. euro.
Kariera reprezentacyjna.
W 2007 roku Garza został powołany przez Johna Hackwortha do reprezentacji Stanów Zjednoczonych U-17 na Mistrzostwa Ameryki Północnej U-17. Na jamajskich boiskach był jednym z ważniejszych graczy swojej kadry, zdobywając bramkę w meczu z Kostaryką (2:1), natomiast jego kadra z bilansem trzech zwycięstw i porażki zajęła pierwsze miejsce w swojej grupie. Trzy miesiące później wziął udział w Mistrzostwach Świata U-17 w Korei Płd, podczas których również miał pewne miejsce w linii defensywy – wystąpił w trzech z czterech możliwych spotkań i strzelił gola w pojedynku z Tadżykistanem (3:4). Amerykanie odpadli natomiast z juniorskiego mundialu w 1/8 finału, ulegając w nim Niemcom (1:2).
W 2011 roku Garza znalazł się w ogłoszonym przez trenera Thomasa Rongena składzie reprezentacji Stanów Zjednoczonych U-20 na Mistrzostwa Ameryki Północnej U-20. Na tym turnieju rozegrał wszystkie trzy spotkania w wyjściowym składzie, jednak jego kadra zakończyła swój udział w rozgrywkach już w ćwierćfinale po porażce z ekipą gospodarzy – Gwatemalą (1:2), w konsekwencji nie kwalifikując się na Mistrzostwa Świata U-20 w Kolumbii.
Dysponujący podwójnym obywatelstwem Garza zdecydował się na występy w seniorskiej reprezentacji Stanów Zjednoczonych, w której zadebiutował za kadencji niemieckiego selekcjonera Jürgena Klinsmanna, 3 września 2014 w wygranym 1:0 meczu towarzyskim z Czechami. W 2015 roku został powołany na Złoty Puchar CONCACAF, gdzie wystąpił w jednym meczu, a po zakończeniu fazy grupowej opuścił zgrupowanie, zostając zastąpionym przez DaMarcusa Beasleya. Amerykanie zakończyli ostatecznie swój udział w turnieju na półfinale, przegrywając w nim z Jamajką (1:2) i zajęli ostatecznie czwarte miejsce.

</doc>
<doc id="2829868" url="https://pl.wikipedia.org/wiki?curid=2829868" title="Gregory Garza">
Gregory Garza



</doc>
<doc id="2829869" url="https://pl.wikipedia.org/wiki?curid=2829869" title="Guangyuan (meteoryt)">
Guangyuan (meteoryt)

Guangyuan – meteoryt żelazny, znaleziony 1965 w chińskiej prowincji Syczuan. Meteoryt Guangyuan jest jednym z sześciu zatwierdzonych meteorytów znalezionych w tej prowincji.

</doc>
<doc id="2829871" url="https://pl.wikipedia.org/wiki?curid=2829871" title="Klucz od sypialni">
Klucz od sypialni

Klucz od sypialni (ros. "Ключ от спальни") – rosyjski film fabularny z 2003 roku, w reżyserii Eldara Riazanowa, na motywach farsy Georges’a Feydeau.
Fabuła.
Akcja filmu rozgrywa się na przełomie XIX/XX w. w Sankt Petersburgu. Na ulicy Tawriczeskiej spotykają się na miłosne schadzki Agłaja Czugujewa (zaniedbywana żona kapitana artylerii w stanie spoczynku) i jej kochanek – Andre Wachłakow. Klucz do mieszkania, w którym odbywają się schadzki przypadkiem pasuje do całkiem innego mieszkania.

</doc>
<doc id="2829872" url="https://pl.wikipedia.org/wiki?curid=2829872" title="Meteoryt Guangyuan">
Meteoryt Guangyuan



</doc>
<doc id="2829873" url="https://pl.wikipedia.org/wiki?curid=2829873" title="Mieczysław Woźniakowski">
Mieczysław Woźniakowski

Mieczysław Woźniakowski (ur. 29 sierpnia 1909 w Łodzi, zm. 22 sierpnia 1995 tamże) – polski nauczyciel, pedagog, organizator oświaty i wychowania w Łodzi, kurator oświaty w Łodzi, wykładowca Uniwersytetu Łódzkiego (UŁ). 
Nauka, pierwsza praca, pierwsze uprawnienia do pracy w szkole.
Syn Romana i Wandy z Woźniaków.
Po ukończeniu szkoły powszechnej, zdał egzamin do miejskiego gimnazjum męskiego im. Józefa Piłsudskiego w Łodzi przy ul. H. Sienkiewicza 46. Świadectwo dojrzałości otrzymał 24 czerwca 1928
Po maturze rozpoczął pracę zawodową, początkowo w Sądzie Pokoju jako kancelista, a następnie w Sądzie Grodzkim, jako praktykant. Pracując w biurze sądowym, równocześnie przygotowywał się do eksternistycznego egzaminu w Państwowym Seminarium Nauczycielskim. Po roku uzyskał seminaryjne świadectwo dojrzałości dające pierwszy stopień nauczycielski, uprawniające do pełnienia obowiązków tymczasowego nauczyciela w szkołach powszechnych. Otrzymał je w czerwcu 1929 i rozpoczął pracę w szkole.
Równocześnie rozpoczął studia w oddziale łódzkim Wolnej Wszechnicy Polskiej (WWP) na Wydziale Humanistycznym.
W maju 1934 zdał egzamin na nauczyciela publicznych szkół powszechnych.
Studia w WWP ukończył w 1937. W roku następnym obronił pracę magisterską na temat: "Polska powojenna w utworach Juliusza Kadena-Bandrowskiego".
Wówczas dyplom ukończenia Wolnej Wszechnicy Polskiej z tytułem magistra w zakresie filologii polskiej pozwalał absolwentom na przystąpienie do egzaminu na nauczyciela szkół średnich oraz umożliwiał zajmowanie stanowiska I kategorii w państwowej służbie cywilnej.
Praca w szkole przed wojną.
We wrześniu 1929 znalazł zatrudnienie jako nauczyciel kontraktowy w publicznej szkole powszechnej nr 54 w Łodzi, mieszczącej się przy ul. Zgierskiej 116. Od sierpnia 1934 został mianowanym nauczycielem szkoły powszechnej nr 55 w Łodzi. Od roku szkolnego 1937/38 pracował w szkole ćwiczeń przy Państwowym Pedagogium w Łodzi, przy ul. Lipowej 49.
Działalność kulturalno-oświatowa przed wojną.
Po kilku miesiącach pracy w szkole ćwiczeń przygotował z uczniami poranek regionalny, wystawiony w Teatrze Kameralnym w maju 1938. Było to nawiązanie do działalności swojego nauczyciela Zygmunta Lorentza, pedagoga Miejskiego Gimnazjum im. J. Piłsudskiego, znanego w 20–leciu międzywojennym regionalisty i dyrektora Leona Starkiewicza.
W ramach „Grupy młodych związkowców”, która wówczas powstała przy Zarządzie Oddziału Grodzkiego Związku Nauczycielstwa Polskiego (ZNP) miasta Łodzi zaczął także pisać poezje. W tej grupie działali m.in. Hanna Ożogowska (późniejsza autorka książek dla dzieci), Felicja Stasicowa, Piotr Bąk, Zygmunt Michalski, Leon Sroka i inni. W lokalu ZNP przy ulicy Zachodniej 72, grupa ta prowadziła działalność kulturalno–rozrywkową: organizowała wieczory koleżeńskie z herbatą, połączone z występami artystycznymi. Działalność tę kontynuowano także w pierwszych latach po zakończeniu wojny. W ramach działań grupy z okazji najważniejszych wydarzeń lub ciekawych faktów pisał teksty do melodii znanych piosenek ludowych oraz kolęd, np. "Dzisiaj w Betlejem, Drżący calusieńki, Pasterze mili, Przybieżeli do Betlejem, Pójdźmy wszyscy..."
Z okazji Zjazdu Oświatowego w Łodzi 18–22 czerwca 1945 napisał wiersz pt. "Dzisiaj w naszym mieście..."
W 1937 mieszkał w Łodzi przy ul. Odyńca 33b.
14 września 1938 zawarł związek małżeński z Jadwigą Marią Brożyńską, miał dwoje dzieci: syna Przemysława (ur. 11 września 1942) i córkę Marię (ur. 14 czerwca 1946).
II wojna światowa.
Po wybuchu wojny od początku września 1939 Zarząd Miejski w Łodzi Wydział Oświaty i Kultury skierował go do pełnienia obowiązków nauczyciela publicznej szkoły powszechnej nr 20 w Łodzi, mieszczącej się przy ul. Cegielnianej 26 (obecnie ul. Stefana Jaracza). Pracował w niej do grudnia 1939, do momentu zamknięcia przez hitlerowców wszystkich polskich szkół w Łodzi.
W okresie okupacji brał czynny udział w tajnym nauczaniu, w zakresie szkoły podstawowej: od stycznia 1940 do maja 1942 w Łodzi, a następnie do stycznia 1945 w Głownie, w zakresie szkoły średniej. Ponadto był członkiem podziemnego Kuratorium Łódzkiego (Okręgowej Komisji Oświaty i Kultury) – kierownikiem Wydziału Szkolnictwa Ogólnokształcącego na część województwa łódzkiego, znajdującego się w granicach Generalnego Gubernatorstwa.
Okres powojenny.
Wyzwolenie Łodzi spod hitlerowskiej okupacji nastąpiło 19 stycznia 1945 i po kilku dniach wspólnie z Lucjanem Siewierskim, nauczycielem matematyki w gimnazjum, a późniejszym profesorem Politechniki Łódzkiej, zdjęli z drzwi budynku szkolnego przy ul. H. Sienkiewicza 46 tablicę z napisem w języku niemieckim „Staatliche Berufschule für Mädchen”.
Wspólnie z przybywającymi nauczycielami i zgłaszającą się młodzieżą, 11 lutego 1945, uroczyście otworzyli pierwszą szkołę średnią na terenie Łodzi – Gimnazjum Miejskie przy ul. Sienkiewicza 46. Został dyrektorem szkoły, której był wychowankiem.
Był pedagogiem umiejącym zjednywać sobie ludzi do współpracy. Nauczyciele zdobywali przedwojenne podręczniki, powielali je i uczyli według przedwojennych programów. W szkole powstała spółdzielnia uczniowska; o roli spółdzielczości mówił jako kurator okręgu szkolnego na zebraniu Wojewódzkiej Komisji Spółdzielni Uczniowskich w 1963: "Rozwijanie aktywności młodzieży, jej zaangażowanie, kształtowanie postawy współgospodarza, a więc współodpowiedzialnego za to wszystko, co się w szkole dzieje – zatem realizacja samorządu jako najpełniej pojętej metody wychowania".
W szkole powstawały uczniowskie koła naukowe, które poszerzały wiedzę i budziły zainteresowania przedmiotami. Ukazywały się uczniowskie czasopisma „Biuletyn” i „Praca Szkolna”. Działały drużyny harcerskie. Zorganizowana została stołówka, z której korzystali uczniowie i nauczyciele. 
Zdecydowana większość absolwentów zdawała pozytywnie egzaminy wstępne na wyższe uczelnie i kończyła studia.
Gdy TPD organizowało i prowadziło szkoły podstawowe i licealne, było to III Liceum TPD im. Tadeusza Kościuszki w Łodzi.
Przez lata szkoła stała się jednym z najlepszych liceów w Łodzi, przez 14 lat był jej dyrektorem.
Od 1 września 1959 władze powierzyły mu funkcję dyrektora Studium Nauczycielskiego, a od 2 stycznia 1961 był Kuratorem Okręgu Szkolnego miasta Łodzi. W związku z przyjętą w 1961 reformą oświaty zreorganizował administrację szkolną i nadzór pedagogiczny. Wymienił całkowicie kadrę kierowniczą w Kuratorium Okręgu Szkolnego m. Łodzi. Powołał nowych wicekuratorów, naczelników wydziałów, kierowników oddziałów i referatów. Wymienił również większość wizytatorów szkół. Uznał, że stanowiska te powinni pełnić ludzie młodzi, otwarci na postęp pedagogiczny.
Wraz z zespołem współpracowników opracował "Perspektywiczny plan rozwoju szkolnictwa na terenie miasta Łodzi w latach 1961–1980", który wdrażał w życie w latach 1961–1963; dzięki jego inicjatywom, zabiegom i energii wybudowano w Łodzi 39 obiektów oświatowych, w tym 16 szkół podstawowych, 9 szkół licealnych, 10 zawodowych i 4 przedszkola.
W ramach rozwoju postępu pedagogicznego wspierał akcję wcześniejszych zapisów do szkół, przedszkolnych ognisk wyrównawczych, klas wyrównawczych. Zaczął rozwijać dzielnicowe poradnie wychowawcze. Z jego inicjatywy Okręgowy Ośrodek Metodyczny przeprowadzał badania mające na celu odciążenie uczniów od nadmiaru prac domowych.
Zlikwidował 5-letnie licea pedagogiczne na podbudowie 7–klasowej szkoły podstawowej, a na ich miejsce powołał 2-letnie, pomaturalne studia nauczycielskie, kształcące nauczycieli określonej specjalności dla 8-letniej szkoły podstawowej.
Nawiązał również współpracę z wyższymi uczelniami, a szczególnie z Uniwersytetem Łódzkim, z zamiarem zwiększenia limitów przyjęć na kierunki nauczycielskie.
W latach 1961–1972 pracował w Uniwersytecie Łódzkim na stanowisku wykładowcy, a później starszego wykładowcy metodyki nauczania języka i literatury polskiej na Wydziale Filologicznym. W tym czasie opracował artykuł: "Elementy regionalne w nauczaniu języka polskiego w klasach V-VIII w łódzkich szkołach podstawowych"
Działalność związkowa i społeczna.
Członkiem ZNP został przed wojną, również po wojnie kontynuował działalność związkową. Był członkiem Zarządu Grodzkiego ZNP w Łodzi, prezesem Zarządu Oddziału Miejskiego w pierwszej połowie roku 1950 oraz wiceprezesem Zarządu Okręgu ZNP.
Przez kilka kadencji pełnił funkcję członka Zarządu Okręgu ZNP w Łodzi. Inicjował i realizował programy satyryczno–rozrywkowe na koleżeńskich wieczorkach związkowych. Zawsze zabiegał o pozycję i prestiż Związku zarówno w szkole, jak i na zewnątrz. Dał temu wyraz m.in. w wystąpieniu na VI Krajowym Zjeździe Delegatów ZNP w grudniu 1957 r. Zaproponował do statutu związkowego artykuł mówiący o tym, że "...nikt nie może być dłużej etatowym pracownikiem we władzach niż pięć lat, a po drugie nawet będąc we władzach Związku powinien równocześnie być członkiem jakiejś komórki związkowej". Zwracając się do przedstawiciela Ministerstwa Oświaty proponował przenieść tę zasadę na grunt oświatowy, gdzie większość osób z tzw. aparatu nadzoru pedagogicznego od dawna nie pracuje w szkole. Nie poskąpił też słów krytyki pod adresem długoletnich etatowych pracowników instancji związkowych i spełnianej wówczas przez ZNP funkcji – transmisji partii do mas.
Nawiązał także współpracę z licznymi organizacjami młodzieżowymi i społeczno-kulturalnymi. Przewodniczył Szkolnemu Związkowi Sportowemu (SZS) i Oddziałowi Łódzkiemu Polskiego Towarzystwa Schronisk Młodzieżowych (PTSM). Był prezesem Zarządu Miejskiego Towarzystwa Przyjaciół Dzieci (TPD) oraz prezesem Towarzystwa Przyjaciół Łodzi.
Jako prezes Zarządu Miejskiego TPD instruował organizatorów działalności ognisk i kół, aby powodowali poprawę warunków życia, zdrowia i atmosfery wychowania dzieci żyjących w najtrudniejszych warunkach materialnych, środowiskowych oraz dzieci niepełnosprawnych. Troszczył się o organizowanie różnych form wypoczynku wakacyjnego dla dzieci w miejscu zamieszkania i na koloniach. Propagował poszerzanie form upowszechniania kultury pedagogicznej rodziców w miejscu zamieszkania i w zakładach pracy.
Najdłużej przewodniczył Towarzystwu Przyjaciół Łodzi, od 1972 do 1987. Działalność Towarzystwa w tym okresie polegała na pogłębianiu przez mieszkańców znajomości historii swojego miasta, popularyzacji zagadnień kultury i sztuki oraz kształtowaniu więzi międzyludzkich. Do realizacji zagadnień służyły organizowane wycieczki po mieście, prelekcje, spotkania z ludźmi teatru, a wśród młodzieży gazetki, wystawy, fotograficzne quizy, konkursy plastyczne, uroczystości oraz spotkania w Klubach Miłośników Teatru i Miłośników Literatury Współczesnej. Z inicjatywy zarządu Towarzystwa organizowano stały konkurs szkolny pod hasłem: Historia mojej szkoły – cząstką historii Łodzi. Młodzież, w ramach konkursu, uczyła się gromadzić pamiątki szkolne, nieobjęte przepisami o archiwaliach, takie jak: dyplomy, puchary, zdjęcia nauczycieli, wyróżniających się członków Komitetu Rodzicielskiego, wycinki prasowe, kroniki.
Był radnym Rady Narodowej m. Łodzi i przez dwie kadencje przewodniczył Komisji Oświaty i Kultury.
Publikacje.
Był autorem artykułów, recenzji i felietonów zamieszczanych w czasopismach: „Nowa Szkoła”, „Rodzina i Szkoła”, „Osnowa”, „Odgłosy”, „Rzeczpospolita”, „Głos Nauczycielski”, „Dziennik Łódzki” i innych. Wygłaszał felietony w Łódzkim Radio, I Programie Polskiego Radia oraz w Łódzkim Ośrodku Telewizyjnym.
Pracował i działał społecznie przez 45 lat.
Odznaczenia i wyróżnienia.
Pochowany na cmentarzu na Dołach.

</doc>
<doc id="2829876" url="https://pl.wikipedia.org/wiki?curid=2829876" title="Leshan (meteoryt)">
Leshan (meteoryt)

Leshan – meteoryt żelazny z grupy IIE, znaleziony 1964 w chińskiej prowincji Syczuan. Całkowita masa meteorytu jaką obecnie dysponuje się wynosi 334 g. Meteoryt Leshan jest jednym z sześciu zatwierdzonych meteorytów znalezionych w tej prowincji.

</doc>
<doc id="2829877" url="https://pl.wikipedia.org/wiki?curid=2829877" title="Meteoryt Leshan">
Meteoryt Leshan



</doc>
<doc id="2829880" url="https://pl.wikipedia.org/wiki?curid=2829880" title="Juan José Méndez">
Juan José Méndez



</doc>
<doc id="2829887" url="https://pl.wikipedia.org/wiki?curid=2829887" title="Roman Olszowski">
Roman Olszowski

Roman Olszowski (ur. 28 lutego 1890 w Żywcu, zm. 22 lutego 1957 w Krakowie) – polski rzeźbiarz, pedagog, nauczyciel rzeźby w Państwowej Szkole Przemysłu Drzewnego w Zakopanem.
Życiorys.
Olszowski urodził się jako jeden z sześciorga dzieci Anny z Pstruszyńskich i stolarza Ignacego Olszowskiego. Ukończył powszechną siedmioklasową szkołę w Żywcu w 1904 i odbył praktykę w zakładzie rzeźbiarskim Wojciecha Samka w Bochni. Pracował tam od 1905 do 1907. We wrześniu 1907 rozpoczął naukę w Szkole Zawodowej Przemysłu Drzewnego w Zakopanem. Do 1909 kształcił się w klasie rzeźby ornamentalnej, następnie do 1912 w klasie rzeźby figuralnej. Szkołę ukończył z wynikiem celującym. Studia podjął w Kunstgewerbeschule w Wiedniu. Po ukończeniu studiów w 1915 został powołany do austriackiej służby wojskowej.
Po trzech latach wrócił do Zakopanego, gdzie został zatrudniony na stanowisku nauczyciela rzeźby w Państwowej Szkole Przemysłu Drzewnego. W czasie okupacji wraz z żoną Janiną z domu Zarębską i synem przebywał w Żywcu, gdzie prowadził pracownię rzeźbiarsko-zdobniczą. Po jej odebraniu i oddaniu niemieckiemu przesiedleńcowi z Rumunii rzeźbiarzowi Otto Hilgarthowi został zmuszony do pracy najemnej w tejże pracowni. Po wojnie był nauczycielem reklamy artystycznej w Miejskim Koedukacyjnym Gimnazjum i Liceum Handlowym w Żywcu. Do Zakopanego wrócił w 1946 i kontynuował pracę pedagogiczną w zakopiańskiej szkole. Łącznie przepracował w niej 37 lat.
Wśród wychowanków artysty i pedagoga należy wymienić: Antoniego Kenara, Mariana Wnuka, Edwarda Piwowarskiego, Stanisława Sikorę, Kazimierza Fajkosza i Bronisława Czecha.
Olszowski zmarł 22 lutego 1957. Został pochowany na Cmentarzu Rakowickim w Krakowie.
Wojciech Brzega napisał: "R o m a n O l s z o w s k i (1890-1957) - rzeźbiarz, zasłużony pedagog. W 1912 r. ukończył Szkołę Przemysłu Drzewnego na wydziale rzeźby figuralnej. Po studiach w wiedeńskiej Kunstgewerbeschule, w 1919 r. objął pracę w szkole jako nauczyciel rzeźby, modelowania i rysunku. W okresie "Rewolucji Stryjeńskiego" był jednym z nielicznych, którzy zaaprobowali i zaczęli realizować nowe postulaty metody nauczania, kontynuowane i konsekwentnie rozwijane jeszcze po odejściu Stryjeńskiego. W ciągu 37 lat pracy pedagogicznej wychował trzy pokolenia rzeźbiarzy, wśród nich Antoniego Kenara, z którym następnie współpracował w PLTP aż do śmierci" (Wojciech Brzega, "Żywot górala poczciwego", str. 313, Wydawnictwo Literackie, Kraków 1969)

</doc>
<doc id="2829890" url="https://pl.wikipedia.org/wiki?curid=2829890" title="Thomas Horsfield">
Thomas Horsfield

Thomas Horsfield (ur. 12 maja 1773, zm. 24 lipca 1859) – amerykański lekarz i przyrodnik, który pracował w Indonezji, opisując wiele gatunków roślin i zwierząt pochodzących z tamtego regionu. W późniejszym okresie został kuratorem Muzeum Kompanii Wschodnioindyjskiej w Londynie.
Wczesne życie.
Horsfield urodził się w Bethlehem, w stanie Pensylwania, i studiował medycynę na Uniwersytecie Pensylwanii. Był wnukiem Timothy’ego Horsfielda Sr. (1708–1773), który urodził się w Liverpoolu i wyemigrował do Nowego Jorku w 1725 r. Po przeprowadzce do Nowego Jorku on i jego brat Isaac prowadzili sklep mięsny. Rodzina Horsfieldów odeszła z Kościoła anglikańskiego do Kościoła braci morawskich, protestanckiego wyznania kładącego silny nacisk na edukację. W 1748 dziadek Horsfielda złożył wniosek o pozwolenie na zamieszkanie w Bethlehem w Pensylwanii. Jeszcze w tym roku przeprowadziła się tam jego rodzina, on sam dołączył do niej rok później. Dziadek Horsfielda był przyjacielem Benjamina Franklina, który wspomina o nim w swoich listach autobiograficznych. Ojcem Horsfielda był Timothy Horsfield Jr. (zm. 11 kwietnia 1789), który ożenił się z Julianą Sarah Parsons z Filadelfii w 1738 roku. Thomas Horsfield urodził się w Bethlehem 12 maja 1773. Uczęszczał do morawskich szkół w Bethlehem i Nazareth. Interesował się biologią oraz uczęszczał na kurs farmaceutyczny prowadzony przez dr. Otto (prawdopodobnie dr John Frederick Otto z Nazareth). W 1798 ukończył medycynę na Uniwersytecie Pensylwanii, jego praca magisterska dotyczyła efektów trującego bluszczu.
Podróże do Azji.
W roku 1799 Horsfield objął stanowisko chirurga na statku handlowym "China" płynącym na wyspę Jawa. Odwiedziwszy Batavię (obecnie Dżakarta) zainteresował się roślinami mającymi medyczne zastosowanie. W roku 1801 został chirurgiem w Holenderskiej Armii Kolonialnej w Batavii. W czasie swojej służby zainteresował się florą, fauną i geologią regionu. Brytyjska Kompania Wschodnioindyjska przejęła kontrolę nad wyspą w roku 1811, wtedy to Horsfield zaczął kolekcjonować rośliny i zwierzęta w imieniu gubernatora i swojego przyjaciela Sir Thomasa Stamforda Rafflesa. W roku 1816 władza na wyspie Jawa została przywrócona Holendrom, a Horsfield przeniósł się na Sumatrę, gdzie kontynuował swe badania. W roku 1819 musiał opuścić wyspę w związku z problemami zdrowotnymi i udał się do Londynu na pokładzie "Lady Raffles".
Anglia.
W Londynie Horsfield podtrzymywał kontakt z Sir Stamfordem Rafflesem i został opiekunem muzeum Kompanii Wschodnioindyjskiej na Leadenhall Street, gdzie jego zwierzchnikiem był Charles Wilkins. Został mianowany kuratorem muzeum i pozostał na tym stanowisku do swojej śmierci 24 lipca 1859 r. Horsfield interesował się geologią, botaniką, zoologią w równym stopniu jak entomologią. Znaczący wpływ na niego miał William Sharp Macleay i jego system klasyfikacji zwierząt. Horsfield był członkiem Towarzystwa Królewskiego w Londynie (1828) oraz członkiem Towarzystwa Linneuszowskiego w Londynie (1820), którego później został wiceprezydentem. Został mianowany asystentem sekretarza Towarzystwa Zoologicznego w Londynie podczas jego utworzenia w 1826 r. W roku 1833 był współzałożycielem Królewskiego Towarzystwa Entomologicznego w Londynie. Horsfield zmarł w swoim domu w Camden Town i został pochowany w Chelsea na cmentarzu należącym do Kościoła braci morawskich.
Publikacje.
Horsfield napisał "Zoological Researches in Java and the Neighbouring Islands" (1824) („Badania zoologiczne na Jawie i sąsiadujących wyspach”). Wraz z Nicholasem Aylwardem Vigorsem sklasyfikował dużą liczbę ptaków, szczegółowo opisanych w ich książce "A description of the Australian birds in the collection of the Linnean Society; with an attempt at arranging them according to their natural affinities" (Trans. Linn. Soc. Lond. (1827)) ("Opis australijskich ptaków z kolekcji Towarzystwa Linneuszowskiego; z próbą uporządkowania ich zgodnie z ich naturalnym pokrewieństwem"). Wraz z botanikami Robertem Brownem i Johnem Josephem Bennettem opublikował "Plantae Javanicae rariores" (1838–1852).
Nazwisko Horsfielda zostało upamiętnione w nazwach wielu zwierząt i roślin, między innymi:

</doc>
<doc id="2829891" url="https://pl.wikipedia.org/wiki?curid=2829891" title="Murawa Office Park">
Murawa Office Park

Murawa Office Park – neomodernistyczny biurowiec zlokalizowany na Winogradach w Poznaniu, przy ul. Murawa 12-18. Laureat architektonicznej Nagrody Jana Baptysty Quadro za rok 2011.
Obiekt ukończono w 2011. Projektantem był Wojciech Grabianowski, poznaniak, zamieszkały w Niemczech. Jest wspólnikiem biura architektonicznego "Rhode-Kellermann-Wawrowsky" z Düsseldorfu, które stworzyło m.in. projekt PGE Areny w Gdańsku. Sam Grabianowski zaprojektował modernizację poznańskiego Okrąglaka oddanego ponownie do użytku w 2012.
Przewodniczący jury konkursowego - Jacek Cenkiel stwierdził, że kompleks "wyróżnia unikalna architektura i kameralność zabudowy". Budynki zespołu "wkomponowują się w otoczenie" i "uzupełniają pustą przestrzeń miejską". Założenie (7500 m² powierzchni ogółem, 4170 m² powierzchni biurowej, 91 miejsc parkingowych) położone jest w pobliżu Cytadeli. Posiada klasę A. Składa się z pięciu trójkondygnacyjnych budynków połączonych przeszklonymi łącznikami. Każde z biur posiada duży taras kryty szkłem.
Budynek otrzymał również nagrodę "European Property Awards" (kategoria "Best Office Development for Poland").

</doc>
<doc id="2829893" url="https://pl.wikipedia.org/wiki?curid=2829893" title="Danny Graham">
Danny Graham

Danny Graham, właśc. Daniel Anthony William Graham (ur. 12 sierpnia 1985) – angielski piłkarz grający na pozycji napastnika. Obecnie jest zawodnikiem Blackburn Rovers.
Graham zadebiutował w Premier League w barwach Middlesbrough w 2004 roku przeciwko Manchesterowi United. Podczas czteroletniego pobytu w Middlesbrough tylko raz zaczął mecz od pierwszych minut. Był wypożyczany do różnych klubów z trzech niższych lig, a w 2007 roku podpisał dwuletni kontrakt z Carlisle United. Po wypełnieniu kontraktu przeszedł do klubu Championship, Watford. Był ich najlepszym strzelcem przez dwa sezony. W lipcu 2011 roku podpisał kontrakt z beniaminkiem Premier League, Swansea City. 31 stycznia 2013 roku podpisał trzyipółletni kontrakt z Sunderlandem.

</doc>
<doc id="2829899" url="https://pl.wikipedia.org/wiki?curid=2829899" title="Edward Piwowarski">
Edward Piwowarski

Edward Zygmunt Antoni Piwowarski (ur. 16 kwietnia 1910 w Boszczynku, zm. 12 października 1974 w Warszawie) – polski rzeźbiarz.
Życiorys.
Uczył się w Szkole Przemysłu Drzewnego w Zakopanem w pracowni Romana Olszowskiego w latach 1927–1929 i w warszawskiej Szkole Miejskiej Szkole Sztuk Zdobniczych i Malarstwa w pracowni Jana Szczepkowskiego.
Studiował rzeźbę w Akademii Sztuk Pięknych w Warszawie w pracowni prof. Tadeusza Breyera i prof. Bohdana Pniewskiego (w l. 1935–1939). 
Okres okupacji spędził w Warszawie. Po wojnie mieszkał w Bielsku-Białej, gdzie pracował (w l. 1946–1950) jako nauczyciel rzeźby w Liceum Technik Plastycznych i w Ognisku Kultury Plastycznej. Pełnił również funkcję wiceprezesa Sekcji Rzeźby Związku Polskich Artystów Plastyków Okręgu Katowickiego (w l. 1949–1951). Później przeprowadził się do Warszawy.
Piwowarski już w trakcie studiów zaczął wystawiać swe prace; rzeźba "Noc" została pokazana w Towarzystwie Zachęty Sztuk Pięknych w 1935. Od 1936 r. członek grupy artystycznej "Warszawa". Utrzymywał kontakty z awangardowymi twórcami środowiska krakowskiego; współpracował z teatrem Cricot przy inscenizacji Wyzwolenia Stanisława Wyspiańskiego w Instytucie Propagandy Sztuki w Warszawie.
Pochowany na cmentarzu Powązki Wojskowe w Warszawie (kwatera B15-6-22).
Był ojcem reżysera Radosława Piwowarskiego. Mieszkał w Warszawie przy ul. Czarnieckiego 56/1.

</doc>
<doc id="2829900" url="https://pl.wikipedia.org/wiki?curid=2829900" title="Jewgienij Cymbał">
Jewgienij Cymbał

Jewgienij Wasiljewicz Cymbał ros. "Евгений Васильевич Цымбал" (ur. 5 września 1949 w Jejsku) – rosyjski reżyser, scenarzysta i aktor. 
Życiorys.
W 1971 ukończył studia socjologiczne na uniwersytecie w Rostowie n. Donem. Po ukończeniu studiów podjął pracę naukową, którą w 1974 musiał przerwać, przed ukończeniem doktoratu.
Przeniósł się do Moskwy, gdzie rozpoczął pracę w Mosfilmie, początkowo na stanowisku administracyjnym, a czasem jako asystent reżysera i drugi reżyser. Współpracował z Andriejem Tarkowskim przy realizacji filmu Stalker. W 1981 zadebiutował na ekranie jako aktor - w filmie "Rodnia" Nikity Michałkowa. 
W 1984 Cymbał podjął studia reżyserskie, w klasie Eldara Riazanowa. Współpraca ze znanym reżyserem spowodowała, że ten kilkakrotnie obsadzał Cymbała w swoich filmach - zagrał niewielkie role w „Gorzkim romansie” i „Zapomnianej melodii na flet”.
W 1988 Cymbał zadebiutował jako samodzielny reżyser. Już jego pierwszy film "Obrońca Siedow", na motywach powieści Ilji Zwieriewa przyniósł reżyserowi uznanie na arenie międzynarodowej, w tym nagrodę BAFTA dla najlepszego filmu krótkometrażowego roku.
W 1989 Cymbał wyjechał do Stanów Zjednoczonych, gdzie brał udział w warsztatach Roberta Redforda w Sundance Institute. Wkrótce potem powstał drugi film Cymbała „Opowieść niezgaszonego księżyca”, na motywach powieści Borysa Pilniaka.
Po rozpadzie ZSRR i kryzysie Mosfilmu, Cymbał wyjechał na staż do Szwecji i poświęcił się realizowaniu filmów dokumentalnych o słynnych radzieckich filmowcach: Dzidze Wiertowie i Andrieju Tarkowskim.

</doc>
<doc id="2829901" url="https://pl.wikipedia.org/wiki?curid=2829901" title="Vaidotas Šlekys">
Vaidotas Šlekys

Vaidotas Šlekys (ur. 11 lutego 1972) – litewski piłkarz występujący na pozycji pomocnika lub napastnika, reprezentant Litwy w latach 1991–1998.
Kariera klubowa.
Karierę na poziomie seniorskim rozpoczął w 1990 roku w klubie Ekranas Poniewież. W sezonie 1992/93 wywalczył z tym zespołem mistrzostwo Litwy. W dalszej części kariery występował w klubach szwajcarskich: FC Wil, FC Lugano, FC Schaffhausen, FC Vaduz (klub z Liechtensteinu rywalizujący w szwajcarskim systemie ligowym) i FC Chur 97 oraz w austriackich Rheindorf Altach i FC Rot-Weiß Rankweil. Jago zawodnik FC Vaduz wywalczył pięciokrotnie Puchar Liechtensteinu.
Kariera reprezentacyjna.
W latach 1991–1998 grał w reprezentacji Litwy, dla której rozegrał 32 mecze i strzelił 3 bramki. Wywalczył dwukrotnie Baltic Cup (1991, 1992).

</doc>
<doc id="2829902" url="https://pl.wikipedia.org/wiki?curid=2829902" title="Vaidotas Slekys">
Vaidotas Slekys



</doc>
<doc id="2829903" url="https://pl.wikipedia.org/wiki?curid=2829903" title="Vigna unguiculata">
Vigna unguiculata



</doc>
<doc id="2829904" url="https://pl.wikipedia.org/wiki?curid=2829904" title="Ludwik Borkowski">
Ludwik Borkowski

Ludwik Stefan Borkowski (ur. 7 sierpnia 1914 w Obroszynie, zm. 22 października 1993 we Wrocławiu) – polski logik, matematyk i filozof, profesor.
W 1933 r. rozpoczął studia na Uniwersytecie Jana Kazimierza we Lwowie. Na wykłady uczęszczał do Kazimierza Ajdukiewicza, Romana Ingardena, Mieczysława Kreutza. Przerwał studia w 1938 z powodu długotrwałej choroby.
Po zakończeniu II wojny światowej wysiedlony ze Lwowa w akcji ekspatriacyjnej Polaków. Osiadł w Krakowie, gdzie ukończył studia na Uniwersytecie Jagiellońskim (w lipcu 1946). Wyjechał do Wrocławia, gdzie początkowo w latach 1946–1949 uczył w gimnazjum i liceum dla dorosłych. Od 1949 związany z Uniwersytetem Wrocławskim – w 1950 doktorat na podstawie rozprawy, której promotorem był prof. Jerzy Słupecki, w 1960 habilitacja, w 1973 tytuł profesora nadzwyczajnego. Od 1975 związany z Katolickim Uniwersytetem Lubelskim: w latach 1975–1985 (do emerytury) kierownik Katedry Logiki, w 1980 uzyskał tytuł profesora zwyczajnego z zakresu logiki, zajęcia prowadził do 1990.
Członek Wrocławskiego Towarzystwa Filozoficznego, Polskiego Towarzystwa Filozoficznego, Polskiego Towarzystwa Matematycznego, Towarzystwa Naukowego KUL.
W pracy naukowej zajmował się kwantyfikatorami, rachunkiem logicznym, teorią definicji, teorią konsekwencji, filozoficzną konsekwencją wyników logiki.
Jest ojcem Franciszka Borkowskiego, polskiego szachisty. Pochowany został na cmentarzu św. Wawrzyńca we Wrocławiu.

</doc>
<doc id="2829905" url="https://pl.wikipedia.org/wiki?curid=2829905" title="Taras Bulba (film 1962)">
Taras Bulba (film 1962)

Taras Bulba - film produkcji amerykańsko-jugosłowiańskiej z 1962, na podstawie powieści Nikołaja Gogola pod tym samym tytułem.
Scenariusz, na podstawie powieści Nikołaja Gogola, napisali Waldo Salt i Karl Tunberg, a film wyreżyserował J. Lee Thompson. 

</doc>
<doc id="2829910" url="https://pl.wikipedia.org/wiki?curid=2829910" title="Kazimierz Fajkosz">
Kazimierz Fajkosz

Kazimierz Fajkosz (ur. 2 grudnia 1919 w Krynicy-Zdroju, zm. 4 czerwca 1999) – polski rzeźbiarz, ceramik, pedagog w Szkole Przemysłu Drzewnego w Zakopanem.
Uczył się w Szkole Przemysłu Drzewnego w Zakopanem w pracowni Romana Olszowskiego. Absolwent krakowskiej Akademii Sztuk Pięknych, uczeń Xawerego Dunikowskiego. Po ukończeniu studiów w 1949 roku wrócił do Zakopanego. Dyrektor zakopiańskiej szkoły plastycznej w latach 1961–1963. Członek Związku Polskich Artystów Plastyków.
W 1998 odznaczony z żoną Ewą (1929-2003) Medalem za Długoletnie Pożycie Małżeńskie. Zmarł w 1999.

</doc>
<doc id="2829912" url="https://pl.wikipedia.org/wiki?curid=2829912" title="Tachikawa Ki-36">
Tachikawa Ki-36

Tachikawa Ki-36 – japoński samolot towarzyszący z okresu wojny japońsko-chińskiej i II wojny światowej. W końcowym okresie wojny Ki-36 używany był także do ataków kamikaze. W 1939 na bazie Ki-36 zaprojektowano także samolot szkolny Tachikawa Ki-55. W czasie wojny nosił amerykańskie oznaczenie kodowe Ida.
Historia.
W 1937 Kōkū Hombu (japońskie ministerstwo ds. lotnictwa) ogłosiło konkurs na dwumiejscowy samolot towarzyszący. Miał to być szybki jednopłat mogący operować z prymitywnych pasów startowych w bezpośredniej bliskości frontu. Samolot miał być bardzo zwrotny, zapewniać znakomitą widoczność w dół z kabiny pilota, a dodatkowo powinien być w stanie przenosić niewielki ładunek bombowy. 
Do konkursu stanęły dwie wytwórnie: Mitsubishi Jūkōgyō z samolotem Ki-35 i Tachikawa Hikōki z Ki-36. Wybrany został projekt Tachikawy, jako spełniający warunki konkursu. Autoryzowano budowę jednego prototypu. 
Ryokichi Endo zaprojektował konwencjonalny dolnopłat ze stałym podwoziem z kołami osłoniętymi dużymi owiewkami. Aby uzyskać wymaganą zwrotność i dobre właściwości pilotażowe przy niskich prędkościach, Endo zaprojektował bardzo lekki samolot z dużymi powierzchniami nośnymi, co dawało bardzo niskie obciążenie skrzydła, a dużą zwrotność osiągnięto dzięki bardzo dużym powierzchniom sterowym. Pomimo że kokpit umieszczono nad skrzydłami, pilot miał bardzo dobrą widoczność w dół dzięki niewielkiemu skosowi krawędzi natarcia skrzydła. Dodatkową widoczność w dół zapewniały obserwatorowi okna w podłodze kadłuba. 
Pierwszy prototyp został ukończony w marcu 1938, a pierwszy lot samolotu odbył się 20 kwietnia. Prototyp miał dobre właściwości pilotażowe i dużą zwrotność. Odkryto jednak, że cierpiał na "wingtip stall" (utrata siły nośnej przez końcówki skrzydła prowadząca do przeciągnięcia) i drugi prototyp otrzymał stałe sloty przy końcówkach skrzydeł, aby poprawić ten problem. We wrześniu 1939 powstał samolot szkolny Tachikawa Ki-55, który był niewiele zmodyfikowanym Ki-36. Samolot został zamówiony do produkcji w listopadzie 1938. Początkowo był produkowany w zakładach Tachikawa, a w 1940 rozpoczęto produkcję także w zakładach Kawasaki Kōkūki Kōgyō. Łącznie w latach 1938-1944 wyprodukowano 1334 samoloty tego typu:
Konstrukcja.
Tachikawa Ki-36 był jednosilnikowym, dwuosobowym dolnopłatem używanym głównie w roli samolotu towarzyszącego. Samolot miał konstrukcję metalową krytą płótnem i blachą metalową ze stałym, konwencjonalnym podwoziem. Załoga składała się w dwóch osób, pilota i obserwatora, siedzących w zamkniętym kokpicie w układzie tandem (jeden za drugim).
Napęd samolotu stanowił 9-cylindrowy, chłodzony powietrzem silnik gwiazdowy typu Hitachi Ha-13a o mocy 450 KM (moc chwilowa przy starcie 510 KM, moc na wysokości 1700 metrów - 470 KM) z dwupłatowym, drewnianym śmigłem.
Samolot mierzył 8 metrów długości i 3,64 metrów wysokości, rozpiętość skrzydeł wynosiła 11,8 metrów, a ich powierzchnia 20 metrów kwadratowych, obciążenie skrzydła wynosiło 83 kg/m².
Prędkość maksymalna samolotu wynosiła 348 km/h na wysokości 1800 metrów, a prędkość przelotowa 236 km/h, pułap operacyjny wynosił 8150 metrów, zasięg wynosił do 1235 kilometrów.
Samolot był uzbrojony w pojedynczy karabin maszynowy kalibru 7,7 mm w osłonie silnika i pojedynczy ruchomy karabin maszynowy 7,7 mm, obsługiwany przez obserwatora dodatkowo mógł przenosić do dziesięciu bomb 15- lub 12,5-kilogramowych.
Służba.
Samoloty brały udział w wojnie japońsko-chińskiej, gdzie były używane zarówno jako samoloty towarzyszące jak i w roli lekkich samolot bliskiego wspomagania (szturmowych). Szczególnie w tej drugiej roli samoloty te znakomicie się sprawdziły w znacznym stopniu przyczyniając się do demoralizacji chińskich oddziałów. Szczególnie istotną charakterystyką samolotu była jego zdolność startu i lądowania z niewielkich, prymitywnych pasów startowych oraz bardzo krótki start, do którego samolot potrzebował zaledwie 230 metrów.
Samoloty te były też używane w początkowym okresie wojny na Pacyfiku, ale z powodu dużych strat zadawanych im przez alianckie myśliwce zostały ponownie wycofane do Chin, gdzie miały znacznie mniejsze szanse napotkania nieprzyjacielskich myśliwców. Część wyprodukowanych Ki-55 została przekazana lotnictwu Tajlandii[./Tachikawa_Ki-36#cite_note-Francillon252-4 [4]]. W czasie wojny zarówno Ki-36 jak i Ki-55 nosiły amerykańskie oznaczenie kodowe Ida.
Pod koniec wojny samoloty też były używane do ataków kamikaze, w tej roli były zazwyczaj uzbrajane do pojedynczą bombę 250- lub 500-kilogramową przenoszoną wewnątrz kadłuba.

</doc>
<doc id="2829914" url="https://pl.wikipedia.org/wiki?curid=2829914" title="DFS 331">
DFS 331

DFS 331 – prototypowy niemiecki szybowiec wojskowy (transportowy) z okresu II wojny światowej. Szybowiec został zaprojektowany jako następca DFS 230, ale nie wszedł do produkcji, na następcę DFS 230 wybrano Gotha Go 242. Powstał tylko jeden egzemplarz.
Historia.
Szybowiec został zaprojektowany przez Hansa Jacobsa w Deutsche Forschungsanstalt für Segelflug. W zamierzeniu miał on zastąpić wcześniejszy DFS 230 i służyć do przewozu większego wyposażenia takiego, jak lekkie działka przeciwlotnicze, czy lekkie samochody terenowe do masy 2500 kilogramów (2050 kilogramów według innych źródeł).
Powstał tylko jeden prototyp zbudowany w 1941 w zakładach Gothaer Waggonfabrik.
Szybowiec mierzył 15,81 metrów długości, rozpiętość skrzydeł wynosiła 23 metry, a masa własna wynosiła 2270 kilogramów. Maksymalna prędkość holowania wynosiła 270 kilometrów na godzinę. Szybowiec wyposażony był w płozy do startu i lądowania, według innych źródeł miał też służące do startu koła, która były odrzucane w locie. W kadłubie znajdowały się duże drzwi dające łatwy dostęp do ładowni, a sam kadłub był bardzo szeroki i pojemny, część towarowa kadłuba mierzyła 6,09 metrów długości, 2,52 metrów szerokości i 1,6 metrów wysokości. Pilot miał zapewnioną znakomitą widoczność w bardzo przeszklonym kokpicie.
Zaprojektowano także dwukadłubową wersję tego szybowca o oznaczeniu DFS 332, na którą składały się dwa kadłuby DFS 331, ale nie wybudowano żadnego egzemplarza tego szybowca.
Szybowiec nie wszedł do produkcji, jako że w tym samym czasie powstał inny szybowiec Gotha Go 242, który miał większy udźwig.

</doc>
<doc id="2829920" url="https://pl.wikipedia.org/wiki?curid=2829920" title="Mieczysław Kreutz">
Mieczysław Kreutz

Mieczysław Kreutz (ur. 31 grudnia 1893 we Lwowie, zm. 14 października 1971 w Warszawie) – polski filozof i psycholog, profesor; kontynuator myśli szkoły lwowsko-warszawskiej.
Życiorys.
Urodził się we Lwowie, gdzie ukończył gimnazjum i studia filozoficzne na Uniwersytecie Lwowskim. Wśród jego wykładowców był prof. Kazimierz Twardowski.
W latach 1914-20 w czynnej służbie wojskowej, odznaczony Krzyżem Walecznych. Od 1921 asystent w Zakładzie Psychologii Uniwersytetu Jana Kazimierza we Lwowie. W 1924 uzyskał doktorat z filozofii, w 1927 habilitację z psychologii. W 1928 uzyskał stanowisko zastępcy profesora na tej uczelni oraz kierownictwo Zakładu Psychologii, które zwolniło się po odejściu Kazimierz Twardowskiego. W 1934 profesor nadzwyczajny.
W okresie okupacji Polski w 1941 usunięty z Uniwersytetu. W czasie okupacji niemieckiej Lwowa był karmicielem wszy zdrowych w Instytucie Badań nad Tyfusem Plamistym i Wirusami prof. Rudolfa Weigla. Po zakończeniu II wojny światowej wysiedlony ze Lwowa w akcji ekspatriacyjnej Polaków. Osiadł we Wrocławiu i związał swoją pracę naukową z Uniwersytetem Wrocławskim, na którym organizował studia psychologiczne i Katedrę Psychologii.
W 1946 profesor zwyczajny. Od 1953 przeniesiony na Uniwersytet Warszawski, gdzie objął Katedrę Psychologii Eksperymentalnej. W 1964 odznaczony Krzyżem Kawalerskim Orderu Odrodzenia Polski
Zajmował się problemami związanymi z metodologią w psychologii, głównie w odniesieniu do metody introspekcyjnej i metody testów.
Został pochowany na Powązkach Wojskowych w Warszawie (kwatera A32-1-25).
W listopadzie 2012 we Wrocławiu psychologowie ze Szkoły Wyższej Psychologii Społecznej i Polskiej Akademii Nauk zorganizowali konferencję naukową na cześć prof. Mieczysława Kreutza, podczas której wnuk profesora odsłonił poświęconą mu tablicę pamiątkową. W konferencji wzięło udział grono czołowych polskich psychologów m.in. profesorowie Jerzy Brzeziński, Dariusz Doliński, Leszek Koczanowicz, Maria Lewicka, Piotr Oleś, Teresa Rzepa, Ryszard Stachowski, Jan Strelau, Tadeusz Tyszka.

</doc>
<doc id="2829921" url="https://pl.wikipedia.org/wiki?curid=2829921" title="Kailashpati Mishra">
Kailashpati Mishra

Kailashpati Mishra (ur. 5 października 1926 w Dudharchak, Bihar, zm. 3 listopada 2012 w Patna, Bihar) – polityk indyjski.
Od młodości działał w ruchu niepodległościowym (Opuście Indie) i nacjonalistycznym (Rashtriya Swayamsevak Sangh); był kilkakrotnie więziony za aktywność polityczną, w tym po zabójstwie Mahatmy Gandhiego (1948). Działał w Indyjskiej Partii Ludowej (Janata), w latach 1995–2004 był jej wiceprzewodniczącym, a w 1980 szefem struktur partyjnych w stanie Bihar. W latach 1984–1990 zasiadał w izbie wyższej parlamentu Rajya Sabha. W rządzie stanu Bihar, w gabinecie Karpoori Thakura, pełnił funkcję ministra finansów (1977–1979). Był także gubernatorem stanu Gujarat (2003–2004), jednocześnie od września 2003 pełniąc tymczasowo obowiązki gubernatora Radżastanu po śmierci Nirmala Chandry Jaina. 

</doc>
<doc id="2829923" url="https://pl.wikipedia.org/wiki?curid=2829923" title="Dies adest celebris">
Dies adest celebris

Dies adest celebris ("Nadchodzi dzień uroczysty") – średniowieczne łacińskie oficjum rymowane poświęcone św. Stanisławowi.
Okoliczności powstania.
Oficjum "Dies adest celebris" jest najstarszym znanym polskim oficjum rymowanym. Autorstwo utworu nie jest pewne. Dzieło najczęściej przypisuje się Wincentemu z Kielczy. Utwór powstał prawdopodobnie w Krakowie niedługo po kanonizacji św. Stanisława w 1253, a jego inspiratorem mógł być biskup krakowski Jan Prandota. W latach 1253-1261 powstały też dwa inne utwory Wincentego z Kielczy o podobnej tematyce – żywoty św. Stanisława: "Vita minor" i "Vita maior".
Budowa i treść.
Oficjum składa się z 34 utworów poetyckich, wśród których są: 24 antyfony, 9 responsoriów, 2 hymny i 1 inwitatorium. Całość podzielona jest na cztery części, zgodnie z układem godzin brewiarzowych.
Cykl zawiera nie tylko wątki hagiograficzne dotyczące św. Stanisława, ale również motywy patriotyczne. Eksponowana jest szczególna rola Krakowa jako miejsca działalności i śmierci św. Stanisława. Dzięki tej wplecionej tematyce narodowej utwór zyskał popularność w czasie rozbicia dzielnicowego.
Część pierwsza.
Część ta przeznaczona jest na pierwsze nieszpory(Vesperae). Zaczyna się od pięciu antyfon, z których pierwsza spełnia funkcję wstępu do całego oficjum. Zawarta jest w niej inwokacja do narodu: Polska oraz Kraków, jako stolica i miejsce zgonu św. Stanisława, wzywane są do wspólnej radości z powodu pośmiertnej chwały świętego. W kolejnych antyfonach przedstawione są fakty z życia Stanisława (młodość i edukacja, wyniesienie na biskupstwo, świątobliwe i skromne życie). Po antyfonach następuje hymn. Dawniej uważano, że był to hymn "Pollens doxis promicuit sidus" ("Rozbłysła gwiazda pełna chwały"), współcześnie jednak przyjmuje się, że był to utwór "Gaude Mater Polonia" Wincentego z Kielczy. Pierwsza część oficjum kończy się antyfoną do kantyku biblijnego "Magnificat".
Część druga.
Część druga przeznaczona jest na Jutrznię (Matutinum), po reformie posoborowej nazywane jest Godziną Czytań. Rozpoczyna ją czterowersowe inwitatorium, nawołujące do oddania czci Chrystusowi, dzięki któremu św. Stanisław mógł odnieść tryumf na królem. Po wezwaniu następuje cykl antyfon i responsoriów, podzielony na 3 części, z których każda składa się z 3 antyfon i 3 responsoriów. Dwie pierwsze części nawiązują do wybranych zdarzeń z życia biskupa, zmagań z królem Bolesławem Śmiałym i męczeńskiej śmierci, pochwałę świętego i potępienie króla. W trzeciej grupie dominuje tematyka pośmiertnej sławy biskupa i cudów.
Część trzecia.
Część ta przeznaczona jest na Chwalbę(Laudes). Składa się z pięciu antyfon do psalmów i jednej antyfony do kantyku biblijnego "Benedictus".
Część czwarta.
Część czwarta przeznaczona jest na drugie nieszpory. Składają się na nią dwa elementy: hymn (uznaje się, że był to "Gaude Mater Polonia") oraz antyfona do kantyku "Magnificat". Antyfona ta zawiera modlitewną prośbę do św. Stanisława o opiekę nad narodem oraz krajem i stanowi zamknięcie całego oficjum.

</doc>
