<doc id="2829925" url="https://pl.wikipedia.org/wiki?curid=2829925" title="Diagramowa metoda pierwszeństwa">
Diagramowa metoda pierwszeństwa

Diagramowa metoda pierwszeństwa, PDM (ang. "Precedence Diagram Method") jest, obok diagramów węzłowych, jednym z popularnych sposobów tworzenia diagramów sieciowych stosowanych do planowania czasu i kontroli w zarządzaniu projektami. Opracowana została w latach 60. XX wieku przez IBM.
Zalety.
Można wyróżnić kilka zalet PDM:
Wady.
Diagramowa metoda pierwszeństwa posiada także następujące wady: 
Podstawowe warianty.
Rozpatrując różne modele PDM można wyróżnić cztery bazowe przypadki, z których tworzone są rozbudowane sekwencje działań:
W takim układzie działań X i Y działanie Y można rozpocząć "p" dni po zaczęciu procesu bezpośrednio poprzedzającego Y. W zależności od tego czy występuje "opóźnienie" realizacji etapu projektu czy jego "przyspieszenie", wyrażone w "p", stosowane są odpowiednio terminy ""zwłoka" oraz "przewaga"". Mają one zastosowanie do wszystkich wymienionych wariantów działań.
W przypadku FF, działanie Y powinno być zakończone najpóźniej "p" dni po skończeniu prac w ramach działania X. Często, kiedy dwa lub więcej zadań muszą być ukończone w tym samym czasie, stosowana jest metoda FF z zerową zwłoką. 
Przypadek SF zakłada, że działanie Y musi zostać ukończone najpóźniej "p" dni po rozpoczęciu realizacji działania X. 
Relacja FS przyjmuje, że działanie Y może zostać rozpoczęte dopiero po upływie "p" dni od zakończenia prac w ramach działania X.

</doc>
<doc id="2829926" url="https://pl.wikipedia.org/wiki?curid=2829926" title="Timothy Beck">
Timothy Beck

Timothy Beck (ur. 2 stycznia 1977 w Assen) – holenderski sportowiec, bobsleista oraz lekkoatleta, specjalizujący się w krótkich biegach sprinterskich. Uczestnik zimowych igrzysk olimpijskich w Salt Lake City (2002) oraz letnich igrzysk olimpijskich w Atenach (2004).

</doc>
<doc id="2829930" url="https://pl.wikipedia.org/wiki?curid=2829930" title="Vogmarus">
Vogmarus



</doc>
<doc id="2829931" url="https://pl.wikipedia.org/wiki?curid=2829931" title="Gymnogaster">
Gymnogaster



</doc>
<doc id="2829933" url="https://pl.wikipedia.org/wiki?curid=2829933" title="Epidesmus">
Epidesmus



</doc>
<doc id="2829934" url="https://pl.wikipedia.org/wiki?curid=2829934" title="Cephalepis">
Cephalepis



</doc>
<doc id="2829935" url="https://pl.wikipedia.org/wiki?curid=2829935" title="Bogmarus">
Bogmarus



</doc>
<doc id="2829936" url="https://pl.wikipedia.org/wiki?curid=2829936" title="Argyctius">
Argyctius



</doc>
<doc id="2829937" url="https://pl.wikipedia.org/wiki?curid=2829937" title="Trachypterus">
Trachypterus



</doc>
<doc id="2829939" url="https://pl.wikipedia.org/wiki?curid=2829939" title="Niemcy na Letnich Igrzyskach Olimpijskich 2012">
Niemcy na Letnich Igrzyskach Olimpijskich 2012

Niemcy na Letnich Igrzyskach Olimpijskich 2012 reprezentowało 383 zawodników: 212 mężczyzn i 171 kobiet. Był to 15 start reprezentacji Niemiec na letnich igrzyskach olimpijskich.
Skład kadry.
Badminton.
Mężczyźni
Kobiety
Boks.
Mężczyźni
Gimnastyka.
Mężczyźni
Kobiety
Hokej na trawie.
Turniej kobiet.
Reprezentacja Niemiec brała udział w rozgrywkach grupy B turnieju olimpijskiego zajmując w niej czwarte miejsce. W meczu o siódme miejsce pokonała reprezentacją Korei Południowej zajmując ostatecznie w turnieju 7. miejsce.
Grupa B
Wyniki.
29 lipca 2012
31 lipca 2012
2 sierpnia 2012
4 sierpnia 2012
6 sierpnia 2012
Turniej mężczyzn.
Reprezentacja Niemiec brała udział w rozgrywkach grupy B turnieju olimpijskiego zajmując w niej drugie miejsce i awansując do półfinału, w którym pokonała reprezentacją Australii i awansując do finału. W finale pokonała reprezentację Holandii 2:1 zdobywając złoty medal olimpijski.
Grupa A
Wyniki.
30 lipca 2012
1 sierpnia 2012
3 sierpnia 2012
5 sierpnia 2012
7 sierpnia 2012
Jeździectwo.
Ujeżdżenie
Skoki przez przeszkody
WKKW
Judo.
Mężczyźni
Kobiety
Kajakarstwo.
Mężczyźni
Kobiety
Kajakarstwo górskie.
Mężczyźni
Kobiety
Lekkoatletyka.
Mężczyźni
Konkurencje biegowe
Konkurencje techniczne
Kobiety
Konkurencje biegowe
Konkurencje techniczne
Pływanie.
Mężczyźni
Kobiety
Podnoszenie ciężarów.
Mężczyźni
Kobiety
Siatkówka.
Mężczyźni
Reprezentacja Niemiec brała udział w rozgrywkach grupy B turnieju olimpijskiego zajmując w niej czwarte miejsce i awansując do ćwierćfinału w którym uległa reprezentacji Bułgarii zajmując ostatecznie miejsca 5.-8.
Siatkówka plażowa.
Mężczyźni
Kobiety
Skoki do wody.
Mężczyźni
Kobiety
Strzelectwo.
Mężczyźni
Kobiety
Taekwondo.
Kobiety
Żeglarstwo.
"M"' = Wyścig medalowy

</doc>
<doc id="2829946" url="https://pl.wikipedia.org/wiki?curid=2829946" title="Deszcz (ujednoznacznienie)">
Deszcz (ujednoznacznienie)

Osoby:
Zobacz też:

</doc>
<doc id="2829947" url="https://pl.wikipedia.org/wiki?curid=2829947" title="Suareus">
Suareus



</doc>
<doc id="2829948" url="https://pl.wikipedia.org/wiki?curid=2829948" title="Branchialepes">
Branchialepes



</doc>
<doc id="2829954" url="https://pl.wikipedia.org/wiki?curid=2829954" title="Wiesław Gruszkowski">
Wiesław Gruszkowski

Wiesław Gruszkowski (ur. 15 lutego 1920 we Lwowie, zm. 7 września 2018) – polski architekt i urbanista, profesor Politechniki Gdańskiej.
Życiorys.
Studia architektoniczne rozpoczął w 1938 na Wydziale Architektury Politechniki Lwowskiej, po przerwie wojennej ukończył w 1947 na Politechnice Gdańskiej. Po przyjeździe do Gdańska w czerwcu 1945 brał czynny udział w odbudowie zrujnowanego miasta i odtworzeniu jego historycznego kształtu. W latach 50. był głównym architektem województwa gdańskiego. Potem wieloletni wykładowca Politechniki Gdańskiej. Autor wielu publikacji naukowych dotyczących ładu przestrzennego oraz wydawnictw popularnonaukowych. Członek honorowy Towarzystwa Urbanistów Polskich.
Specjalności: odbudowa miast i rewaloryzacja miast. Doktorat w 1976, od 1989 profesor tytularny. W latach 1985–1989 dziekan Wydziału Architektury Politechniki Gdańskiej. W latach 1949–1955 projektant i główny urbanista Biura Projektowo-Badawczego Budownictwa „Miastoprojekt” w Gdańsku, w latach 1955–1958 główny architekt województwa gdańskiego, w latach 1958–1973 kierownik Wojewódzkiej Pracowni Urbanistycznej w Gdańsku, w latach 1973–1978 generalny projektant planu aglomeracji gdańskiej.
W 1997 został wyróżniony Medalem Księcia Mściwoja II.
W 2012 roku ukazał się album „Ruiny. Fotografie Wiesława Gruszkowskiego”, za który został nominowany do Nagrody Miasta Gdańska w Dziedzinie Kultury „Splendor Gedanensis”. 15 marca 2013 otrzymał decyzją kapituły nagrodę „Splendor Splendorów” przyznaną w związku z 40. rocznicą istnienia nagrody.
W 2015 roku przekazał do Muzeum II Wojny Światowej polską flagę, pamiątkę rodzinną ze Lwowa.
Mieszkał w Sopocie. 13 września 2018 został pochowany na cmentarzu komunalnym w Sopocie (kwatera E4-6-6).

</doc>
<doc id="2829955" url="https://pl.wikipedia.org/wiki?curid=2829955" title="Jan Kuglin">
Jan Kuglin

Jan Kuglin (ur. 16 czerwca 1892 w Boguminie, zm. 21 września 1972 we Wrocławiu) – polski drukarz i bibliofil, autor wielu prac z dziedziny drukarstwa.
Podczas I wojny światowej został powołany do armii austro-węgierskiej, dostał się do niewoli rosyjskiej. Po zwolnieniu z niewoli pracował naukowo w Moskwie.
Od roku 1919 mieszkał w Poznaniu, gdzie był współzałożycielem i dyrektorem Rolniczej Drukarni i Księgarni Nakładowej. Od roku 1929 wydawał bibliofilską serię „"Biblioteka Stu Dwudziestu"”. Od roku 1933 wydawał niskonakładową serię „"Biblioteka Jana z Bogumina Kuglina"”. Był członkiem zarządu Towarzystwa Miłośników Miasta Poznania
W okresie II wojny światowej przebywał w Kielcach i Krakowie. Po wojnie uruchomił ponad 70 drukarni na Górnym Śląsku. W latach 1949-1961 był dyrektorem Drukarni Naukowej we Wrocławiu.
Prowadził wykłady na Kursach Dziennikarskich w Poznaniu i Krakowie, a od roku 1958 na Studium Bibliotekoznawstwa Uniwersytetu Wrocławskiego.
Opublikował wiele prac z dziedziny drukarstwa, a także tłumaczeń z języka czeskiego.

</doc>
<doc id="2829958" url="https://pl.wikipedia.org/wiki?curid=2829958" title="Unico van Vassenaer">
Unico van Vassenaer



</doc>
<doc id="2829960" url="https://pl.wikipedia.org/wiki?curid=2829960" title="Bestival Live 2011">
Bestival Live 2011

Bestival Live 2011 – album koncertowy nagrany przez The Cure podczas festiwalu Bestival we wrześniu 2011 roku, a wydany w dniu 5 grudnia 2011 roku. Wszystkie zyski ze sprzedaży albumu trafią na konto lokalnej organizacji charytatywnej Isle of Wight Youth Trust
Album najpierw dostępny był tylko do pobrania w Internecie, a od listopada 2012 także w tradycyjnej wersji w sklepach.
Lista utworów.
Bis 1
Bis 2

</doc>
<doc id="2829961" url="https://pl.wikipedia.org/wiki?curid=2829961" title="Telotrematocara">
Telotrematocara



</doc>
<doc id="2829966" url="https://pl.wikipedia.org/wiki?curid=2829966" title="Feldkirchen">
Feldkirchen



</doc>
<doc id="2829967" url="https://pl.wikipedia.org/wiki?curid=2829967" title="Loxodon macrorhinus">
Loxodon macrorhinus

Loxodon macrorhinus – gatunek rekina z rodziny żarłaczowatych (Carcharhinidae), jedyny przedstawiciel rodzaju Loxodon. Rekin ten występuje w tropikalnych wodach Oceanu Indyjskiego, zamieszkuje przybrzeżne akweny wzdłuż wybrzeży wschodniej Afryki, południowej Azji i północno-wschodniej Australii. Długość dorosłego osobnika nie przekracza metra. Ma wydłużone wrzecionowate ciało i proporcjonalnie małe płetwy. Niewiele wiadomo o biologii i zachowaniu tego gatunku. Jest żyworodny. Żywi się głównie małymi rybami kostnoszkieletowymi i drobnymi bezkręgowcami. 
Intensywnie poławiany na całym obszarze występowania, w szczególności u wybrzeży Australii. Wykorzystuje się głównie jego mięso, rzadziej płetwy czy olej z wątroby. Pomimo intensywnych połowów, Międzynarodowa Unia Ochrony Przyrody, z uwagi na szybkie tempo reprodukcji, uznała "L. macrorhinus" za gatunek najmniejszej troski.
Taksonomia i filogenetyka.
Gatunek ten opisali naukowo po raz pierwszy dwaj niemieccy przyrodnicy Johannes Peter Müller i Jakob Henle w 1839 roku. Nazwę rodzajową "Loxodon" tłumaczy się jako "skośnozęby" ("loxos" = "skośny", "pochyły", "odous" = "zęby"). Epitet gatunkowy pochodzi od greckich słów "makros" znaczącego "długi" oraz "rhinos" oznaczającego "nos". Analiza filogenetyczna na podstawie danych allozymowych, opublikowanych przez Gavina Naylora w 1992 roku, wskazała, że "L. macrorhinus" jest taksonem siostrzanym "Triaenodon obesus" i wraz z nim tworzy wspólny klad z żarłaczem żółtym ("Negaprion brevirostris"). Carrier i inni w 2004 roku uznali, że rodzaj "Loxodon" wraz z "Lamiopsis", "Negaprion", "Glyphis" i "Triaenodon", zajmują pośrednią pozycję na drzewie ewolucyjnym żarłaczowatych, pomiędzy bazalnymi rodzajami "Galeocerdo", "Rhizoprionodon" i "Scoliodon" oraz bardziej zaawansowanymi "Carcharhinus" i "Sphyrna". Badania przeprowadzone w 2012 roku przez Naylora i innych sugerują, że "L. macrorhinus" jest najbliżej spokrewniony z "Scoliodon laticaudus" i "Scoliodon macrorhynchos" i wraz z nimi tworzy klad siostrzany z rodzajem "Rhizoprionodon", co wskazuje, że jest bardziej bazalny niż wcześniej sądzono. 
Występowanie.
Rekin ten występuje w tropikalnych wodach Oceanu Indyjskiego. Na zachodzie spotykany jest u wschodnich wybrzeży Afryki, od północnych krańców Południowej Afryki na południu po Dżibuti na północy, w Morzu Czerwonym, Zatoce Adeńskiej, Zatoce Perskiej, Zatoce Omańskiej, w wodach wokół Madagaskaru, Wysp Sokotra i Archipelagu Czagos, na Komorach, Seszelach i Maskarenach. Na północy zamieszkuje przybrzeża Iranu, Pakistanu, Indii, Bangladeszu i Mjanmy, Morze Arabskie, Zatokę Bengalską oraz wody wokół Lakszadiwów, Malediwów, Andamanów, Nikobarów oraz Sri Lanki. Na północnym wschodzie występuje u wybrzeży Wietnamu, Chin i Japonii, w wodach Zatoki Tonkińskiej, Cieśniny Hajnańskiej, Morza Południowochińskiego, Morza Wschodniochińskiego, Cieśniny Tajwańskiej, wokół wysp Hajnan, Tajwan, Kiusiu, Sikoku i południowego Honsiu. Na południowym wschodzie spotykany jest w wodach Morza Jawajskiego, Morza Flores, Morza Sawu, Morza Timor, Morza Banda, Morza Arafura, Zatoki Karpentaria, Cieśniny Torresa i Morza Koralowego, u wybrzeży wysp Sumatra, Jawa, Sumbawa, Flores, Sumba, Timor, Alor, Wetar oraz północno-wschodniej Australii. Preferuje płytkie przybrzeżne wody o głębokości 7-100 m wzdłuż górnych półek szelfów kontynentalnych.
Cechy morfologiczne.
Dorosłe osobniki osiągają maksymalnie do 100 cm długości. Nie stwierdzono dymorfizmu płciowego w odniesieniu do wielkości ciała. "L. macrorhinus" ma wydłużony, wrzecionowaty korpus i wąską, ostro zakończoną głowę z szerokim V-kształtnym otworem gębowym. W szczękach mieści się kilka rzędów heterodontycznych zębów (inne w każdej ze szczęk). Pierwszy z nich ułożony jest pionowo, a każdy kolejny coraz bardziej pochylony ku tyłowi. W razie utraty któregoś z zębów na jego miejsce przesuwa się następny z kolejnego rzędu. Ostre, mocno wygięte na boki zęby posiadają piłkowane krawędzie i masywne podstawy. Zęby szczęki są szersze i masywniejsze niż gładkie, wąskie zęby żuchwy. Na dolnej stronie pyska po obu stronach znajdują się małe, wąskie nozdrza z trójkątnymi, drobnymi fałdami skórnymi na zewnętrznej krawędzi. Proporcjonalne duże okrągłe oczy wyposażone w fałdy półksiężycowate spojówek (ochraniające migotkę) i posiadają okrągłą źrenicę. Za nimi znajdują się niewielkie, owalne tryskawki. Rekin ten ma pięć niedużych, równych szczelin skrzelowych. Na spodzie pyska widoczne są liczne elektroreceptory zwane ampułkami Lorenziniego. 
Wygięta ku tyłowi pierwsza płetwa grzbietowa jest stosunkowo niska o trójkątnym kształcie i ostrym górnym wierzchołku. Drobna druga płetwa grzbietowa ma romboidalny kształt podobnie jak nieco większe płetwy brzuszne. Między płetwami grzbietowymi nie występuje wyraźny łuk międzygrzbietowy. Płetwy piersiowe są równe i szerokie. Proksymalna krawędź ich podstawy mieści się pod piątą parą szczelin skrzelowych. Proporcjonalnie małe płetwy brzuszne, mają romboidalny kształt i stosunkowo szeroką podstawę. U samca z części płetw brzusznych wykształcił się narząd kopulacyjny zwany pterygopodium. Trójkątna płetwa odbytowa ma długą wolną końcówkę. Znajdująca się na końcu ogona długa heterocerkiczna płetwa ogonowa ma na górnym łuku duży, szeroki, trójkątny płat skóry, poprzedzony niewielkim, łagodnym wycięciem. Dolny łuk jest kilkukrotnie krótszy od górnego. 
Skóra pokryta jest drobnymi nachodzącymi na siebie łuskami plakoidalnymi. Grzbiet rekina cechuje się jasnobrunatną barwą. Płetwy są nieco jaśniejsze. Spód ciała jest barwy białej lub srebrnej. Na grzbiecie i bokach rekina występują nieregularne ciemne charakterystyczne cętki i plamki.
Ekologia.
Podobnie jak inne żarłaczowate jest żyworodny. Dojrzałość płciową osiąga przy długości 60–70 cm. Embriony w ciele matki zużywają zapasy żółtka z pęcherzyka żółtkowego, który później łączy się ze ścianą macicy tworząc tzw. łożysko żółtkowe, dzięki któremu dostarczane jest pożywianie z organizmu matki. Samica rodzi od 2 do 4 młodych, mających długość około 40–55 cm. Nie ma szczegółowych danych dotyczących parametrów historii życia, przypuszcza się, że podobnie jak inne małe żarłaczowate, cechuje się szybkim osobniczym tempem wzrostu i wcześnie przystępuje do rozrodu. Dieta "L. macrorhinus" składa się głównie z małych ryb kostnoszkieletowych, w tym sardelowatych (Engraulidae) i kulbinowatych (Sciaenidae) oraz głowonogów i krewetek. Najczęściej odżywiają się bliżej dna morskiego niż powierzchni. Jednym z poznanych pasożytów tego gatunku jest tasiemiec "Ancipirhynchus afossalis".
Relacje z ludźmi.
Gatunek ten jest poławiany komercyjnie na potrzeby handlu na wszystkich obszarach swojego występowania. Największy popyt na ten gatunek istnieje u wybrzeży Indii, gdzie jego mięso uznawane jest za przysmak. U wybrzeży Australii jest to jeden z najczęściej łowionych gatunków rekinów. Z uwagi na niewielkie rozmiary, jego płetwy oraz wątroby nie mają większego znaczenia ekonomicznego. Międzynarodowa Unia Ochrony Przyrody i Jej Zasobów wpisała go do Czerwonej Księgi Gatunków Zagrożonych w kategorii gatunków najmniejszej troski z uwagi na stosunkowo duży potencjał reprodukcyjny.

</doc>
<doc id="2829968" url="https://pl.wikipedia.org/wiki?curid=2829968" title="Kaing Guek Eav">
Kaing Guek Eav

Kaing Guek Eav (według innej transkrypcji Kang Kek Iew), znany także pod pseudonimem Towarzysz Duch, (ur. 17 listopada 1942 w Choyaot, Prowincja Kâmpóng Thum, zm. 2 września 2020 w Phnom Phen) – kambodżański zbrodniarz wojenny, jeden z liderów Czerwonych Khmerów, w okresie Demokratycznej Kampuczy naczelnik więzienia Tuol Sleng (S-21).
Aresztowany 31 lipca 2007. Proces przed Nadzwyczajną Izbą Sądu Kambodży rozpoczął się 17 lutego i zakończył w pierwszej instancji 27 listopada 2009. Podczas 77 dni procesu przed sądem wystąpiło 9 ekspertów, ponad 31 tys. osób obserwowało proces w gmachu sądu. 
W pierwszej instancji został skazany na karę 35 lat pozbawienia wolności; przy czym – jako zadośćuczynienie za areszt nałożony przez Kambodżański Sąd Wojskowy od 10 maja 1999 do 30 lipca 2007 – wyrok został skrócony o 5 lat. W wyniku apelacji przed Sądem Najwyższym 3 lutego 2012 wyrok został zamieniony na karę dożywotniego pozbawienia wolności. Decyzja podjęta przez Sąd Najwyższy jest ostateczna.

</doc>
<doc id="2829969" url="https://pl.wikipedia.org/wiki?curid=2829969" title="Kang Kek Ieu">
Kang Kek Ieu



</doc>
<doc id="2829973" url="https://pl.wikipedia.org/wiki?curid=2829973" title="Haibach">
Haibach



</doc>
<doc id="2829974" url="https://pl.wikipedia.org/wiki?curid=2829974" title="Bob Garrett">
Bob Garrett



</doc>
<doc id="2829976" url="https://pl.wikipedia.org/wiki?curid=2829976" title="PKPP Lewiatan">
PKPP Lewiatan



</doc>
<doc id="2829979" url="https://pl.wikipedia.org/wiki?curid=2829979" title="¡Tré!">
¡Tré!

¡Tré! – 11 studyjny album amerykańskiego punkrockowego zespołu Green Day. Jest to trzecia część trylogii ¡Uno! ¡Dos! ¡Tré!. Album ma podobny popowo garażowy styl jak ¡Uno! i ¡Dos!.
Green Day rozpoczął nagrywanie materiału na album w lutym 2012 roku. Album został wydany w dniu 7 grudnia 2012 roku w Australii, 10 grudnia w Wielkiej Brytanii i 11 grudnia w Stanach Zjednoczonych, przez Reprise Records i wyprodukowany przez ich długoletniego producenta Roba Cavallo.
Spis utworów.
Długość całej płyty - 46:35

</doc>
<doc id="2829980" url="https://pl.wikipedia.org/wiki?curid=2829980" title="Ariald">
Ariald

Ariald "Arialdus" (ur. ok. 1010, zm. 27 czerwca 1066) – święty kościoła katolickiego.
Życiorys.
Urodził się w szlacheckiej rodzinie w gminie Cucciago w pobliżu Como. Pierwsze nauki pobierał w szkole przy kościele San Vittore w Varese. Po studiach w Laon i Paryżu, został mianowany kanonikiem katedry mieście Mediolanu, gdzie od 1057 zaczyna wygłaszać płomienne kazania potępiające zepsucie kleru. Dążył do utworzenia reformy mediolańskiej duchownych za co został ekskomunikowany przez biskupa Guido da Valate, lecz po interwencji papieża Stefana IX ekskomunika została unieważniona. Podczas podróży do Rzymu został zamordowany jego ciało znaleziono dziesięć miesięcy po zabójstwie w Maggiore i pochowany w kościele św. Celsusa.
Aprobata kultu nastąpiła w 1904 roku. Wspomnienie liturgiczne w Kościele katolickim obchodzone jest w "dies natalis" (27 czerwca).

</doc>
<doc id="2829981" url="https://pl.wikipedia.org/wiki?curid=2829981" title="Po prostu muzyka">
Po prostu muzyka

Po prostu muzyka – polski telewizyjny program edukacyjny z lat 1982–1983, przeznaczony dla dzieci, nadawany w TVP w latach 80. i powtarzany w latach 90. XX w.
Wyjaśniał strukturę muzyki — kompozycję, nuty, taktowanie oraz przedstawiał różne typy instrumentów.
Program prowadzili dwaj identyczni panowie, obaj grani przez Tadeusza Kwintę, którzy w razie potrzeb dwoili się i troili, tworząc np. orkiestrę.
W pierwszym roku emisji obaj panowie są miniaturowi i noszą bordowy garnitur.
W drugim roku emisji jeden z panów jest "duży" — nosi biały garnitur i jest naturalnej wielkości, drugi pozostaje "mały".
W latach 80. program pokazywano po południu, zwykle razem z Psem Pankracym lub 5-10-15, w latach 90. rano, w ramach Telewizji Edukacyjnej.
Autorzy programu.
 Wystąpili: Tadeusz Kwinta — wszystkie postacie
 Scenariusz i realizacja TV: Tadeusz Kwinta, Jerzy Boduch 
 Muzyka: Jerzy Kaszycki

</doc>
<doc id="2829985" url="https://pl.wikipedia.org/wiki?curid=2829985" title="Narodowa Konwencja Baptystyczna USA">
Narodowa Konwencja Baptystyczna USA

Narodowa Konwencja Baptystyczna USA – jest największym afroamerykańskim wyznaniem chrześcijańskim, w Stanach Zjednoczonych i drugą baptystyczną denominacją na świecie. Według spisu denominacyjnego z 2020 roku łącznie do Narodowej Konwencji Baptystycznej należy ponad 8,4 miliona członków, zrzeszonych w 21.145 zborach. 
Narodowa Konwencja Baptystyczna została założona w 1880 roku w Montgomery w Alabamie. Należy do Światowego Związku Baptystycznego.

</doc>
<doc id="2829987" url="https://pl.wikipedia.org/wiki?curid=2829987" title="Triacis">
Triacis



</doc>
<doc id="2829988" url="https://pl.wikipedia.org/wiki?curid=2829988" title="Cazon">
Cazon



</doc>
<doc id="2829997" url="https://pl.wikipedia.org/wiki?curid=2829997" title="Wideopoker">
Wideopoker

Wideopoker – gra hazardowa będąca połączeniem jednorękiego bandyty i dobieranego 5-kartowego pokera (tzw. Five-card Draw). Gra odbywa się na skomputeryzowanym automacie, który z zewnątrz przypomina właśnie jednorękiego bandytę.
Historia.
Początków wideopokera należy szukać pod koniec XIX wieku i związana jest z popularnymi w tamtych czasach jednorękimi bandytami, które powstały w 1891 roku. Skonstruowali je Pitt i Sittman. Sam wideopoker w swojej pierwotnej wersji pojawił się w kasynach w drugiej połowie dwudziestego wieku. Miała to być alternatywa dla klientów kasyn, którzy szukali nowych wrażeń i większej różnorodności wśród dostępnych gier. Była to ciekawa alternatywa dla tradycyjnych gier stolikowych. Było to połączenie najnowocześniejszej techniki z tradycyjną grą w pokera.
Pierwsze automaty posiadały 50 kart, a z talie nie miały waletów oraz dziesiątek. Powodem tego był fakt, że te dwie karty najczęściej występują w układzie strita i pokera. Miało to utrudnić trafienie właśnie tych dwóch układów.
Na początku, nagrodami za trafienie poker były cygaro lub piwo.
Współcześnie znany wideopoker zyskał popularność, gdy rozwój technologiczny pozwolił na połączenie ekranu i odpowiednio wydajnego, a jednocześnie niewielkiego komputera. Najwcześniejsze modele powstały mniej więcej w tym samym czasie, co pierwsze komputery osobiste. Były produkowane w połowie lat 70. XX wieku.
Wideopoker zdobył stabilną pozycję na rynku gier hazardowych w roku 1979. Wtedy to utworzono firmę SIRCOMA (Si Redd’s Coin Machines), znana obecnie jako International Game Technology (ITG). W tym samym roku SIRCOMA przedstawiła elektroniczną grę „Draw Poker”. W latach 80. wideopoker z każdym dniem zyskiwał popularność wśród klientów kasyn. Jednym z powodów rosnącego zainteresowania tą grą był fakt, że ludzie czuli się mniej onieśmieleni grą na automacie niż przy kasynowym stole.
Gra.
Aby rozpocząć rozgrywkę należny zasilić automat odpowiednią ilością kredytów, które obecnie można kupić poprzez:
Kolejnym krokiem jest ustalenie stawki pojedynczego zakładu. Jest ona wyrażana w ilości kredytów, które zostaną pobrane przy każdej grze. 1 kredyt odpowiada z góry ustalonej kwocie.
Teraz wystarczy by gracz nacisnął przycisk „deal” (lub „start” – w zależności od automatu). Maszyna wylosuje pierwszy układ pięciu kart. W tym momencie gracz może zatrzymać jedną lub więcej kart, które dają szansę zdobycia płatnego układu i dolosować do nich nowe karty z tej samej (wirtualnej) talii. Po tym losowaniu maszyna wypłaca wygraną, jeśli dany układ znajdujący się na ekranie znajduje się w tabeli wypłat.
Tabela wypłat.
Tabela wypłat to lista układów, która określa jaka wygrana wiąże się z określona ręką. Wysokość nagrody zależy od takich czynników, jak:
Typowa tabela wypłat zaczyna premiowanie rąk od pary waletów, która zazwyczaj wypłaca nagrodę równą złożonemu zakładowi. Pozostałe układy są identyczne, jak w standardowym pokerze. Mamy więc dwie pary, trójkę, strita, kolor, fulla, karetę, pokera i królewskiego pokera.
Niektóre obok standardowej tabeli wypłat oferują progresywne jackpoty, a także inne rodzaje bonusów. Każdy taki dodatek ma kusić graczy, by wrzucali więcej monet lub grali częściej.
Odmiany wideopokera.
Istnieje wiele odmian wideopokera. Wśród nich mamy m.in.:

</doc>
<doc id="2830010" url="https://pl.wikipedia.org/wiki?curid=2830010" title="SA139">
SA139



</doc>
<doc id="2830012" url="https://pl.wikipedia.org/wiki?curid=2830012" title="Driftingowe Mistrzostwa Polski">
Driftingowe Mistrzostwa Polski

Driftingowe Mistrzostwa Polski - cykl zawodów driftingowych, organizowanych od 2010 roku przez Polską Federację Driftingu.
Zawody mają charakter profesjonalny i do uczestnictwa w nich wymagane jest posiadanie licencji PFD (bądź wydanej przez inną zagraniczną federację driftingową, współpracującą z PFD), a także spełnienie szeregu wymagań technicznych przez samochód. Wraz z przeznaczonym dla mniej doświadczonych zawodników Driftingowym Pucharem Polski, organizowanym we współpracy z Drift Open, stanowią najważniejsze serie driftingowe w Polsce.
Linki zewnętrzne.
Polska Federacja Driftingu

</doc>
<doc id="2830013" url="https://pl.wikipedia.org/wiki?curid=2830013" title="Fasolnik chiński">
Fasolnik chiński



</doc>
<doc id="2830016" url="https://pl.wikipedia.org/wiki?curid=2830016" title="Szymon Chudy">
Szymon Chudy

Szymon Chudy (ur. 26 sierpnia 1990 w Lewinie Brzeskim) – polski muzyk, kompozytor, producent muzyczny i instrumentalista, kojarzony głównie ze współpracy z formacją Star Guard Muffin, której jest współzałożycielem. Od 2012 współtworzy zespół Chilli Crew oraz pracuje jako muzyk sesyjny, współpracując z artystami takimi jak Mesajah, Naaman, Natural Dread Killaz, Rafał Majewski, Stefan Gąsieniec i inni.
Działalność artystyczna.
W 2008 roku wraz z przyjaciółmi założył zespół Star Guard Muffin, który zadebiutował rok później minialbumem pt. "Ziemia Obiecana". Materiał został wydany samodzielnie przez zespół.
W 2010 roku wokalista formacji, Kamil Bednarek, wziął udział w trzeciej edycji programu Mam talent! emitowanego przez stację telewizyjną TVN. Na castingu zaprezentował piosenkę "I" z repertuaru Kurta Nilsena, wyprodukowaną i nagraną przez Chudego. W kolejnych etapach wykonał utwory "Tears in Heaven" Erica Claptona oraz "Is This Love" Boba Marleya. Chudy wziął udział w nagraniach oraz produkcji obu kompozycji. W listopadzie razem z zespołem wydał debiutancką płytę pt. "Szanuj", która w dwa miesiące uzyskała status podwójnej platyny.
W kwietniu 2011 wraz ze Star Guard Muffin poleciał na Jamajkę, gdzie wziął udział w sesji nagraniowej w studio Boba Marleya - Tuff Gong. Efektem podróży był minialbum pt. "Jamaican Trip", nagrodzony złotą płytą. Tego samego roku muzyk wraz z zespołem wystąpił na XLVIII Krajowym Festiwalu Piosenki Polskiej w Opolu, gdzie zaprezentowali piosenkę Marka Grechuty "Dni, których nie znamy" w aranżacji Chudego (z wyłączeniem orkiestry TVP).
Z początkiem 2012 roku, formacja Star Guard Muffin zawiesiła działalność. Chudy decyduje się kontynuować współpracę z basistą Jakubem Wojciechowskim, z którym współtworzy duet producencki Chilli Crew.
W tym samym czasie Chudy, jako jedyny Polak, zostaje zaproszony do grupy dwustu najlepiej rokujących, młodych, europejskich muzyków, wybieranych przez Euro-Med Youth Music Expo. W efekcie bierze udział w serii koncertów i warsztatów w miejscowości Limassol na Cyprze.

</doc>
<doc id="2830017" url="https://pl.wikipedia.org/wiki?curid=2830017" title="Kazanie świętego Bernardyna ze Sieny przed Alfonsem Aragońskim">
Kazanie świętego Bernardyna ze Sieny przed Alfonsem Aragońskim

Kazanie świętego Bernardyna ze Sieny przed Alfonsem Aragońskim lub Święty Bernard ze Sieny wygłaszający kazanie przed Alfonsem V Aragońskim (hiszp. "San Bernardino de Siena predicando ante Alfonso V de Aragón") – obraz olejny hiszpańskiego malarza Francisca Goi.
Okoliczności powstania.
W 1781 roku będący u progu wielkiej kariery Goya otrzymał w Madrycie ważne zamówienie, które trafiło do niego z polecenia hrabiego Floridablanki reprezentującego Karola III. Król był opiekunem jednej z największych świątyń w Madrycie – kościoła San Francisco el Grande. Korzystający z jego protekcji Zakon franciszkanów zamówił siedem obrazów mających zdobić ołtarze świątyni, a ich wykonanie zlecono siedmiu znanym malarzom epoki. Wśród wyróżnionych niewątpliwym zaszczytem artystów znalazł się Goya oraz: Francisco Bayeu, Mariano Salvador Maella, Andrés de la Calleja, Antonio González Velázquez, Gregorio Ferro i José del Castillo. Przypuszczano, że Karol III nadał temu przedsięwzięciu charakter nieoficjalnego konkursu, gdyż chciał wybrać spośród malarzy następcę niedawno zmarłego pierwszego nadwornego malarza Antona Mengsa. Czworo spośród wybranych malarzy zajmowało już stanowiska na dworze, Goya i Ferro należeli do Akademii św. Ferdynanda, jedynie José del Castillo był spoza tych kręgów. Wszyscy otrzymali taką samą zapłatę w wysokości 4000 reali.
Malowidła powstały w latach 1781–1783. Goya wykonał dla kościoła "Św. Bernardyna ze Sieny wygłaszającego kazanie przed Alfonsem V Aragońskim", dzieło o pokaźnych rozmiarach (4,8 × 3 m), największe z całej siódemki. Obraz został wystawiony na widok publiczny w 1784 roku. Rywalizacja z Franciskiem Bayeu była okazją do rewanżu za doznane z jego strony upokorzenie podczas wspólnej pracy nad freskami w bazylice del Pilar w Saragossie. W opinii hrabiego Floridablanki żaden z powstałych siedmiu obrazów nie był arcydziełem. Ku satysfakcji Goi najwięcej krytycznych uwag zebrał jego szwagier Bayeu za "Wizję św. Franciszka z Asyżu". Jego dzieło zostało usunięte z ołtarza i obecnie ozdabia jedne ze schodów świątyni. W swojej korespondencji z przyjacielem Martínem Zapaterem Goya chwalił się pochlebnymi opiniami (nie precyzując, od kogo pochodziły) oraz cieszył się zwycięstwem nad Bayeu.
Interpretacja.
Bernardyn ze Sieny, włoski święty z przełomu XIV i XV wieku stoi na skale i wygłasza kazanie do zgromadzonych wokół niego ludzi. Spływa na niego światło cudownej gwiazdy pochodzącej od Matki Boskiej Królowej Aniołów, do której się modlił. W wyciągniętej dłoni trzyma krucyfiks. Centralną postacią zebranego tłumu jest klęczący przed świętym hiszpański król Neapolu Alfons Aragoński. W rzeczywistości na obrazie powinien znaleźć się Rene Andegaweński (również władca Neapolu), jednak Goya odszedł od prawdy historycznej, uznając, że do jego kompozycji lepiej pasował hiszpański monarcha.
Monumentalne dzieło, które powstało w ciągu około dwóch lat, zdradza wielkie zaangażowanie Goi. Artysta prawdopodobnie liczył na to, że powstały na zlecenie króla obraz otworzy mu drogę do awansu. Zadowolony z efektu swojej pracy umieścił na obrazie swój autoportret – postać po prawej stronie w żółtej tunice ma rysy malarza. Sposób, w jaki umieścił siebie na obrazie, przywołuje na myśl "Poddanie Bredy" Velázqueza, którego dzieła Goya studiował dwa lata wcześniej.
Szkice przygotowawcze.
Istnieją dwa szkice przygotowawcze o wymiarach 62 × 31 cm i 62 × 33 cm (w kolekcji prywatnej Tatiany Pérez de Guzmán el Bueno), oraz trzeci obraz o wymiarach 140 × 80 cm, który prawdopodobnie jest pomniejszoną wersją końcowego płótna.

</doc>
<doc id="2830025" url="https://pl.wikipedia.org/wiki?curid=2830025" title="Leśniczówka Milscha">
Leśniczówka Milscha

Leśniczówka Milscha – plenerowy kompleks rekreacyjny wybudowany w Łodzi przez rodzinę Milschów na przełomie lat 70. i 80. XIX wieku i rozebrany pod koniec lat 30. XX wieku.
Pod koniec XIX wieku, łódzcy browarnicy zaczęli zabiegać u władz miasta o pozwolenia na prowadzenie własnych ogrodów spacerowych połączonych z restauracjami i piwiarniami. Z taką też inicjatywą wystąpił browarnik Teodor Milsch, właściciel trzeciego browaru przemysłowego ówczesnej Łodzi. Browar mieścił się u zbiegu ulicy Łąkowej i piaszczystej drogi (obecnie ulica Kopernika), prowadzącej w kierunku zachodnim do lasu miejskiego (którego współczesnymi pozostałościami są Park na Zdrowiu i Park Poniatowskiego), popularnego miejsca rekreacji, chętnie odwiedzanego w słoneczne dni przez łodzian. Przy tej to drodze, na działce przylegającej do lasu powstała "Leśniczówka". Ogród zbudowano po obu stronach drogi na przylegającej do lasu działce, wykorzystując znajdujące się tam niewielkie stawy. Na terenie kompleksu znalazły się m.in. okazała dwupiętrowa restauracja z mieszkalnym poddaszem, drewniane werandy, muszla koncertowa, kręgielnia i przystań dla łódek. Dzięki darmowemu wejściu i taniej restauracji "Leśniczówka" stała się bardzo popularnym miejscem wypoczynku, szczególnie wśród mniej zamożnej klienteli, mogącej cieszyć się tanim piwem z pobliskiego browaru. Władysław Reymont w "Ziemi Obiecanej" tak opisywał to miejsce i jego klimat:
W 1886 rodzina Milschów sprzedała browar wraz z przyległymi do niego działkami, w tym kompleksem "Leśniczówki". W 1900 roku Ogród przecięła linia tramwajowa (którą w następnych latach przedłużono do dworca kolejowego Łódź Kaliska). Po uruchomieniu dworca i w konsekwencji powstawaniu w okolicy kolejnych fabryk i magazynów, miejsce powoli zaczęło tracić na atrakcyjności. Po upadku powstania łódzkiego "Leśniczówka" stała się siedzibą "Bezpartyjnych Związków Zawodowych", nie straciła jednak do końca swojego rekreacyjnego charakteru – organizowano tam dla członków związków zabawy, występy orkiestr robotniczych. Po zakazaniu przez carat tworzenia i działania związków zawodowych, w willi utworzono kwatery mieszkalne. W 1920 roku kwaterowali tam uchodźcy z terenów zajętych przez Armię Czerwoną. "Leśniczówkę" rozebrano pod koniec lat 30. XX wieku ze względu na jej fatalny stan techniczny. Do tamtego czasu wokół niej zdążyło wyrosnąć miasto.

</doc>
<doc id="2830028" url="https://pl.wikipedia.org/wiki?curid=2830028" title="Sobór św. Aleksandra Newskiego w Jegorjewsku">
Sobór św. Aleksandra Newskiego w Jegorjewsku

Sobór św. Aleksandra Newskiego – prawosławny sobór w Jegorjewsku, wzniesiony w II połowie XIX w.
Sobór został wzniesiony z inicjatywy burmistrza miasta Nikifora Bardygina, sprawującego obowiązki w latach 1872–1901. Obiekt, podobnie znajdująca się w jego sąsiedztwie mniejsza kaplica, miał upamiętniać ocalenie cara Aleksandra III z zamachu na jego życie. Autorem projektu soboru został architekt guberni riazańskiej Wejs. W czasie prac budowlanych doszło do zawalenia się już zbudowanej konstrukcji, przez co rozważano rozbiórkę niedokończonej cerkwi; twórca pierwszego projektu już wtedy nie żył. Zmiany do planu soboru wprowadził architekt A. Kaminski i to według jego projektu inwestycja została zakończona. Zbudowaną w stylu bizantyjsko-rosyjskim świątynię wyświęcił w 1897 biskup riazański Melecjusz. W 1914 do soboru dostawiono dzwonnicę według projektu N. Bariutina.
Sobór pozostawał czynny do 1939, gdy został zamknięty przez władze radzieckie. Obiekt zwrócono wiernym w 1946.

</doc>
<doc id="2830037" url="https://pl.wikipedia.org/wiki?curid=2830037" title="Maikse">
Maikse

Maikse – wieś w Estonii, w prowincji Parnawa, w gminie Koonga.

</doc>
<doc id="2830039" url="https://pl.wikipedia.org/wiki?curid=2830039" title="Paisjusz (Kuzniecow)">
Paisjusz (Kuzniecow)

Paisjusz, imię świeckie Andriej Anatoljewicz Kuzniecow (ur. 22 sierpnia 1975 w Bachtinskim) – rosyjski biskup prawosławny.
W latach 1990–1994 uczył się w szkole pedagogicznej w Orszance (republika Mari El), gdzie uzyskał kwalifikacje nauczyciela nauczania początkowego. Następnie przez dwa lata kierował szkołą niedzielną przy soborze Zaśnięcia Matki Bożej w Jarańsku. 1 marca 1996 w soborze Zaśnięcia Matki Bożej w Kirowie przyjął święcenia kapłańskie z rąk arcybiskupa wiackiego i słobodzkiego Chryzanta. Ten sam duchowny udzielił mu święceń kapłańskich 24 marca 1996. Przez pięć kolejnych lat służył w soborze Zaśnięcia Matki Bożej w Jarańsku. Następnie od 2001 do 2006 był proboszczem parafii Przemienienia Pańskiego w Matwinurze (obwód kirowski). W trybie zaocznym ukończył w 2007 seminarium duchowne w Moskwie. W tym samym roku otrzymał godność protoprezbitera. W 2011 uzyskał, także w trybie zaocznym, dyplom Moskiewskiej Akademii Duchownej. Od 2006 do 2012 kierował jako proboszcz parafią Zmartwychwstania Pańskiego w Tyży. W styczniu 2012 został przeniesiony do pracy duszpasterskiej w soborze Przemienienia Pańskiego w Kirowie, zaś w kwietniu tego samego roku powierzono mu funkcję dziekana I dekanatu wiackiego.
7 września 2012 złożył wieczyste śluby mnisze przed arcybiskupem wiackim i słobodzkim Markiem i przyjął imię Paisjusz na cześć św. Paisjusza Wieliczkowskiego. 4 października tego samego roku otrzymał nominację na biskupa jarańskiego i łuzskiego. W tym samym miesiącu został podniesiony do godności archimandryty. Jego chirotonia biskupia odbyła się 6 grudnia 2012 w soborze św. Aleksandra Newskiego w Jegoriewsku z udziałem konsekratorów: patriarchy moskiewskiego i całej Rusi Cyryla, metropolitów krutickiego i kołomieńskiego Juwenaliusza, sarańskiego i mordowskiego Warsonofiusza, wiackiego i słobodzkiego Marka, arcybiskupów możajskiego Grzegorza, widnowskiego Tichona, sierpuchowskiego Romana, emerytowanego arcybiskupa kałuskiego i borowskiego Ilianaoraz biskupów sołniecznogorskiego Sergiusza, bałaszyskiego Mikołaja i zarajskiego Konstantyna.

</doc>
<doc id="2830043" url="https://pl.wikipedia.org/wiki?curid=2830043" title="Mihkli">
Mihkli

Mihkli – wieś w Estonii, w prowincji Parnawa, w gminie Lääneranna.

</doc>
<doc id="2830045" url="https://pl.wikipedia.org/wiki?curid=2830045" title="Americano (film)">
Americano (film)

Americano (ang. "Americano") – francuski dramat z 2011 roku, którego reżyserem i scenarzystą jest Mathieu Demy.
Opis fabuły.
Martin (Mathieu Demy) mieszka w Paryżu, gdzie dowiaduje się o nagłej śmierci swojej matki w Stanach Zjednoczonych. Martin od dawna nie utrzymywał z nią bliższych kontaktów, ale musi udać się do Los Angeles, aby załatwić formalności związane ze spadkiem. W mieście pomaga mu przyjaciółka rodziny Linda (Geraldine Chaplin). Niebawem zaczyna przypominać sobie dawno wyparte wspomnienia z dzieciństwa. Dowiaduje się również o bliskich relacjach jego matki z Lolą (Salmą Hayek), której zapisała w spadku mieszkanie. Jednakże Lola przebywała w Stanach nielegalnie i została deportowana do Meksyku. Martin postanawia odnaleźć Lolę w tym celu udaje się do Meksyku do Tijuana gdzie, okazuje się, że Lola jest tancerką w klubie nocnym Americano. 

</doc>
<doc id="2830047" url="https://pl.wikipedia.org/wiki?curid=2830047" title="Anastazja Mikłaszewicz">
Anastazja Mikłaszewicz



</doc>
<doc id="2830050" url="https://pl.wikipedia.org/wiki?curid=2830050" title="Stanisław Gąsienica Sobczak">
Stanisław Gąsienica Sobczak

Stanisław Gąsienica Sobczak „Johym” (ur. 12 stycznia 1884 w Zakopanem, zm. 6 lutego 1942 tamże) – polski rzeźbiarz i ceramik.
Pochodził z góralskiego rodu Gąsieniców Sobczaków. Ukończył Szkołę Przemysłu Drzewnego w Zakopanem. Studiował do 1907 w krakowskiej Akademii Sztuk Pięknych w pracowni profesorów
Konstantego Laszczki i Józefa Mehoffera. Po pobycie w Paryżu wraca do Zakopanego. Działał w Towarzystwie „Sztuka Podhalańska” oraz w grupach „Rzeźba” i „Modła”. Był członkiem zarządu Kółka Rolniczego ("w 1910"). Od 1910 do wybuchu II wojny światowej uczestniczył w wystawach zakopiańskich; prezentując malarstwo, rzeźbę i ceramikę artystyczną. Jego pracownia ceramiczna przy ul. Kościeliskiej 51 ("budynek nie istnieje") była miejscem spotkań artystów (takich jak: Leon Chwistek, Mieczysław Szczuka, Stanisław Ignacy Witkiewicz). Pracownia Gąsienicy Sobczaka wyrabiała ozdobne dzbanki góralskie i statuetek ceramicznych; ta dziedzina twórczości była dotychczas na Podhalu zjawiskiem rzadkim. W 1913 był autorem lalek do pierwszej szopki zakopiańskiej. Od 1934 pełnił funkcję radnego miejskiego.
W 1940 przyjął zaproponowane przez Niemców stanowisko dyrektora Szkoły Zawodowej Góralskiej Sztuki Ludowej ("Berufsfachschule Für Goralische Volkskunst"), po kilku tygodniach zrezygnował na rzecz Jerzego ("Jorga") Śliwki, zostając jego zastępcą do spraw artystyczno-regionalnych do śmierci w 1942. Pochowany na Nowym Cmentarzu przy ulicy Nowotarskiej w Zakopanem (kw. L-A-14).

</doc>
<doc id="2830051" url="https://pl.wikipedia.org/wiki?curid=2830051" title="Rattenberg">
Rattenberg



</doc>
<doc id="2830053" url="https://pl.wikipedia.org/wiki?curid=2830053" title="Herb gminy Stare Babice">
Herb gminy Stare Babice

Herb gminy Stare Babice przedstawia w polu błękitnym od czoła podkowę srebrną z takąż strzałą między ocelami i krzyżem kawalerskim złotym, zaćwieczonym na barku; pod tym dwie szable, polska i kozacka, w krzyż skośny. Całość na tarczy typu hiszpańskiego.
Symbolika.
Podkowa z krzyżem i strzałą to godło herbu Dołęga rodziny Babickich, którzy posiadali dobra Stare Babice przez ok. 400 lat. Dwie skrzyżowane szable upamiętniają fakt, że to właśnie w jednej ze wsi na terenie gminy, Lipkowie, Henryk Sienkiewicz umieści scenę pojedynku por. Wołodyjowskiego z płk. Bohunem.
Historia.
Jest to drugi projekt herbu w historii gminy, różni się on nieznacznie od pierwszego, przyjętego Uchwałą Nr XXIX/250/98 Rady Gminy Stare Babice z dnia 4 czerwca 1998 roku. W pierwszym projekcie strzała była pod skrzyżowanymi szablami, które do tego, były jednakowe. Obecny herb przyjęto 30 października 2012 r. Projekt opracował Instytut Heraldyczno-Weksylologiczny Alfreda Znamierowskiego.

</doc>
<doc id="2830054" url="https://pl.wikipedia.org/wiki?curid=2830054" title="St. Englmar">
St. Englmar



</doc>
<doc id="2830063" url="https://pl.wikipedia.org/wiki?curid=2830063" title="Eichendorf">
Eichendorf

Lokalizacje.
Polska.
Dawne nazwy miejscowości:

</doc>
<doc id="2830064" url="https://pl.wikipedia.org/wiki?curid=2830064" title="Park krajobrazowy w Żyrardowie">
Park krajobrazowy w Żyrardowie



</doc>
<doc id="2830065" url="https://pl.wikipedia.org/wiki?curid=2830065" title="Reisbach">
Reisbach



</doc>
<doc id="2830066" url="https://pl.wikipedia.org/wiki?curid=2830066" title="Simbach">
Simbach



</doc>
<doc id="2830067" url="https://pl.wikipedia.org/wiki?curid=2830067" title="Wallersdorf">
Wallersdorf



</doc>
<doc id="2830068" url="https://pl.wikipedia.org/wiki?curid=2830068" title="Draganica">
Draganica

Draganica (bułg. "Драганица") – szczyt pasma górskiego Riła, w Bułgarii, o wysokości 2642 m n.p.m.

</doc>
<doc id="2830069" url="https://pl.wikipedia.org/wiki?curid=2830069" title="Sziszkowica (szczyt górski)">
Sziszkowica (szczyt górski)

Sziszkowica (bułg. "Шишковица") – szczyt pasma górskiego Riła, w Bułgarii, o wysokości 2669 m n.p.m.

</doc>
<doc id="2830070" url="https://pl.wikipedia.org/wiki?curid=2830070" title="Bogowie ulicy">
Bogowie ulicy

Bogowie ulicy (ang. "End of Watch") – amerykański dramat sensacyjny z 2012 roku, oparty na scenariuszu i w reżyserii Davida Ayera. Wyprodukowany przez Open Road Films.
Światowa premiera filmu miała miejsce 8 września 2012 roku podczas 37. Międzynarodowego Festiwalu Filmowego w Toronto. W Polsce premiera filmu odbyła się 14 grudnia 2012 roku.
Opis fabuły.
Brian Taylor (Jake Gyllenhaal), były komandos, pracuje w policji Los Angeles. Wraz ze swoim partnerem Mikiem Zavalą (Michael Peña) patroluje ulice pełnej zbrodni i przemocy metropolii. Policjanci interweniują w przypadkach awantur domowych, ulicznych strzelanin i gangsterskich porachunków. Kiedy wypowiedzą wojnę potężnemu meksykańskiemu kartelowi narkotykowemu Sinaloa, nie przebierają w środkach. Nie zważają nawet na to, że ich niekoniecznie zgodne z regulaminem poczynania są nagrywane: oficerowie mają przypięte do mundurów stale włączone minikamery. W bezpardonowej walce z przestępcami zaryzykują karierę, związki z najbliższymi i życie.
Obsada.
i inni

</doc>
<doc id="2830071" url="https://pl.wikipedia.org/wiki?curid=2830071" title="Teodosiewi karauli">
Teodosiewi karauli

Teodosiewi karauli (bułg. "Теодосиеви караули") – szczyt pasma górskiego Riła, w Bułgarii, o wysokości 2667 m n.p.m.

</doc>
<doc id="2830072" url="https://pl.wikipedia.org/wiki?curid=2830072" title="Sucha wapa">
Sucha wapa

Sucha wapa (bułg. "Суха вапа") – szczyt pasma górskiego Riła, w Bułgarii, o wysokości 2639 m n.p.m.

</doc>
<doc id="2830073" url="https://pl.wikipedia.org/wiki?curid=2830073" title="Kowacz">
Kowacz

Kowacz (bułg. "Ковач") – szczyt pasma górskiego Riła, w Bułgarii, o wysokości 2634 m n.p.m.

</doc>
<doc id="2830074" url="https://pl.wikipedia.org/wiki?curid=2830074" title="Protestantyzm w Południowej Afryce">
Protestantyzm w Południowej Afryce

Protestantyzm w Republice Południowej Afryki – bierze swoje początki w pierwszym osadnictwie europejskim, na Przylądku Dobrej Nadziei w 1652 roku. Od tego czasu, protestantyzm był przeważającą religią europejskich osadników, a dzisiaj dominuje wśród wszystkich mieszkańców RPA, niezależnie od pochodzenia.
Według CIA Factbook 86% ludności wyznaje chrześcijaństwo. Według danych "Operation World" na 2010 rok protestantyzm i niezależne Kościoły obejmują razem 57,8% populacji kraju. Według badania z 2016 roku największe grupy stanowią: niezależne Kościoły afrykańskie (25,4%), zielonoświątkowcy (15,2%), metodyści (6,4%), kalwini (5,3%), chrześcijanie bezdenominacyjni (4,5%), anglikanie (3,2%), baptyści (1,9%) i luteranie (1,7%).
Dane statystyczne.
Ważniejsze denominacje protestanckie, według najnowszych danych:

</doc>
<doc id="2830076" url="https://pl.wikipedia.org/wiki?curid=2830076" title="Guyon Fernandez">
Guyon Fernandez

Guyon Fernandez (ur. 18 kwietnia 1986) – holenderski piłkarz grający na pozycji napastnika.
Kariera klubowa.
Fernandez zaczął karierę w ADO Den Haag. W 2008 roku przeszedł do Excelsioru Rotterdam i w sezonie 2009/10 poprowadził klub do awansu do Eredivisie, zdobywając 15 bramek.
W maju 2011 roku ogłoszono, że po zakończeniu sezonu Fernandez podpisze kontrakt z lokalnym rywalem, Feyenoordem. Jako że trenerzy nie stawiali na niego konsekwentnie, w 2013 roku został na własną prośbę wypożyczony do PEC Zwolle. Na początku 2015 został zawodnikiem klubu występującego w Eredivisie, NAC Breda. 11 sierpnia 2015 przeniósł się do australijskiego Perth Glory FC. Na początku kwietnia 2016 jako wolny agent podpisał kontrakt z ukraińskim klubem Stal Dnieprodzierżyńsk. W czerwcu 2016 opuścił Stal.

</doc>
<doc id="2830077" url="https://pl.wikipedia.org/wiki?curid=2830077" title="Sphyrna">
Sphyrna

Sphyrna – rodzaj drapieżnych ryb chrzęstnoszkieletowych z rodziny młotowatych (Sphyrnidae). 
Klasyfikacja.
Gatunki zaliczane do tego rodzaju:

</doc>
<doc id="2830081" url="https://pl.wikipedia.org/wiki?curid=2830081" title="Krystyna Michajlenko">
Krystyna Michajlenko



</doc>
<doc id="2830084" url="https://pl.wikipedia.org/wiki?curid=2830084" title="Ruud Vormer">
Ruud Vormer

Ruud Vormer (ur. 11 maja 1988) – holenderski piłkarz grający na pozycji pomocnika. Od 2014 jest zawodnikiem Club Brugge.
31 maja 2018 zadebiutował w reprezentacji Holandii w zremisowanym 1:1 meczu ze Słowacją.

</doc>
<doc id="2830086" url="https://pl.wikipedia.org/wiki?curid=2830086" title="Wysoka fala">
Wysoka fala

Wysoka fala (ang. "Chasing Mavericks") – amerykański dramat z 2012 roku w reżyserii Curtisa Hansona i Michaela Apteda. Wyprodukowany przez 20th Century Fox. Film powstał na podstawie prawdziwej historii kalifornijskiego surfera, Jaya Moriarity'ego, który w wieku 23 lat zginął podczas swobodnego nurkowania w Oceanie Indyjskim.
Światowa premiera filmu miała miejsce 26 października 2012 roku, natomiast w Polsce odbyła się 14 grudnia 2012 roku.
Opis fabuły.
Surfer Jay Moriarity marzy o pływaniu na kalifornijskich Mavericks, jednych z największych fal na świecie. 15-latek prosi mieszkającego po sąsiedzku legendarnego mistrza sportów wodnych, Ricka „Frosty'ego” Hessona, by ten szkolił go w surfingu. Podczas treningów mentor i jego uczeń zaprzyjaźniają się. W wieku 16 lat Jay zdobywa międzynarodową sławę. Potem poślubia Kim, którą kocha od dziecka. Umiera przed 23 urodzinami podczas swobodnego surfowania na Malediwach.

</doc>
<doc id="2830090" url="https://pl.wikipedia.org/wiki?curid=2830090" title="Państwowa Szkoła Zawodowa Góralskiej Sztuki Ludowej">
Państwowa Szkoła Zawodowa Góralskiej Sztuki Ludowej

Państwowa Szkoła Zawodowa Góralskiej Sztuki Ludowej – nazwa nadana przez działaczy niemieckiej akcji germanizacyjnej Goralenvolk przedwojennej Państwowej Szkole Przemysłu Drzewnego w Zakopanem, która pod tą nazwą funkcjonowała od 1918 do 1939 roku. Przymiotnik „państwowe” otrzymało również Muzeum Tatrzańskie co w zamierzeniach kolaborantów miało stanowić namiastkę podhalańskiej suwerenności.
W 1940 Niemcy zaproponowali stanowisko dyrektora Stanisławowi Gąsienicy Sobczakowi „Johym” (1884-1942), który po kilku tygodniach zrezygnował na rzecz Jerzego („Jorga”) Śliwki, zostając jego zastępcą do spraw artystyczno-regionalnych do śmierci w 1942 roku.

</doc>
<doc id="2830091" url="https://pl.wikipedia.org/wiki?curid=2830091" title="Mistrzostwa Polski w Kajakarstwie 2004">
Mistrzostwa Polski w Kajakarstwie 2004

66. Mistrzostwa Polski seniorów w kajakarstwie – odbyły się w dniach 3–5 września 2004 roku w Bydgoszczy.

</doc>
<doc id="2830093" url="https://pl.wikipedia.org/wiki?curid=2830093" title="Murray Chatlain">
Murray Chatlain

Murray Chatlain (ur. 19 stycznia 1963 w Saskatoon) – kanadyjski duchowny katolicki, arcybiskup Keewatin-Le Pas od 2012.
Życiorys.
Święcenia kapłańskie otrzymał 15 maja 1987 i inkardynowany został do diecezji Saskatoon. Pracował przede wszystkim jako duszpasterz parafialny. W latach 2002-2005 przebywał na terenie diecezji MacKenzie-Fort Smith, pracując w kilku parafiach tejże diecezji.
23 czerwca 2007 został mianowany biskupem koadiutorem diecezji MacKenzie-Fort Smith na Terytoriach Północno-Zachodnich. Sakry biskupiej udzielił mu 14 września 2007 abp Luigi Ventura. Biskupem diecezjalnym tej diecezji został 10 maja 2008.
6 grudnia 2012 papież Benedykt XVI mianował go arcybiskupem Keewatin-Le Pas i jednocześnie administratorem apostolskim diecezji MacKenzie-Fort Smith do czasu wyboru nowego ordynariusza.
Paliusz otrzymał z rąk papieża Franciszka w dniu 29 czerwca 2013.

</doc>
<doc id="2830095" url="https://pl.wikipedia.org/wiki?curid=2830095" title="Galeria Moje Archiwum">
Galeria Moje Archiwum

Galeria Moje Archiwum (lub Moje Archiwum) – autorska galeria sztuki współczesnej założona przez Andrzeja Ciesielskiego, która działała w Koszalinie od 1990 do 2002 roku. W latach 1986–1990 jako Galeria Na Plebanii organizowała wystawy korzystając z gościnności różnych instytucji. W latach 1990–2002 miała swoją stałą siedzibę przy ulicy Grunwaldzkiej 20. W ramach jej działalności zorganizowano wystawy indywidualne, wystawy zbiorowe, ekspozycje zbiorów własnych w formie plansz dokumentacyjnych, spotkania, pokazy, wystąpienia artystyczne, warsztaty, performance, pokazy wideo, a w dziedzinie edukacji – warsztaty dla młodzieży prowadzone przez twórców z terenu całego kraju.
Moje Archiwum wydało również teksty autorskie. W 1990 roku ukazał się zbiór tekstów Józefa Robakowskiego „Dekada 1980–1990 – sztuka podejmowania decyzji”. Przy współudziale J. Robakowskiego zostało wydanych sześć zeszytów artystycznych „UWAGA”, w których swoje teksty zamieścili m.in. Lucyna Skompska, Zbigniew Warpechowski, Paweł Kwiek, Jerzy Busza. W 1995 roku zostały opracowane i wydane „Teksty interwencyjne” J. Robakowskiego.
Zbiory Mojego Archiwum.
Moje Archiwum gromadzi dokumentację działalności artystycznej dotyczącej sztuki współczesnej po 1945 roku (druki, afisze, książki, katalogi, czasopisma, druki autorskie, dzieła sztuki, książki artystyczne, fotografie, wideo, teksty itp.) ze szczególnym uwzględnieniem twórczości wybranych artystów.
Mimo zamknięcia Galerii w 2002 roku, Andrzej Ciesielski kontynuuje działalność archiwizacyjną. Od 2010 roku zbiorami Mojego Archiwum opiekuje się Fundacja Moje Archiwum.
Artyści.
Janusz Bałdyga, Jerzy Bereś, Gerhard Jürgen Blum-Kwiatkowski, Cezary Bodzianowski, Włodzimierz Borowski, Witosław Czerwonka, Danuta Dąbrowska, Andrzej Dłużniewski, Leszek Golec, Jerzy Grzegorski, Izabella Gustowska, Marek Janaszewski, Marek Janiak, Elżbieta Kalinowska, Władysław Kaźmierczak, Adam Klimczak, Leszek Knaflewski, Paweł Kula, Paweł Kwaśniewski, Zdzisław Kwiatkowski, Paweł Kwiek, Andrzej Lachowicz, Natalia LL, Jerzy Ludwiński, Antoni Mikołajczyk, Zdzisław Pacholski, Andrzej Partum, Maria Pinińska-Bereś, Anna Płotnicka, Dorota Podlaska, Józef Robakowski, Zygmunt Rytka, Aleksandra Ska, Andrzej Słowik, Mikołaj Smoczyński, Maria Stafyniak, Jan Świdziński, Zbigniew Taszycki, Brunon Tode, Ryszard Tokarczyk, Jerzy Truszkowski, Anna Tyczyńska, Zbigniew Warpechowski, Waldemar Wojciechowski, Krzysztof Zarębski, Wojciech Zamiara, Ewa Zarzycka

</doc>
<doc id="2830096" url="https://pl.wikipedia.org/wiki?curid=2830096" title="Feliks Giela">
Feliks Giela

Feliks Kasper Adam Giela (ur. 20 listopada 1859 w Złoczowie, zm. 5 lutego 1936 w Sanoku) – polski prawnik, aptekarz, burmistrz Sanoka w latach 1905–1914, działacz społeczny.
Życiorys.
Urodził się 20 listopada 1859 w Złoczowie. Jego rodzicami byli Jan i Bronisława z domu Krajewska (zm. 4 grudnia 1912 w wieku 72 lat). Postanowieniem C. K. Sądu Powiatowego w Sanoku z 15 maja 1895 został ustanowiony kuratorem dla dr. Jana Gieli, byłego auskultanta sądowego, który został uznany za obłąkanego.
Feliks Giela z wykształcenia był prawnikiem, lecz został aptekarzem, jako że jego zamiłowaniem była farmacja. Po osiedleniu się w Sanoku był pracownikiem Apteki Obwodowej Jana Zarewicza (najstarszej w mieście), później jej zarządcą. W maju 1885 zmarł Jan Zarewicz (w latach 1883–1892 zarządzał nią Feliks Dobrzyniecki). W 1892 Giela został dzierżawcą apteki, a we wrześniu 1896 za cenę 75 000 zł zakupił ją na własność od spadkobierców Jana Zarewicza (wraz z działką i ogrodem). Pozostawał właścicielem nieruchomości z budynkiem apteki do początku lat 30. XX wieku. W latach 1892–1904 jej zarządcami byli upoważnieni wyspecjalizowani farmaceuci. Apteka Feliksa Gieli, w formie parterowego dworku, znajdowała się przy ówczesnej ulicy Krakowskiej, w 1894 przemianowanej na ulicę Tadeusza Kościuszki, pod numerem 78, potem 18 (w 1963 zabytkowy budynek został zburzony). Około 1901 aptekę odkupił i został jej właścicielem Tobiasz Dawid Löbel, a w 1906 wykupił ją Marian Kawski (burmistrz miasta w latach 1919–1920). Na terenach jego ogrodów, istniejących za apteką, są obecnie zabudowania na ulicy Kazimierza Wielkiego. W 1895 miasto odkupiło od niego tereny wiodące od Państwowego Gimnazjum Męskiego im. Królowej Zofii do ulicy Tadeusza Kościuszki i nazwano je ulicą Nową (obecnie Mickiewicza). Uzyskany dochód przekazał na potrzeby ubogich, bibliotekę oraz na Polskie Towarzystwo Gimnastyczne „Sokół”.
W 1887 Feliks Giela wygrał premię w losowaniu za rozwiązanie arytmografu w czasopiśmie lwowskim „Ruch”. Był członkiem komitetu organizacyjnego Krajowy Zjazd Strażacki w Sanoku zorganizowany w lipcu 1904. Należał do dyrekcji sklepu kółka rolniczego w Sanoku. 14 grudnia 1904 przewodniczył posiedzeniu założycielskiemu powołanego Towarzystwa Upiększania Miasta Sanoka, był jego działaczem, był wydziałowym TUMS, wspierał stowarzyszenie finansowo, podobnie jak akcję powstawania pomnika Tadeusza Kościuszki, który stanął na Placu św. Jana. Pierwotnie w 1894 Feliks Giela założył Czytelnię Mieszczańską (jako agenda Kasyna Mieszczańskiego) działającą w budynku Ramerówka. Pełnił funkcję jej prezesa od listopada 1894 (ponownie wybrany 3 marca 1895) do stycznia 1896, ponowie wybierany 28 stycznia 1905, 8 maja 1910. Organizowano w niej bale karnawałowe, spotkania inteligencji i rzemieślników. W listopadzie 1895 został wybrany członkiem wydziału Towarzystwa Kasyna w Sanoku. Był działaczem Polskiego Stronnictwa Ludowego, Towarzystwa Szkoły Ludowej. Był członkiem założycielem sanockiego gniazda Polskiego Towarzystwa Gimnastycznego „Sokół” (był wydziałowym, działał jako wydziałowy, na stanowisku podskarbiego i skarbnika, funkcjonował w komisji finansowej). Wraz z przedstawicielami macierzystego oddziału uczestniczył w jubileuszowym I Zlocie Sokolim od 5 do 6 czerwca 1892 we Lwowie z okazji 25-lecia Towarzystwa. Był członkiem „Sokoła” zarówno w czasie zaboru austriackiego, jak i w niepodległej II Rzeczypospolitej. Otrzymał tytuł honorowego członka sanockiego gniazda TG „Sokół”. Był członkiem zwyczajnym Macierzy Szkolnej dla Księstwa Cieszyńskiego. W 1904 został wybrany jednym z dyrektorów Towarzystwa Kasy Zaliczkowej w Sanoku na okres sześciu lat. W połowie 1904 złożył funkcję członka rady nadzorczej Powiatowego Towarzystwa Zaliczkowego w Sanoku. Na początku 1905 został wybrany do komisji szkontrującej Towarzystwa Młodzieży Polskiej „Znicz”. Przed 1914 był przewodniczącym wydziału szkolnego Przemysłowej Szkoły Uzupełniającej w Sanoku-Posadzie Olchowskiej. W 1905, 1907, 1910 był wybierany członkiem wydziału „Towarzystwa Bursy”, sprawującego pieczę nad Bursą Jubileuszową im. Cesarza Franciszka Józefa w Sanoku. W 1929 był jednym z założycieli sanockiego koła Polskiego Towarzystwa Tatrzańskiego. Był członkiem czynnym zwyczajnym Towarzystwa dla Popierania Nauki Polskiej we Lwowie.
Był politykiem Polskiego Stronnictwa Demokratycznego (tzw. „galicyjscy demokraci”). W mieście członkami ugrupowania byli także Jan Zarewicz, Michał Słuszkiewicz, Kazimierz Lipiński. Pełnił funkcję radnego miejskiego, w tym asesora (kadencji od 1900, asesor). Po wyborze na stanowisko burmistrza Aitala Witoszyńskiego 22 grudnia 1898 pełnił funkcję zastępcy burmistrza, ponownie od 1903. Do końca 1905 pełnił stanowisko członka komisji szacunkowych podatku osobisto-dochodowego w Sanoku. Po dymisji burmistrza 14 lutego 1905 rada miasta przez dwa lata nie wybrała jego następcy w wyniku braku wymaganej liczby radnych. W związku z tym magistratem kierował Feliks Giela, formalnie pozostający na stanowisku zastępcy burmistrza (drugim zastępcą był Natan Nebenzahl). Po wyborach w 1907 i dalszym braku radnych na posiedzeniu, 1 sierpnia 1907 Giela w wyrazie protestu zrezygnował z pełnionej funkcji. Ostatecznie 26 sierpnia 1907 rada zebrała się i dokonała wyboru burmistrza, którym został Feliks Giela, sprawujący urząd w kolejnych latach (jego zastępcą był Artur Goldhammer), w latach około 1910, 1911 jako komisarz rządowy, od około 1913 formalnie jako burmistrz (wówczas jego zastępcą był Paweł Biedka). Od tego czasu, jako delegat miasta, był członkiem Rady Szkolnej Okręgowej w Sanoku. Jako burmistrz z urzędu był przewodniczącym wydziału Kasy Oszczędności Miasta Sanoka. W czasie sprawowania urzędu przez Feliksa Gielę miasto rozwijało się pod względem gospodarczym i kulturalnym. W czasie katastrofalnych powodzi w Sanoku w kwietniu 1907 oraz w marcu 1908 stanął na czele powołanego każdorazowo komitetu ratunkowego. W 1910 został mianowany tymczasowym naczelnikiem gminy Posada Sanocka w charakterze komisarza rządowego, po jej przyłączeniu do miasta w 1910 w wyniku decyzji Wydziału Krajowego we Lwowie z 1909 (zastępcą był Jan Staruszkiewicz). Pod koniec 1910 ponownie został wybrany radnym Sanoka. W trakcie 1912 pełnił urząd burmistrza także po ukonstytuowaniu się nowej Rady Miejskiej 26 czerwca 1912 po przyłączeniu do Sanoka gminy Posada Sanocka. W 1912 zdecydował się zrezygnować z funkcji burmistrza z powodu stanu zdrowia (choroba oczu). W lipcu 1912 udał się na sześciotygodniowy urlop i od tego czasu obowiązki przejął wiceburmistrz Paweł Biedka 5 grudnia 1912 Rada Miejska przyjęła rezygnację burmistrza. 21 grudnia 1912 przegłosowano wniosek o przekonanie burmistrza do pozostania na stanowisku. Latem 1913 przebywając na kuracji w Lovranie ponownie przesłał pismo z rezygnacją z funkcji burmistrza z uwagi na stan zdrowia. 25 września 1913 Rada nie przyjęła rezygnacji i udzieliła Gieli urlopu. Na posiedzeniu Rady Miejskiej 19 lutego 1914 przyjęto jego kategoryczną rezygnację. Wtedy też jednomyślną decyzją Rady nadano mu tytuł Honorowego Obywatela Królewskiego Wolnego Miasta Sanoka w uznaniu działalności na rzecz miasta na stanowiskach wiceburmistrza (w okresie powodzi) i burmistrza (włączenie do miasta Posady Sanockiej). Jego następcą został Paweł Biedka wybrany 2 kwietnia 1914.
Feliks Giela kierował Strażą Ogniową. Ponadto działał na rzecz osób biednych i potrzebujących, prowadził powstawanie koszar wojskowych przy ul. Adama Mickiewicza w 1912, sanockiego szpitala. Prężnie budowano nowe drogi, ulice, kanalizację, a dodatkowo miasto otrzymało połączenie telefoniczne. Feliks Giela od około 1908 był członkiem Rady c. k. powiatu sanockiego, wybrany z grupy gmin miejskich, pełnił mandat w kolejnych latach (1908, 1909, 1910, 1911, 1912), w kolejnych wyborach do Rady w 1912 został wybrany ponownie z grupy gmin wiejskich, został członkiem wydziału. Po wybuchu I wojny światowej od 18 września 1914 przebywał w Wiedniu. Podczas wojny, po utworzeniu Naczelnego Komitetu Narodowej wszedł w skład Powiatowego Komitetu Narodowego (PKN) w Sanoku, a w jego ramach został kierownikiem sekcji finansowej. W 1918 wraz z innymi osobistościami miejskimi (jako przewodniczący Wojciech Ślączka oraz m.in. Adam Pytel, Paweł Biedka, Jan Rajchel, Karol Zaleski oraz wojskowi kpt. Antoni Kurka i kpt. Franciszek Stok) funkcjonował w ramach powołanego 20 października 1918 Komitetu Samoobrony Narodowej, który 31 października/1 listopada 1918 dokonał bez walk przejęcia władzy w Sanoku. Był radnym pierwszej powojennej kadencji od 1919. Sprawował mandat radnego w Sanoku kadencji od 1924. Pełnił stanowisko przewodniczącego dyrekcji Kasy Oszczędności miasta Sanoka (1927).
Został członkiem założonej 11 stycznia 1903 w Sanoku pierwszej filii lwowskiego Towarzystwa Chowu Drobiu, Gołębi i Królików. Był numizmatykiem. W życiu prywatnym był związany z Olgą Ścibor-Rylską (1873–1898), córką Augusta, zmarłą przed planowanym ślubem. Giela na zawsze pozostał jej wierny i nie ożenił się już, poświęcając się wyłącznie pracy. Był osobą zamożną, zaś sporą część majątku przeznaczał na cele dobroczynne, w tym na fundusz pomocy ubogim. W kwietniu 1917 został członkiem wieczystym stowarzyszenia galicyjskiego Czerwonego Krzyża. Był członkiem wspierającym Katolicki Związek Młodzieży Rękodzielniczej i Przemysłowej w Sanoku.
W okresie II Rzeczypospolitej w 1936 w uznaniu zasług, władze miasta przemianowały ulicę Zgody w dzielnicy Śródmieście nadając jej imię Feliksa Gieli (obecnie znajduje się w centrum miasta, obok Placu Miast Partnerskich).
Feliks Giela zmarł 5 lutego 1936 w Sanoku. Został pochowany na cmentarzu przy ul. Jana Matejki w Sanoku, a jego nagrobek stanowi tumba sarkofagowa. Nagrobek został uznany za obiekt zabytkowy i podlega ochronie prawnej. Obok została pochowana Janina ze Żłystkowskich Gielowa (1882-1946). Staraniem Stowarzyszenia Opieki nad Starymi Cmentarzami w Sanoku nagrobek został odnowiony do września 2015.
Podczas uroczystości 130-lecia gniazda TG „Sokół” w Sanoku 29 czerwca 2019 na gmachu tegoż została odsłonięta tablica upamiętniająca 10 działaczy zasłużonych dla organizacji sokolej i Sanoka, w tym Feliksa Gielę.

</doc>
<doc id="2830101" url="https://pl.wikipedia.org/wiki?curid=2830101" title="Nasolamia velox">
Nasolamia velox

Nasolamia velox – gatunek rekina z rodziny żarłaczowatych (Carcharhinidae), jedyny przedstawiciel rodzaju Nasolamia. Występuje w tropikalnych wodach Oceanu Spokojnego, wzdłuż zachodnich wybrzeży kontynentów amerykańskich, od Kalifornii na północy po Peru na południu. Zamieszkuje płytkie wody o głębokości zwykle nie przekraczającej 24 metrów, wzdłuż górnych krawędzi szelfów kontynentalnych. Posiada wrzecionowaty, wydłużony, lekko zbudowany korpus z szeroką głową, o ostro zakończonym pysku ze stosunkowo małym, V-kształtnym otworem gębowym oraz dużą, heterocerkiczną płetwę ogonową z trójkątnym fałdem skórnym na końcu górnego łuku. Z uwagi na liczne podobieństwa morfologiczne bywa mylony z innymi gatunkami rekinów, w tym "Carcharhinus brevipinna" i "Rhizoprionodon longurio". Grzbiet rekina ma barwę jasnoszarą, ciemnoszarą lub jasnobrunatną. Dorosłe osobniki osiągają zwykle 1,3-1,4 m długości. Wielkość nie jest cechą dymorfizmu płciowego u tego gatunku.
Podobnie jak inne żarłaczowate jest żyworodny. Kopulacja odbywa się za pomocą pterygopodium, narządu płciowego samca. Po trwającej około 8-9 miesięcy ciąży samica rodzi zwykle 5 młodych, mierzących 53-55 cm. Dieta tego rekina składa się głównie z małych ryb kostnoszkieletowych, głowonogów i skorupiaków. Rekin ten przebywa najczęściej małych grupach, rzadziej preferuje samotniczy tryb życia. Poławia się go na większości obszarów występowania w celach handlowych lub przemysłowych. Cenione jest zwłaszcza jego mięso, ale również płetwy i pochodna mączka rybna. Na olej z wątroby i szczęki nie ma większego popytu. Międzynarodowa Unia Ochrony Przyrody nie posiada wystarczających danych, by określić stopień zagrożenia i wielkość populacji tego gatunku. Za główne zagrożenia dla "N. velox" uznaje się przełowienie i degradację naturalnych siedlisk.
Taksonomia i filogenetyka.
Gatunek ten po raz pierwszy opisał amerykański ichtiolog Charles Henry Gilbert w 1898 pod nazwą "Carcharhinus velox" w biuletynie waszyngtońskiego Muzeum Historii Naturalnej ("Bulletin of the United States National Museum"). Okazem typowym (holotypem) była mierząca 120 cm samica wyłowiona u wybrzeży Panamy w styczniu 1896 roku, należąca do zbiorów Uniwersytetu Stanforda, gdzie oznaczona jest numerem katalogowym SU 11893. Ze względu na niespotykane u innych żarłaczy cechy anatomiczne, jak szerokie, poprzecznie ułożone nozdrza rozmieszczone blisko siebie, czy różnice w budowie czaszki – w okolicy kości sitowej – Leonard Compagno i Jack Garrick w 1983 roku utworzyli dla tego taksonu nowy rodzaj "Nasolamia". W 1988 roku Leonard Compagno opierając się na fenetycznych badaniach uznał, że "N. velox" jest siostrzanym taksonem kladu tworzonego przez "Carcharhinus acronotus", "C. brachyurus", "C. falciformis", "C. cautus", "C. melanopterus" i "C. signatus". Analiza filogenetyczna mitochondrialnego DNA przeprowadzona w 2012 roku przez Gavina Naylora i innych wykazała, że gatunek ten jest siostrzanym taksonem dla "C. acronotus" i wraz z nim tworzy klad z "C. isodon".
Występowanie.
"Nasolamia velox" zamieszkuje tropikalne wody przybrzeżne wschodniego Oceanu Spokojnego. Rekin ten występuje u wybrzeży zachodnich Stanów Zjednoczonych (na południe od Sacramento), Meksyku, Gwatemali, Salwadoru, Hondurasu, Nikaragui, Kostaryki, Panamy, Kolumbii, Ekwadoru i Peru, w Zatoce Kalifornijskiej i Zatoce Panamskiej oraz w wodach wokół wysp Ravillagigedo, Malpelo, Galapagos i Wyspy Kokosowej. Preferuje płytkie przybrzeżne wody wzdłuż półek szelfów kontynentalnych. Niekiedy poławiany na otwartych wodach, 32-98 (Gwatemala) i 80-120 (Kostaryka) kilometrów od brzegów. Zwykle spotykany jest na głębokości 15–24 metrów, choć potrafi schodzić dużo głębiej, nawet na ponad 190 m. Obserwowany czasami w pobliżu ujść rzek i estuariów.
Cechy morfologiczne.
Rekin ten posiada wrzecionowaty, wydłużony, lekko zbudowany korpus. Cechą charakterystyczną tego gatunku jest wydłużona szeroka głowa o ostro zakończonym pysku ze stosunkowo małym, V-kształtnym otworem gębowym. W szczękach mieści się kilka rzędów zębów. Pierwszy z nich ułożony jest pionowo, a każdy kolejny coraz bardziej pochylony ku tyłowi. W razie utraty któregoś z zębów na jego miejsce przesuwa się następny z kolejnego rzędu. Trzon górnych zębów jest masywny i trójkątny o piłkowanych krawędziach po obu stronach, podstawa jest szeroka, bocznie spłaszczona. Mniejsze dolne zęby posiadają delikatnie gładkie, ostre krawędzie i szerszą podstawę w stosunku do szczytu zęba. W górnej szczęce mieści się 27–30 zębów, w dolnej 24–28. Wydłużone nozdrza osadzone po bokach spodu pyska posiadają małe trójkątne fałdy skórne. Stosunkowo małe, okrągłe oczy wyposażone są w fałdy półksiężycowate spojówek (ochraniające migotkę). Za nimi znajdują się niewielkie owalne tryskawki. Rekin ten posiada pięć niedużych równych szczelin skrzelowych. Na spodzie pyska widoczne są liczne elektroreceptory zwane ampułkami Lorenziniego.
Tępo zakończona pierwsza, stosunkowo niska, trójkątna płetwa grzbietowa ma długą wolną dalszą końcówkę. Kształtem przypomina łagodnie wygięty ku tyłowi sierp. Jej proksymalna krawędź leży dokładnie nad tylną krawędzią podstawy płetw piersiowych. Mała druga płetwa grzbietowa ma romboidalny kształt i wąską podstawę. Umiejscowiona jest nad płetwą odbytową. Pomiędzy płetwami grzbietowymi widoczny wyraźny międzygrzbietowy łuk. Ostro zakończone płetwy piersiowe są długie i szerokie, z mocno zagiętą dystalną krawędzią. Ulokowane są tuż za ostatnią parą szczelin skrzelowych. Małe płetwy brzuszne, podobnie jak pierwsza płetwa grzbietowa, mają trójkątny kształt, i szeroką podstawę. U samca z wewnętrznej, tylnej części płetw brzusznych wykształcił się narząd kopulacyjny zwany pterygopodium. Płetwa odbytowa jest większa od drugiej płetwy grzbietowej. Posiada zaokrągloną, mocno wygiętą ku tyłowi dolną i ostrą wolną górną końcówkę. Na końcu ogona mieści się długa, heterocerkiczna, asymetryczna płetwa ogonowa. Na końcu jej górnego łuku, kilkukrotnie dłuższego od dolnego, mieści się szeroki wydłużony fałd skórny bez wyraźnego poprzedzającego go wcięcia.
Skórę pokrywają romboidalne połyskujące łuski plakoidalne. Grzbiet rekina ma jasnoszarą, ciemnoszarą lub jasnobrunatną barwę. Spód i boki są nieco jaśniejsze, barwy białej lub srebrnej. Płetwy brzuszne, płetwa ogonowa i dystalna końcówka płetwy ogonowej ciemniejsze od korpusu. Dorosłe osobniki osiągają zazwyczaj 1,3–1,4 m (maksymalnie 1,6 m). Wielkość nie jest cechą dymorfizmu płciowego, samice są niekiedy nieznacznie większe od samców.
Z uwagi na liczne podobieństwa morfologiczne często mylony z młodymi osobnikami "Carcharhinus brevipinna". Cechą odróżniającą oba gatunki jest ubarwienie – grzbiet "N. velox" jest jaśniejszy, w dodatku rekin ten posiada charakterystyczną ciemną końcówkę pyska obramowaną białą krawędzią (widoczną szczególnie u dorosłych osobników), w przeciwieństwie do "C. brevipinna", który cechuje się ciemnymi, często czarnymi wzorami na krawędziach płetw grzbietowych, piersiowych, odbytowej i ogonowej, podobnie jak żarłacz czarnopłetwy ("C. limbatus"). Mylony czasami również z "Rhizoprionodon longurio" – gatunki te odróżnia położenie drugiej płetwy grzbietowej względem płetwy odbytowej, rozmiar i kształt nozdrzy oraz obecność wcięcia poprzedzającego płetwę ogonową u "R. longurio".
Ekologia i zachowanie.
Niewiele wiadomo o ekologii tego gatunku. Młode osobniki przebywają w większych grupach, starsze i dorosłe osobniki preferują mniejsze skupiska, rzadziej samotniczy tryb życia. Dieta "N. velox" składa się głównie z małych ryb kostnoszkieletowych (w tym sardelowatych i śledziowatych), skorupiaków (krabów i krewetek) i głowonogów. Żeruje zwykle bliżej dna, rzadziej przy powierzchni. Jego zęby nie są przystosowane do cięcia i wyrywania większych kawałków mięsa, co sugeruje, że rekin ten atakuje ofiary dużo mniejsze od siebie, by móc pochwyconą zdobycz połknąć w całości.
Cykl życiowy.
Podobnie jak inne żarłaczowate, jest żyworodny. Samce i samice dojrzewają płciowo osiągnąwszy 1–1,1 m długości. Gody mają miejsce od maja do lipca lub w miesiącach jesiennych, w zależności od szerokości geograficznej. W tym okresie pobudzone samce uporczywie próbują doprowadzić do kopulacji, często w sposób agresywny, gryząc samicę w okolicy płetwy grzbietowej i płetw piersiowych. Jest to typowe zachowanie dla żarłaczowatych. Z tego powodu często spotyka się blizny na grzbiecie samic. Kopulacja odbywa się za pomocą pterygopodium, narządu wykształconego z dystalnych fragmentów płetw brzusznych samców. Podczas zapłodnienia para rekinów łączy się na jakiś czas w wyraźnym uścisku. Embriony w ciele matki zużywają zapasy żółtka z pęcherzyka żółtkowego, który później łączy się ze ścianą macicy, tworząc tzw. łożysko żółtkowe, dzięki któremu dostarczane jest pożywianie z organizmu matki. Po trwającej 8-9 miesięcy ciąży samica rodzi średnio 5 młodych. Liczba młodych zależy od rozmiarów matki – im większa samica, tym liczniejszy miot. W niektórych rejonach poród następuje w okolicach marca. Noworodki mierzą około 53-55 cm. Przez pierwszych kilka lat młodociane osobniki pozostają w płytkich przybrzeżnych wodach, dużo bezpieczniejszych od otwartej toni głębszych wód. Do osiągnięcia dojrzałości przebywają w większych grupach. Dzięki temu chronione są lepiej przed atakami drapieżników. Nowo narodzone młode przypominają z wyglądu dorosłe osobniki, choć posiadają bardziej wydłużony korpus i proporcjonalnie mniejsze płetwy. Brak informacji na temat długości życia "N. velox".
Relacje z ludźmi.
Rekin ten poławiany jest w większości obszarów występowania za pomocą sieci skrzelowych, sieci powierzchniowych, włoków dennych i lin z haczykami (takli). Do końca XX wieku gatunek ten uważany był za dość rzadki. Sytuację tę zmieniły dane dotyczące połowów u wybrzeży Meksyku z lat 1996-2001, podczas których wyłowiono aż 1149 sztuk "N. velox" (529 samic i 620 samców). Według danych z 2004 roku gatunek ten jest ważnym elementem przemysłu rybołówstwa morskiego u wybrzeży Puerto Madero w Meksyku oraz Kostaryki, gdzie stanowi 13-21% połowów wśród małych gatunków spodoustych. U wybrzeży Ekwadoru, Kolumbii i Nikaragui "N. velox" poławiany jest sporadycznie, głównie w formie przyłowu. W okolicach Salwadoru i Panamy nie poławia się tego gatunku. Jego mięso, uznawane jest za przysmak, wykorzystywane jest lokalnie. Płetwy eksportowane są do Hongkongu, między innymi w celu produkcji zupy z płetwy rekina. Na olej z wątroby, skórę i szczęki nie ma większego popytu na obszarach Ameryki Środkowej i Południowej. Niewykorzystane fragmenty przetwarzane są na mączkę kostną.
Ochrona i zagrożenia.
Rekin ten nie jest objęty ochroną gatunkową u wybrzeży żadnego kraju. Prawo Ekwadoru i Nikaragui zabrania rybakom odcinania płetw żywym rekinom i wyrzucania okaleczonych zwierząt za burtę. W Meksyku połowy rekinów są ściśle regulowane dzięki systemowi liczebnych zezwoleń na odłów. Mimo to w wielu miejscach wciąż występuje kłusownictwo na dużą skalę, z uwagi brak wystarczających środków do egzekwowania przepisów. U wybrzeży Hondurasu obowiązuje zakaz połowów małych gatunków rekinów, a każdy okaz złapany jako przyłów musi być odnotowany.
Międzynarodowa Unia Ochrony Przyrody nie posiada wystarczających danych, by określić stopień zagrożenia i wielkość populacji "Nasolamia velox". Pomimo tego, organizacja uważa, że rekin ten może być zagrożony z uwagi na możliwość przełowienia na niektórych obszarach, zbyt intensywny odłów młodocianych osobników, degradację i zanieczyszczenie środowiska oraz stopniowe zanikanie naturalnych siedlisk.

</doc>
<doc id="2830102" url="https://pl.wikipedia.org/wiki?curid=2830102" title="Gérard Pettipas">
Gérard Pettipas

Gérard Pettipas CSsR (ur. 6 września 1950 w Halifaksie) – kanadyjski duchowny katolicki, redemptorysta, arcybiskup Grouard-McLennan od 2007.
Życiorys.
Święcenia kapłańskie otrzymał 7 maja 1977 w Zgromadzeniu Najświętszego Odkupiciela. Pracował przede wszystkim w zakonnych parafiach, był także m.in. mistrzem nowicjatu w Windsorze oraz rektorem kolegium zakonnego w tymże mieście.
30 listopada 2006 papież Benedykt XVI mianował go arcybiskupem metropolitą Grouard-McLennan. Sakry biskupiej udzielił mu 15 stycznia 2007 abp Luigi Ventura.

</doc>
<doc id="2830106" url="https://pl.wikipedia.org/wiki?curid=2830106" title="Bazylika katedralna św. Michała i św. Floriana w Warszawie">
Bazylika katedralna św. Michała i św. Floriana w Warszawie



</doc>
<doc id="2830108" url="https://pl.wikipedia.org/wiki?curid=2830108" title="Bitwa pod Ērģeme">
Bitwa pod Ērģeme

Bitwa pod Ērģeme, (lub bitwa pod Ermes) – starcie pomiędzy wojskami zakonu krzyżackiego w Inflantach dowodzonych przez wielkiego marszałka Philippa Schall von Bella a rosyjskim korpusem Wasilija Barbaszyna. Była to ostatnia bitwa w otwartym polu stoczona przez siły zakonu krzyżackiego w Inflantach.
Przebieg.
Z początkiem lata 1560 rosyjskie wojska rozpoczęły oblężenie głównej twierdzy północnych Inflant – Felinu. Twierdzy bronił były Wielki Mistrz, komtur Felinu, Johann Wilhelm von Fürstenberg. Korpus Wasilija Barbaszyna – 12 tys. jazdy – otrzymał rozkaz odcięcia drogi do twierdzy od strony morza. 2 sierpnia siły rosyjskie dotarły w pobliże Ērģeme, gdzie postanowiono założyć obóz.
W tym samym czasie w rejonie rosyjskiego obozu operowały główne siły krzyżaków: 330 braci zakonnych oraz ok. 500 najemników. Dowodził nimi wielki marszałek Zakonu Philipp Schall von Bell. Zadaniem tego zgrupowania była obrona okolicy przed ewentualnym atakiem ze strony Rosji lub Danii (Duńczycy kontrolowali wyspy Sarema, Hiuma oraz okolice Haapsalu na stałym lądzie).
2 sierpnia zwiad zakonny w sile 30 ludzi dostrzegł 500-konny patrol rosyjski. Po krótkiej wymianie ognia Rosjanie wycofali się do obozu aby wszcząć alarm. Dwunastu zakonników ruszyło za Rosjanami, ale wobec ich przewagi wycofali się. Pozostali zawrócili do obozu aby powiadomić wielkiego marszałka o pojawieniu się wroga. Marszałek von Bell zebrał podległe mu siły i zdecydował się na walkę, gdyż nie wiedziano z jak licznym przeciwnikiem się spotkają. W pierwszej fazie bitwy, krzyżacy znieśli rosyjskie czaty i wpadli pomiędzy główne siły nieprzyjaciela. Wtedy też zostali otoczeni przez wielokrotnie liczniejsze siły rosyjskie. Odwrót został odcięty, a w walce wręcz wojska zakonne zostały rozgromione.
Poległo 261 rycerzy i najemników w służbie krzyżaków. Straty rosyjskie nie są znane dokładnie, ale poległych na miejsce spalenia zwłok przewieść musiano 14 wozami.
Po bitwie.
Wielki marszałek, jego brat Werner oraz ocaleli z bitwy dostali się do niewoli. Najprawdopodobniej najwyższych rangą braci, w tym marszałka, przewieziono do Moskwy, gdzie pięciu z nich stracono na rozkaz Iwana IV. Według innej wersji, Philipp i Werner Schall von Bellow oraz trzej inni dostojnicy zginęli z rozkazu dowodzącego Rosjanami Wasilija Barbaszyna. Za to car miał go pozbawić dowództwa.
Pozbawiona posiłków i odcięta twierdza felińska skapitulowała jeszcze w sierpniu, po dwóch tygodniach oblężenia.

</doc>
<doc id="2830111" url="https://pl.wikipedia.org/wiki?curid=2830111" title="Modligroszek różańcowy">
Modligroszek różańcowy

Modligroszek różańcowy ("Abrus precatorius") – gatunek rośliny z rodziny bobowatych. Pochodzi z Indonezji, ale gatunek zadomowiony jest w wielu krajach o klimacie tropikalnym. Jest inwazyjny w południowo-wschodniej części Stanów Zjednoczonych. Nasiona zawierają trującą glikoproteinę – abrynę, szczególnie groźną w przypadku kontaktu z otwartymi ranami i oczami. Związek ten jest śmiertelny dla człowieka w dawce kilku mikrogramów, blokując syntezę białek, przy czym szczególnie skutecznie działa w komórkach nowotworowych. Ulega rozkładowi w temperaturze wyższej niż 65 °C.
Morfologia.
Roślina wieloletnia, płożąca lub wijąca się, dorastająca do 10 m wysokości. Liście naprzeciwległe. Kwiaty motylkowe w kwiatostanach wielokwiatowych, ciemnopurpurowych, zebrane parami na długich szypułach wyrastających w kątach liści. Owoc jest strąkiem zawierającym szkarłatnoczerwone nasiona z czarną plamką.
Zastosowanie.
Nasiona wykorzystywane do sporządzania ozdób i instrumentów muzycznych (grzechotek typu kayamb). W Indiach służyły jako odważniki (ich waga odpowiada mniej więcej jednemu karatowi). Roślina wykorzystywana była jako środek zapobiegający ciąży oraz działający poronnie.

</doc>
<doc id="2830113" url="https://pl.wikipedia.org/wiki?curid=2830113" title="Napoleon Naruszewicz">
Napoleon Naruszewicz

Napoleon Naruszewicz (ur. 4 września 1909, zm. 5 września 1992) – pułkownik ludowego Wojska Polskiego.
Życiorys.
Pochodził z rodziny polskiej mieszkającej na Łotwie. Ukończył szkołę podoficerską w 1932, która działała przy 4 pułku piechoty łotewskiej armii w Rydze. Jako robotnik i majster budowlany pracował fizycznie do 1939 w Rzeczycy, Lipawie i Rydze. Członek komunistycznego Związku Młodzieży Łotwy w latach 1938–1939. Wstąpił do Armii Czerwonej jako ochotnik po rozpoczęciu niemieckiej agresji na Związek Radziecki. Przy 1 Samodzielnym Łotewskim pułku piechoty Armii Radzieckiej ukończył w 1942 Oficerską Szkołę Piechoty i został dowódcą plutonu fizylierów.
W ludowym Wojsku Polskim pełnił od 28 maja 1943 służbę na stanowisku zastępcy dowódcy do spraw liniowych, a następnie dowódcy samodzielnej kompanii rusznic przeciwpancernych 1 Dywizji Piechoty. Uczestniczył z kompanią w bitwie pod Lenino i w walkach o wyzwolenie Warszawy. Walczył na Wale Pomorskim i brał udział w operacji berlińskiej dowodząc batalionem w 33 pułku piechoty. 
W końcu 1945 ukończył kurs dowódców pułków i pełnił służbę na stanowiskach: komendant szkoły podoficerskiej, dowódca batalionu, szef sztabu oraz dowódca 12 pułku piechoty. Kierował działaniami pułku w walkach z oddziałami Ukraińskiej Powstańczej Armii.
Podpułkownik Naruszewicz 3 listopada 1948 został wyznaczony na stanowisko dowódcy 5 Saskiej Dywizji Piechoty, które pełnił do 2 lutego 1950, a następnie został zwolniony do rezerwy. Otrzymał w 1973 awans na stopień pułkownika rezerwy.

</doc>
<doc id="2830115" url="https://pl.wikipedia.org/wiki?curid=2830115" title="Coenit">
Coenit



</doc>
<doc id="2830117" url="https://pl.wikipedia.org/wiki?curid=2830117" title="&quot;Ad leones!&quot;">
&quot;Ad leones!&quot;



</doc>
<doc id="2830123" url="https://pl.wikipedia.org/wiki?curid=2830123" title="Brendan O’Brien (biskup)">
Brendan O’Brien (biskup)

Brendan Michael O’Brien (ur. 28 września 1943 w Ottawie) – kanadyjski duchowny katolicki, arcybiskup Kingston w latach 2007–2019.
Życiorys.
Święcenia kapłańskie otrzymał 1 czerwca 1968 i inkardynowany został do archidiecezji Ottawa.
6 maja 1987 otrzymał nominację na biskupa pomocniczego Ottawy ze stolicą tytularną Numana. Sakry biskupiej udzielił mu 29 czerwca 1987 abp Joseph-Aurèle Plourde. 5 maja 1993 mianowany biskupem diecezji Pembroke. Od 4 grudnia 2000 był arcybiskupem metropolitą Saint John’s. W latach 2003-2005 był przewodniczącym Konferencji Episkopatu Kanady.
1 czerwca 2007 papież Benedykt XVI mianował go arcybiskupem metropolitą Kingston.
28 marca 2019 przeszedł na emeryturę.

</doc>
<doc id="2830127" url="https://pl.wikipedia.org/wiki?curid=2830127" title="Jerzy Grzegorski">
Jerzy Grzegorski

Jerzy Grzegorski (ur. w 1955 w Łodzi) – polski artysta, fotograf, twórca instalacji.
Życiorys.
Studiował na Wydziale Grafiki i Malarstwa w Państwowej Wyższej Szkole Sztuk Plastycznych (obecnie Akademia Sztuk Pięknych im. Władysława Strzemińskiego w Łodzi). Uzyskał dyplom w 1980 roku.
Prezentował swoją twórczość na wielu wystawach indywidualnych w Polsce, m.in. w Lublinie, Łodzi, Wrocławiu, Koszalinie, Zielonej Górze, Warszawie oraz za granicą, np. na wystawach: „Polski drzeworyt współczesny” w Schweitzingen w Niemczech, na I Biennale „Grafika Europejska” w Grenoble, w „Site-Ations” – Artists' Project w Cardiff, w „Under One Roof” w Podevill w Berlinie, w V Edycji Konstrukcji w Procesie „Co-existence” w Mitze Ramon w Izraelu, „Another Language” w Muzeum Sztuki Współczesnej w Hajfie, w VI Edycji Konstrukcji w Procesie w Melbourne.
Wraz z Adamem Klimczakiem jest współzałożycielem w 1984 roku Galerii Wschodniej.
Od 1990 roku jest współzałożycielem Międzynarodowej Fundacji „Konstrukcja w Procesie”, której jednym z głównych celów było powołanie w Łodzi Muzeum Artystów oraz tworzenie i organizowanie kolejnych edycji Konstrukcji w Procesie.
Za swoją działalność artystyczną oraz za promocję młodej sztuki polskiej w 1990 roku otrzymał nagrodę Ministerstwa Kultury i Sztuki. Był stypendystą (1995) Fundacji Krasner-Pollok w Nowym Jorku oraz w latach 1989–1994 stypendystą Ministerstwa Kultury i Sztuki.
Obecnie pracuje w Ośrodku dla Słabowidzących i Niewidomych w Łodzi przy ulicy Dziewanny 24.

</doc>
<doc id="2830128" url="https://pl.wikipedia.org/wiki?curid=2830128" title="Pawilon Polonji Zagranicą PWK">
Pawilon Polonji Zagranicą PWK

Pawilon Polonji Zagranicą (także: "Pawilon "Polonia Zagranicą"") – zabytkowy, dawny pawilon wystawienniczy Powszechnej Wystawy Krajowej, zlokalizowany przy ul. Elizy Orzeszkowej 17 (ul. Parkowej 2) w Poznaniu, bezpośrednio przy Parku Wilsona i Palmiarni Poznańskiej. W latach 1985–2010 siedziba biblioteki Akademii Medycznej, późniejszego Uniwersytetu Medycznego im. Karola Marcinkowskiego w Poznaniu. Obecnie budynek Centrum Innowacyjnych Technik Kształcenia tej uczelni.
Opis.
Obiekt zaprojektował Roger Sławski, a zbudowano go w 1929 i otwarto przed Wystawą. Pierwotnie przeznaczony był na Muzeum Emigracji. 
Obiekt jest parafrazą warszawskiego Pałacu na Wodzie w Łazienkach Królewskich. Ma formę klasycyzującego dworku, a do Pałacu Łazienkowskiego upodabniała go jeszcze bardziej nie w pełni zrealizowana wersja projektowa, bogata w dekorację rzeźbiarską. Charakterystyczny jest dominujący nad attyką belweder. Strefę wejściową podkreślał okazały toskański portyk kolumnowy. Wnętrze rozdzielone było pomiędzy trzy sale. Centralna – oświetlana przeszklonymi częściami belwederu, stanowiła oprawę dla pomnika prezydenta USA – Herberta Hoovera (autorem był rzeźbiarz z Warszawy – Antoni Janik). 
Obecnie obiekt jest częściowo przebudowany, a jego otoczenie całkowicie pozbawiło go walorów urbanistycznych, gdyż zielone pierwotnie otoczenie zostało zabudowane, powstały parkingi i stelaże dla reklam wielkoformatowych.
W pobliżu znajduje się zespół kamienic urzędniczych i tereny Kaiser-Wilhelm-Anlage.

</doc>
<doc id="2830129" url="https://pl.wikipedia.org/wiki?curid=2830129" title="Sprawiedliwi">
Sprawiedliwi



</doc>
<doc id="2830131" url="https://pl.wikipedia.org/wiki?curid=2830131" title="Baba (Riła)">
Baba (Riła)

Baba (bułg. "Баба") – szczyt pasma górskiego Riła, w Bułgarii, o wysokości 2609 m n.p.m.

</doc>
<doc id="2830132" url="https://pl.wikipedia.org/wiki?curid=2830132" title="Kjorawica">
Kjorawica

Kjorawica (bułg. "Кьоравица", lub Ostrec) – szczyt pasma górskiego Riła, w Bułgarii, o wysokości 2612 m n.p.m.

</doc>
<doc id="2830133" url="https://pl.wikipedia.org/wiki?curid=2830133" title="Kamiłata">
Kamiłata

Kamiłata (bułg. "Камилата") – szczyt pasma górskiego Riła, w Bułgarii, o wysokości 2621 m n.p.m.

</doc>
<doc id="2830134" url="https://pl.wikipedia.org/wiki?curid=2830134" title="Golam Policz">
Golam Policz

Golam Policz (bułg. "Голям Полич") – szczyt pasma górskiego Riła, w Bułgarii, o wysokości 2615 m n.p.m.

</doc>
<doc id="2830135" url="https://pl.wikipedia.org/wiki?curid=2830135" title="Uzunica">
Uzunica

Uzunica (bułg. "Узуница") – szczyt pasma górskiego Riła, w Bułgarii, o wysokości 2606 m n.p.m.

</doc>
<doc id="2830136" url="https://pl.wikipedia.org/wiki?curid=2830136" title="Weneca">
Weneca

Weneca (bułg. "Венеца") – szczyt pasma górskiego Riła, w Bułgarii, o wysokości 2600 m n.p.m.

</doc>
<doc id="2830137" url="https://pl.wikipedia.org/wiki?curid=2830137" title="Golam Mermer">
Golam Mermer

Golam Mermer lub Mramorec (bułg. "Голям Мермер") – szczyt pasma górskiego Riła, w Bułgarii, o wysokości 2598 m n.p.m.

</doc>
<doc id="2830138" url="https://pl.wikipedia.org/wiki?curid=2830138" title="Film motocyklowy">
Film motocyklowy

Film motocyklowy (ang. "biker movie") – to podgatunek kina eksploatacji, który został stworzony w okresie 1965-66 przez dwóch niezależnych twórców filmowych: Rogera Cormana i Russa Meyera. Film motocyklowy powstał w wyniku eksploatacji sensacyjnych nagłówków amerykańskich gazet, które epatowały niezweryfikowanymi lub zwyczajnie fikcyjnymi historiami, których przedmiotem były kluby motocyklowe tj. Hells Angels, Outlaws czy Gypsy Jokers.
Główną tematyką klasycznego filmu motocyklowego są brutalne przygody klubów, gangów i małych grup motocyklowych, które dla reżyserów i producentów reprezentowały element wabiący publiczność do kin samochodowych, gdzie były głównie pokazywane. Film motocyklowy stał się szybko jedną z najbardziej dochodowych działek kina eksploatacji osiągając swoje apogeum w okresie 1967-72. Później gatunek zaczął powoli tracić na popularności, jednak w ostatnich kilku latach można zauważyć jego odrodzenie.
Historia.
Za pierwszy film motocyklowy jest uważany "Motorpsycho!" (1965) Russa Meyera, nakręcony przez niego w czerni i bieli. Akcja skupia się na losach kilku kobiet, które są napastowane przez trzech wrednych, przypadkowo spotkanych motocyklistów. Wśród nich jest żona weterynarza z małego, pustynnego miasteczka, który po brutalnym gwałcie rusza za nimi w pościg. Atutami filmu są fantastyczne zdjęcia, oryginalny scenariusz i nieprzeciętne, jak na kino klasy B, aktorstwo.
Drugim i znacznie ważniejszym dla gatunku filmem motocyklowym są "Dzikie anioły" (1966) Rogera Cormana. Film wywołał prawdziwą gorączkę motocyklową i dał początek całej serii klonów filmowych. "Dzikie anioły" zostały wyprodukowane za 360 000 dolarów przez wytwórnię American International Pictures i zarobiły 10 mln dolarów. Film reprezentował amerykańskie kino na 27. Międzynarodowym Festiwalu Filmowym w Wenecji w 1967 roku, ale ostatecznie dostał nagrodę na Festiwalu w Cannes.

</doc>
<doc id="2830139" url="https://pl.wikipedia.org/wiki?curid=2830139" title="Małka Popowa kapa">
Małka Popowa kapa

Małka Popowa kapa (bułg. "Малка Попова капа") – szczyt pasma górskiego Riła, w Bułgarii, o wysokości 2180 m n.p.m.

</doc>
<doc id="2830140" url="https://pl.wikipedia.org/wiki?curid=2830140" title="Kapatnik">
Kapatnik

Kapatnik (bułg. "Капатник") – szczyt pasma górskiego Riła, w Bułgarii, o wysokości 2170 m n.p.m.

</doc>
<doc id="2830144" url="https://pl.wikipedia.org/wiki?curid=2830144" title="Banki w Gdańsku">
Banki w Gdańsku

Banki w Gdańsku – fenomen rozwoju gospodarczego Gdańska w minionych wiekach opierał się na nieustannie rozwijanej wymianie towarowej z zagranicą, a głównie eksporcie polskich płodów rolnych. Potrzeba jego finansowania było motorem rozwoju usług finansowych. Na bazie domów kupieckich zaczęły powstawać wyspecjalizowane instytucje finansowe – domy bankowe i banki wszystkich rodzajów. Z biegiem lat Gdańsk zaczął pełnić rolę jednego z najbardziej liberalnych rynków finansowych w Europie, np. w 1922 w Gdańsku funkcjonowało prawie 350 różnego rodzaju placówek finansowych, firm zajmujących się bankowością i transakcjami walutowymi, w tym kilkadziesiąt banków. Okres prosperity zaczął się kończyć z chwilą wprowadzenia guldena gdańskiego (1923–1924), wybuchu kryzysu światowego (1928-1932); następnie okresami progowymi były – dewaluacja guldena (1935), wprowadzenie w życie nazistowskiej polityki unicestwiania Żydów i wybuch II wojny światowej (1939). Ostatecznie finał nastąpił w 1945.
W Gdańsku funkcjonowała branżowa organizacja samorządowa - Zrzeszenie Banków i Bankierów Gdańskich ("Vereinigung Danziger Banken u. Bankiers") (1938).
banki "Danziger...".
Można też odnotować kilkadziesiąt banków, które nazwą nawiązywały do miejsca działalności, np. nazywały się Danziger... (gdańskie), lecz które spełniły swoją rolę jedynie epizodycznie, np. 
banki pozostałe.
Po 1945 nastąpiła inna rzeczywistość polityczno-gospodarcza, m.in. minimalizmu i centralizmu struktur bankowych. Pewnym nawiązaniem do przebytej świetności, był wzrost liczby placówek bankowych dokonany po zmianach ustrojowych w 1990.

</doc>
<doc id="2830148" url="https://pl.wikipedia.org/wiki?curid=2830148" title="Neofiguracja">
Neofiguracja



</doc>
<doc id="2830151" url="https://pl.wikipedia.org/wiki?curid=2830151" title="Maloya">
Maloya

Maloya – gatunek muzyczny i styl tańca, obok segi narodowy taniec wyspy Reunion na Oceanie Indyjskim. Typowy dla maloyi jest zdecydowany rytm o proweniencji afrykańskiej. Tańce oraz teksty śpiewane w języku kreolskim. Istnieje wiele odmian, różniących się rytmem i kontekstem. Do najbardziej tradycyjnych należą "maloya piké" (popularna odmiana śpiewana) oraz "servis kabaré", czyli akompaniament do rytuałów związanych z kultem przodków.
Historia.
Maloya wywodzi się z tańców afrykańskich niewolników, przywiezionych na Mauritius &amp; Reunion w XVIII w., którzy od początku używali instrumentów nieznanych gdzie indziej, często improwizując przy pomocy przypadkowo znalezionych przedmiotów.
Instrumentarium.
W tradycyjnej formie podstawowe dla maloyi są zasadniczo trzy instrumenty: roulèr (rouleur) – rodzaj dużego bębna, bob (bobre), podobny do brazylijskiego berimbau oraz kayamb (kayanm), odmiana grzechotki wypełnionej nasionami.
W 2009 roku maloya została wpisana na listę Światowego Dziedzictwa Ludzkości

</doc>
<doc id="2830158" url="https://pl.wikipedia.org/wiki?curid=2830158" title="Dolina Charod">
Dolina Charod

Dolina Charod (hebr. עמק חרוד, "Emek Charod") jest wąską doliną będącą częścią Rowu Jordanu, położoną w północnej części Izraela.
Geografia.
Dolina Charod jest częścią Rowu Jordanu, i znajduje się między Doliną Jezreel na zachodzie a Doliną Bet Sze’an na wschodzie. W przeciwieństwie do Doliny Jezreel, Dolina Charod opada do depresji Rowu Jordanu i odprowadza swoje wody do rzeki Jordan. Przez całą długość doliny przepływa niewielka rzeka Charod. Od strony południowej dolina jest zamknięta przez masyw Wzgórz Gilboa, a na północy przez płaskowyż Ramot Jissachar.
Dolina Charod ma długość 8 kilometrów (z północnego zachodu na południowy wschód) i szerokość od 1,5 do 3 km. Dno doliny jest w przeważającej większości płaskie, z delikatną tendencją spadkową ku południowemu wschodowi. Krajobraz urozmaica kilkadziesiąt niewielkich pagórków. Najważniejszych ciekiem wodnym płynącym przez dolinę jest rzeka Charod. Spływają do niej liczne potoki i strumienie, o charakterze najczęściej sezonowym. Z małych rzek można wymienić: Nawot, Jechezkel, Gewa, Nurit, Jechonatan, Josef i Kipodan. W dolinie występują także źródła termalne.
W dolinie znajdują się kibuce Bet Alfa, Chefci-Bah, Bet ha-Szitta, Tel Josef, En Charod Me’uchad, En Charod Ichud i Gewa, moszaw Kefar Jechezkel oraz wioska komunalna Gidona (należą do Samorządu Regionu Ha-Gilboa). Administracyjne dolina jest położona w Poddystrykcie Jezreel, w Dystrykcie Północnym.
Historia.
Dolina jest zamieszkała nieprzerwanie od czasów starożytnych. Jest ona wymieniana w tekstach biblijnych. Współczesne osady zaczęły powstawać w dolinie na początku XX wieku. Wśród powstających wówczas żydowskich osad były wioski arabskie. Ze środków Żydowskiego Funduszu Narodowego przeprowadzono rozległe prace osuszania tutejszych bagien. Po uregulowaniu strumieni i rzeki Charod, a następnie osuszeniu pól, uzyskano bardzo urodzajne tereny rolnicze. Dodatkowym korzystnym czynnikiem była dostępność dużej ilości wody. Umożliwiło to założenie stawów hodowlanych ryb. Przyjęta 29 listopada 1947 roku Rezolucja Zgromadzenia Ogólnego ONZ nr 181 przewidywała, że Dolina Charod będzie częścią państwa żydowskiego. Podczas wojny domowej w Mandacie Palestyny siły żydowskiej organizacji paramilitarnej Hagana wysiedliły w 1948 roku arabskich mieszkańców z tutejszych wiosek. W rezultacie dolina posiada jednolity żydowski układ demograficzny.
Turystyka.
Największą tutejszą atrakcją jest położony przy wiosce Gidona Park Narodowy Majan Charod, który chroni obszar źródeł strumienia Charod. Strumień wypływa z kamienistej jaskini na zboczu góry Gilboa i spływa do obszernego parku, w którym zbudowano duży basen rekreacyjny. Okoliczne zbocza górskie są porośnięte sosnowy lasem.
W kibucu Chefciba znajduje się synagoga z okresu bizantyjskiego. We jej wnętrzu można podziwiać mozaikę podłogową przedstawiającą kalendarz hebrajski ze znakami zodiaku. Teren jest objęty ochroną jako Park Narodowy Synagogi Bet Alfa. W rejonie kibucu Beit HaSzita znajdują się pozostałości kościoła z okresu bizantyjskiego, oraz fragmenty kolumn i miejsca pochówków z okresu rzymskiego.
Gospodarka.
Cała dolina jest intensywnie wykorzystywana rolniczo. Oprócz produkcji roślinnej, tutejsze osady specjalizują się w hodowli ryb w sztucznych stawach hodowlanych. Zajmują one znaczną część doliny i przyciągają dużą liczbę ptaków (kormorany, bociany, mewy i inne).
Komunikacja.
Przez dolinę przechodzi z zachodu na wschód droga nr 71. Do 1948 roku przez dolinę przechodziła odnoga linii kolejowej Hidżaz, która łączyła Damaszek z Medyną. Odnoga przebiegająca przez miasto Bet Sze’an łączyła główną linię kolejową z miastem Hajfą. Ze względu na przeciągający się konflikt izraelsko-arabski linia kolejowa jest nadal nieczynna.

</doc>
<doc id="2830159" url="https://pl.wikipedia.org/wiki?curid=2830159" title="Prokurator (starożytny Rzym)">
Prokurator (starożytny Rzym)

Prokurator (łac. "Procurator") – prowincjonalny urzędnik należący do stanu ekwitów, wyższy od prefekta. Administrator i poborca podatków, choć czasem zarządzał małymi prowincjami i okręgami prowincjonalnymi (np. Macedonią i Judeą). Miał najwyższą władzę sądowniczą.

</doc>
<doc id="2830162" url="https://pl.wikipedia.org/wiki?curid=2830162" title="Jerzy Sphrantzes">
Jerzy Sphrantzes



</doc>
<doc id="2830163" url="https://pl.wikipedia.org/wiki?curid=2830163" title="Herb gminy Telatyn">
Herb gminy Telatyn

Herb gminy Telatyn przedstawia w polu czerwonym św. Michała Archanioła z mieczem gorejącym w prawej ręce i wagą w lewej depczącego buńczuk tatarski.
Symbolika.
Herb nawiązuje do ważnego wydarzenia historycznego w historii gminy, jakim była koncentracja wojsk polskich pod wodzą hetmana Jana Sobieskiego, późniejszego króla Jana III, jaka miała miejsce 18 września 1672 pod Telatynem. Wyprawa wojenna Sobieskiego zakończyła się zwycięstwem nad Tatarami. W herbie gminy patron rycerstwa polskiego, Archanioł Michał, depcze buńczuk, symbolizujący oddziały tatarskie. 
Historia.
Herb został ustanowiony przez radę gminy 21 listopada 2012 r. po uzyskaniu pozytywnej opinii Komisji Heraldycznej. Autorem projektu herbu jest Robert Szydlik.

</doc>
<doc id="2830164" url="https://pl.wikipedia.org/wiki?curid=2830164" title="Guerrillero Heroico">
Guerrillero Heroico

Guerrillero Heroico – zdjęcie kubańskiego rewolucjonisty Ernesto „Che” Guevary wykonane 5 marca 1960 r. w Hawanie przez Alberto Kordę. Pod koniec lat 60. fotografia kontrowersyjnego bojownika stała się ikoną kultury i inspiracją dla wielu młodych ludzi ogarniętych rewolucyjnymi nastrojami. Przyczyniła się też do zbudowania jego legendy bohatera rewolucji. W chwili jej wykonania Guevara miał 31 lat.
Podkreślając wszechobecną naturę i szeroki urok, Maryland Institute College of Art nazwał zdjęcie Kordy symbolem XX wieku i najsłynniejszą fotografią świata. Jej różne wersje były malowane, drukowane, digitalizowane, haftowane, tatuowane, rzeźbione albo szkicowane na prawie każdej powierzchni. Według Victoria and Albert Museum jest to najczęściej powielane zdjęcie w historii fotografii.
Historia.
Wykonanie zdjęcia.
5 marca 1960 r. Fidel Castro ogłosił nabożeństwo żałobne oraz zwołał manifestację na cmentarzu Colón w Hawanie, by uczcić pamięć ponad stu Kubańczyków zabitych dzień wcześniej w tajemniczej eksplozji frachtowca La Coubre. W tym czasie, Guevara (jako wykwalifikowany lekarz osobiście pomagał ofiarom wybuchu) był ministrem przemysłu w nowym rządzie, a Korda oficjalnym fotografem Castro. Po żałobnym przemarszu wzdłuż nadmorskiej promenady Castro wygłosił płomienne przemówienie, w którym po raz pierwszy użył słów "„Patria o Muerte”" („ojczyzna albo śmierć”). W czasie, gdy Korda robił zdjęcia przemawiającemu Fidelowi, w zasięgu jego wzroku na chwilę pojawił się Guevara. Z odległości ok. 7,5 – 9 m zdążył mu zrobić dwa zdjęcia.
Pierwsze z nich przedstawiało Guevarę pomiędzy anonimową sylwetką a palmą. Z kolei na drugiej fotografii ponad jego ramieniem była czyjaś głowa. Pierwszy obraz przycięto, żeby usunąć niepotrzebne elementy i w ten sposób powstało najsłynniejsze zdjęcie Che. Redaktor gazety "Revolución", w której pracował Korda zdecydował, że wykorzysta tylko fotografie Castro, Sartre i Beauvoir (oboje filozofowie byli obecni na wiecu), a zdjęcie Guevary odesłał mu z powrotem. Niezrażony fotograf wierząc w jego siłę, zrobił dla siebie jego powiększoną wersję i powiesił na ścianie obok portretu chilijskiego poety Pabla Nerudy. Inne kopie porozdawał jako prezenty.
Wykonując zdjęcie, Korda użył aparatu Leica M2 z 90 mm soczewką i kliszą Kodaka. Opowiadając o metodzie skromnie przyznał, że „ta fotografia nie jest rezultatem wiedzy albo techniki. To był naprawdę zbieg okoliczności, zwykły łut szczęścia”.
Giangiacomo Feltrinelli.
Chociaż Korda opublikował zdjęcie Che w kilku małych kubańskich gazetach, to przez blisko siedem lat pozostawało ono stosunkowo nieznane szerszej publiczności. Dopiero w 1967 r. fotografia trafiła do zamożnego włoskiego wydawcy i intelektualisty, Giangiacomo Feltrinelliego. Feltrinelli wrócił wówczas z Boliwii, gdzie swoim autorytetem chciał pomóc w uwolnieniu francuskiego dziennikarza i profesora Régisa Debraya, którego zatrzymano w związku z działalnością partyzancką, której przewodził Guevara. Tam też nabył prawa do publikacji przechwyconych boliwijskich dzienników Che. Potrzebował również jego zdjęć, więc zapytał o nie kubańskich urzędników, a ci wręczyli mu list polecający i skierowali do pracowni Alberto Kordy. W liście była prośba o pomoc w znalezieniu odpowiedniego zdjęcia. Korda bez namysłu wskazał mu swoją ulubioną fotografię wiszącą na ścianie dodając, że to najlepsze zdjęcie jakie zrobił Guevarze. Feltrinelli zamówił dwie odbitki, a kiedy przyszedł po nie następnego dnia, Korda powiedział mu, że otrzyma je za darmo, ponieważ był przyjacielem rewolucji.
Po powrocie do Włoch, Feltrinelli rozpowszechnił fotografię w tysiącach kopii. W sierpniu 1967 r. jego wizerunek wykorzystał w swoim artykule magazyn "Paris Match", a w październiku grupa protestujących z Mediolanu (w związku ze śmiercią rewolucjonisty) niosła jego portrety. W 1968 r. Feltrinelli wydał "Boliwijskie Dzienniki" Guevary ze zdjęciem Kordy na okładce. Żeby dodatkowo wypromować książkę stworzył też z nim plakat, a w lewym dolnym rogu umieścił informację, że prawa autorskie należą do (c) Libreria Feltrinelli 1967 (bez wzmianki o Kordzie). Od tego czasu fotografia Che oficjalnie weszła do publicznej świadomość. Alberto Korda powiedział później, że jeśli Feltrinelli płaciłby mu tylko jednego lira za każdą reprodukcję, to otrzymałby miliony. Jednakże fotograf dodał też, że wybaczył mu przywłaszczenie praw autorskich, ponieważ dzięki jego działaniom obraz stał się sławny.
Alberto Korda.
Korda jako zagorzały komunista i zwolennik kubańskiej rewolucji, twierdził, że nigdy nie przyjmował żadnych honorariów za wykorzystanie swojego zdjęcia, choć jego zmodyfikowane wersje przez dekady były powielane w różnych mediach. Uważał, że wizerunek Che reprezentuje jego rewolucyjne ideały, a im bardziej będzie on rozpowszechniony, tym większa szansa, że jego ideały również. Według Iana Smitha z New Statesman taka postawa Kordy „pomogła fotografii zostać największym symbolem marksistowskiej rewolucji i anty-imperialistycznej walki”.
Jednakże Korda nie chciał komercjalizacji obrazu i sprzeciwiał się wykorzystywaniu go do celów reklamowych, a zwłaszcza do reklamy alkoholu. Kiedy więc w 2000 r. Smirnoff użył wizerunku Che do promowania swojej wódki, Korda uznał, że naruszono jego moralne prawa i pozwał agencję reklamową Lowe Lintas and Rex Features, która wykorzystała fotografię. Firma broniła się twierdząc, że zdjęcie znajdowało się w domenie publicznej. Ostatecznie doszło do pozasądowej ugody i wypłaty 50 000 dolarów dla Kordy, który całą sumę przekazał na kubański system ochrony zdrowia.
Jim Fitzpatrick.
W 1967 r. irlandzki artysta Jim Fitzpatrick wykorzystał zdjęcie Kordy do stworzenia swoich własnych stylizowanych plakatów. Twierdził, że kopię fotografii otrzymał od holenderskiej grupy anarchistów „Provos”, która wydawała czasopismo pod tą samą nazwą. Fitzpatrick wspominał, że czasopismo Provo twierdziło, iż obraz znalazł się w Europie za pośrednictwem Jeana Paula Sartre, a więc nie musiał pochodzić od Feltrinelliego.
Tworząc swoje dzieło Fitzpatrick wykorzystał negatyw zdjęcia, który wydrukował w kolorze czerwonym i czarnym. Następnie połączył je ze sobą, a żółtą gwiazdę na berecie domalował ręcznie. Chciał, żeby obraz stał się szeroko rozpowszechniony, więc ręcznie drukował tysiące kopii i rozdawał za darmo w Londynie. Ponadto zachęcał też swoich przyjaciół do tworzenia własnych wersji. Wkrótce polityczne ugrupowania z Irlandii, Francji i Holandii zainteresowały się plakatem i zaczęły prosić o jego dostarczenie.
Z powodu wysokiego popytu, Fitzpatrick założył firmę "Two Bear Feet", zajmującą się drukowaniem plakatów. Na podstawie zdjęcia Kordy tworzył jego rozmaite wersje. Nie zastrzegł również do nich praw autorskich, ponieważ chciał, by mogły być powielane bez ograniczeń. Jeden z tych plakatów został opublikowany w satyrycznym czasopiśmie "Private Eye", a ten pierwszy i najlepiej znany wydrukowano na srebrnej folii i pokazano w Londynie na wystawie zatytułowanej „Viva Che”.
Podczas tworzenia plakatu Fitzpatrick, bardzo chciał dodać coś od siebie, więc podniósł nieco oczy Guevary, a na jego ramieniu umieścił odwróconą literę „F”. Po czterdziestu latach od śmierci Che, przyznał się do tego i stwierdził, „Jestem trochę niesforny, więc nigdy nikomu o tym nie powiedziałem”. Dodał też „kocham to zdjęcie, więc w jakimkolwiek miejscu na świecie jestem i je widzę to robię mu zdjęcie. Zawsze mam też ubaw, kiedy widzę tę małą literę „F”. Wiem, że jest moja”. W listopadzie 2008 r. ogłosił, że prawa autorskie do swojego plakatu przekaże szpitalowi dziecięcemu William Soler Pediatric Cardiology w Hawanie. Uzasadniając tę decyzję powiedział, że chce zapewnić placówce stały dochód.
Spotkanie Che w Irlandii.
Według Fitzpatricka, kiedy w 1963 r. pracował jeszcze jako student w pubie Hotelu Marine w Kilkee osobiście spotkał Che. Pewnego ranka przyszedł tam z dwoma Kubańczykami i zamówił irlandzką whiskey. Fitzpatrick natychmiast go rozpoznał, a że znał historię irlandzkiego osadnictwa w Argentynie zapytał go o jego pochodzenie. Guevara odpowiedział, że jego babcia była Irlandką, a prababka Isabel, pochodziła z Galway. Także ojciec nosił irlandzkie nazwisko „Lynch”.
Fitzpatrick opisuje go jako „ciekawego Irlandii z rewolucyjnego punktu widzenia” i wyrażającego „wielki podziw” dla faktu, że Irlandia była pierwszym krajem, który „pozbył się kajdan brytyjskiego imperium”.
Najwidoczniej poprzedniego wieczoru, kiedy Guevara wracał z Moskwy na Kubę jego samolot wylądował na lotnisku Shannon, gdzie Aeroflot miał bazę tankującą. A ponieważ z powodu gęstej mgły nie mogli odlecieć, to zrobili sobie jednodniową „nieoficjalną” wizytę na wyspie.
W grudniu 2008 r. Fitzpatrick wraz z miejscową historyczką Anne Holliday oznajmił o pomyśle uczczenia wizyty Guevary w Irlandii, a w szczególności jego pobytu w Limerick. W planach była m.in. wystawa w miejskim muzeum oraz stworzenie jakiegoś „trwałego znaku” symbolizującego jego wizytę.
Kuba.
Kubański historyk Edmundo Desnoes stwierdził, że „podobizna Che może być odrzucana, kupowana, sprzedawana i ubóstwiana, ale tworzy część uniwersalnego systemu rewolucyjnej walki i w każdej chwili może odzyskać swoje pierwotne znaczenie”. Tego szczególnego znaczenia nabrała 16 kwietnia 1961 r., kiedy zdjęcie Kordy zostało opublikowane w kubańskiej gazecie "Revolución", ogłaszając konferencję, której głównym mówcą był „Dr. Ernesto „Che” Guevara”. Konferencja została jednak przerwana, kiedy 1300 kontrrewolucjonistów wspieranych przez CIA zaczęło szturmowanie kubańskich plaż, rozpoczynając inwazję w Zatoce Świń. Kiedy 28 kwietnia 1961 r. wznowiono spotkanie zdjęcie ponownie pojawiło się w gazecie. Bardzo możliwe, że Che zobaczył wówczas fotografię, która później przyczyniła się do utrwalenia jego symbolu.
Pomimo że zdjęcie Kordy było publikowane w gazetach, to Kubańczycy na szerszą skalę mogli się z nim zapoznać dopiero po śmierci Guevary. Na wiadomości o egzekucji Che postanowiono powiększyć jego wizerunek i umieścić na wielkim transparencie wywieszonym na pięciopiętrowym budynku Ministerstwa Spraw Wewnętrznych przy Placu Rewolucji w Hawanie. Był to ten sam budynek, w którym niegdyś urzędował Che. Sławny kubański plakacista i grafik, José Gómez Fresquet, wspominał jak na wieść o śmierci rewolucjonisty, natychmiast rozpoczął całonocną pracę nad transparentem, który nazajutrz wykorzystano podczas honorowego zjazdu. 18 października 1967 r. Castro przemawiając na Placu Rewolucji do miliona żałobników potwierdził śmierć Guevary i wygłosił mowę pochwalną na jego cześć. Od tego czasu na budynku pojawiło się wiele wersji transparentu, aż umieszczono stalowy zarys Che wywodzący się ze słynnej fotografii.
Stany Zjednoczone.
W Stanach Zjednoczonych zdjęcie Kordy, po raz pierwszy pojawiło się w 1968 r. za sprawą Paula Davisa, który namalował własną wersję i umieścił na bilbordach w nowojorskim metrze. Plakat reklamował lutowy numer magazynu "Evergreen Review". Davis stwierdził, że podczas jego tworzenia „inspirował się włoskimi obrazami świętych męczenników i Chrystusa”.
Jednakże fascynacja kubańskim rewolucjonistą nie była wyłącznie amerykańskim zjawiskiem. Brytyjski dziennikarz Richard Gott, który osobiście kilka razy spotkał się z Guevarą stwierdził, że był „uderzający dzięki swojej magnetycznej atrakcyjności porównywalnej z aurą gwiazd rocka”. W jego opinii „prawie każdy miał to samo wrażenie, a zwłaszcza dziennikarze, którzy byli szczególnie na niego podatni”.
Wpływ na sztukę i kulturę.
Sława i popularność fotografii sprawiły, że zaczęli po nią sięgać popowi artyści, którzy z chęcią tworzyli własne wariacje przyczyniając się do kreowania popkulturowej i mocno skomercjalizowanej ikony, bardzo często dalekiej od marksistowskiego przesłania Che. Brytyjski artysta Sir Peter Blake uznał zdjęcie za „jedną z największych ikon XX wieku”. Z kolei, jak zauważył Nick Bell, z magazynu "Eye" przyniosło to też pewne korzyści wizerunkowi Guevary, bo gdyby został on zamordowany w latach 70., to jego twarz mogłaby nie stać się tak trwałą ikoną. Surowe, czarno-białe zdjęcie Kordy, zmieniło się w łatwą, tanią i szybką kopię, którą można było przenosić na różne materiały i przerabiać technikami dostępnymi w latach 60. Jednakże do czasu swojej śmierci w 1967, Che już był „legendą i romantycznym uosobieniem ogólnoświatowej rebelii”, a zbuntowani młodzi ludzie znajdowali w nim „sens i krystalizację swoich ideałów”.
Według Victoria and Albert Museum „fotografia chroni Che jako mitycznego bohatera. Uchwycony na niej, rewolucyjny lider z przenikliwym spojrzeniem i stanowczą ekspresją przerasta życie. Ta dominująca perspektywa, obrazująca społeczny realizmu, nosi nieodpartą aurę władzy, niezależności i buntu”. Muzeum idzie dalej i stwierdza, że fotografia Kordy pierwsza ubóstwiła Che, przekształcając go w ikonę radykalnego szyku. Jego złożona historia sprawiła, że zdjęcie zaczęło żyć własnym życiem, utrwalając fascynację samym Che.
Fotografią szybko zainteresował się też rynek komercyjny, a dzięki szerokiej dystrybucji i modyfikacjom ukazała się ona na niezliczonych koszulkach, plakatach, produktach konsumenckich, sztandarach, tatuażach i wielu innych rzeczach. Spowodowało to również, że ikona kontrkultury przekształciła się w symbol nowego pokolenia młodzieży. Dziś wizerunek ten jest teraz używany przez różne grupy, poczynając od takich, które naprawdę popierają jego ideały, do tych wyrażających bardziej uogólnione anty-autorytarne stanowiska.
W 1968 r. obraz Fitzpatricka został wykorzystany do stworzenia zwielokrotnionego i różnobarwnego wizerunku Che, a następnie sprzedany galerii w Rzymie. Jego autorstwo przypisano Andy’emu Warholowi, który w podobnym stylu stworzył wcześniej słynny obraz Marilyn Monroe. Okazało się jednak, że było to fałszerstwo Gerarda Malangi, który zrobił je, gdyż potrzebował pieniędzy. Kiedy Warhol usłyszał o oszustwie, „potwierdził” falsyfikat pod warunkiem, że dostanie wszystkie pieniądze ze sprzedaży.
Aktualny status prawny.
Przez dekady słynne zdjęcie pozostawało poza międzynarodowymi porozumieniami o ochronie praw autorskich, ponieważ Kuba nie była sygnatariuszem konwencji z Berna. Fidel Castro opisał to jako „burżuazyjne pojęcie”, które oznaczało, że artyści i reklamodawcy mogą w dowolny sposób korzystać z pracy Kordy. Kubańskie prawo nr.156 przyjęte 28 września 1994 r. wniosło poprawkę do prawa nr.14 z 1977 r. o ochronie praw autorskich, zgodnie z którą zdjęcia wykonane na Kubie przechodzą do domeny publicznej dwadzieścia pięć lat po ich pierwszym użyciu.
Pomimo różnych opinii, o tym, czy zdjęcie może mieć prawa autorskie, czy nie, dzieci Kordy usiłują kontrolować komercyjne wykorzystanie fotografii i chronić je od zniesławienia. Córka Kordy, Diana Diaz, w 2003 r. wytoczyła we Francji sprawę sądową Reporterom bez granic, którzy wykorzystali fotografię Che w kampanii oczerniającej Kubę, nazywając ją „największym więzieniem świata”. Kampania miała na celu zniechęcenie francuskich turystów do wakacyjnych wyjazdów na Kubę, po tym jak do więzienia trafiło tam dwudziestu dziewięciu dysydenckich dziennikarzy. W pozwie Diaz domagała się od grupy 1,14 miliona euro zadośćuczynienia, a jej prawnik Randy Yaloz dodał, że „każdy kto łamie moralne prawa mojej klientki będzie ścigany”. Moralne prawa są oddzielną częścią składową prawa autorskiego i w wielu krajach są uznawane, a szczególnie we Francji, gdzie Diaz wniosła pozew. Moralne prawa mają ochraniać integralności pracy od wypaczenia, zniesławienia albo obraźliwego wykorzystania, nawet jeśli twórca nie posiada już praw autorskich. Jednakże Reporterzy Bez Granic przestali wykorzystywać zdjęcie na krótko przed wydaniem wyroku sądu.
Również spadkobiercy Guevary uważają, że mają prawne uzasadnienie, by zapobiegać zniesławieniu lub „eksploatacji” zdjęcia. Wdowa po rewolucjoniście, Aleida Guevara w marcu 2005 r. oświadczyła: „Mamy plan, by zająć się niewłaściwym wykorzystywaniem fotografii. Nie możemy atakować każdego kopiami jak Don Kichot, ale możemy spróbować utrzymać etyczną spuściznę Guevary”. Odnosząc się do tej wypowiedzi córka Aleidy powiedziała agencji Reuters, że „to będzie kosztowne i trudne, ponieważ każdy kraj ma inne prawa, ale ograniczenia muszą być jasno zakreślone”. Pomimo tych deklaracji rodzina nie złożyła do tej pory żadnych pozwów sądowych, ani nie wystąpiła na arenie międzynarodowej o ustalenie prawnego statusu i praw autorskich zdjęcia.

</doc>
<doc id="2830165" url="https://pl.wikipedia.org/wiki?curid=2830165" title="Kayamb">
Kayamb

Kayamb (również "kayanm") – tradycyjny instrument perkusyjny używany na wyspie Reunion. Ma postać pudła utworzonego się z wielu łodyg trzciny cukrowej wypełnionej nasionami różnych roślin. Zazwyczaj stosuje się nasiona liany "Abrus precatorius" lub paciorecznika. Dźwięk wydobywa się poprzez potrząsanie. Często wykorzystywany jako akompaniament do tańców maloya. Na Mauritiusie podobny instrument nosi nazwę "maravann", w Afryce wschodniej "kayamba".

</doc>
<doc id="2830166" url="https://pl.wikipedia.org/wiki?curid=2830166" title="Kuba na Letnich Igrzyskach Olimpijskich 2012">
Kuba na Letnich Igrzyskach Olimpijskich 2012

Kubę na Letnich Igrzyskach Olimpijskich 2012, które odbyły się w Londynie reprezentowało 108 zawodników. Zdobyli oni 14 medali: 5 złotych, 3 srebrne i 6 brązowych, zajmując 16. miejsce w klasyfikacji medalowej.
Był to dziewiętnasty start reprezentacji Kuby na letnich igrzyskach olimpijskich.
Reprezentanci.
Boks.
Mężczyźni
Judo.
Mężczyźni
Kobiety
Kajakarstwo.
Kajakarstwo klasyczne.
Mężczyźni
Kobiety
Kolarstwo.
Kolarstwo szosowe.
Mężczyźni
Kobiety
Kolarstwo torowe.
Kobiety
Lekkoatletyka.
Mężczyźni
Dziesięciobój
Kobiety
Łucznictwo.
Mężczyźni
Pływanie.
Mężczyźni
Podnoszenie ciężarów.
Mężczyźni
Skoki do wody.
Mężczyźni
Kobiety
Strzelectwo.
Mężczyźni
Kobiety
Tenis stołowy.
Mężczyźni
Wioślarstwo.
Mężczyźni
Kobiety
Zapasy.
Mężczyźni – styl wolny
Mężczyźni – styl klasyczny
Kobiety

</doc>
<doc id="2830170" url="https://pl.wikipedia.org/wiki?curid=2830170" title="Abbotsford">
Abbotsford

 

</doc>
<doc id="2830173" url="https://pl.wikipedia.org/wiki?curid=2830173" title="Siergiej Karasiew">
Siergiej Karasiew



</doc>
<doc id="2830174" url="https://pl.wikipedia.org/wiki?curid=2830174" title="Superpuchar Cypru w piłce nożnej">
Superpuchar Cypru w piłce nożnej

Superpuchar Cypru w piłce nożnej () – trofeum przyznawane zwycięskiej drużynie meczu rozgrywanego pomiędzy aktualnym Mistrzem Cypru oraz zdobywcą Pucharu Cypru w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - to jej przeciwnikiem zostaje finalista Pucharu).
Historia.
W sezonie 1951 odbył się pierwszy oficjalny mecz o Superpuchar Cypru, który nazywał się wtedy "Tarcza Pakosa" (gr. Ασπίδα Πάκκου). Pierwszy pojedynek rozegrano 14 września 1951 roku. W tym meczu Çetinkaya Türk pokonał 5:1 APOEL. Do 1967 roku zespołowi, który zdobył trofeum wiele razy przyznawano trofeum na stałe. Pierwszy Superpuchar został ostatecznie przyznany Çetinkaya Türk, który był pierwszym klubem, który zdobył trofeum trzy razy. W tamtym czasie, jeżeli ta sama drużyna wywalczyła zarówno mistrzostwo, jak i Puchar kraju, to trofeum automatycznie był przyznawany zwycięzcy. W 1962 Anorthosis Famagusta otrzymał trofeum bez gry. Przez następne dziesięć lat turniej nie rozgrywano i startował ponownie w 1979 roku z nazwą "Tarcza Stylianakisa" (gr. Ασπίδα Στυλιανάκη). Tarcza została uhonorowana imieniem byłego prezydenta Cypryjskiego Związku Piłki Nożnej. Przez 10 lat Omonia Nikozja 7 razy zdobył Tarczę Stylianakisa. W 1989 roku turniej został przemianowany na Tarczę Cypryjskiego Związku Piłki Nożnej. W 2008 nazwa została zmieniona na "LTV Super Cup". Od lat 80. XX wieku wszystkie dotychczasowe mecze odbyły się na Stadionie GSP w Nikozji.
Format.
Mecz o Superpuchar Cypru rozgrywany jest przed rozpoczęciem każdego sezonu. W przypadku remisu po upływie regulaminowego czasu gry przeprowadza się dogrywka. Jeżeli i ona nie wyłoni zwycięzcę, to od razu zarządzana jest seria rzutów karnych. 
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Cypru na podium oficjalnie stawało w sumie 14 drużyn. Liderem klasyfikacji jest Omonia Nikozja, która zdobyła trofeum 17 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="2830175" url="https://pl.wikipedia.org/wiki?curid=2830175" title="Jurij Mielichow">
Jurij Mielichow

Jurij Afanasjewicz Mielichow (ros. Юрий Афанасьевич Мелихов, ur. 1 kwietnia 1937 w Leningradzie – zm. w lutym 2000) – radziecki kolarz szosowy, brązowy medalista olimpijski i brązowy medalista mistrzostw świata.
Kariera.
Pierwszy sukces w karierze Jurij Mielichow osiągnął w 1960 roku, kiedy wspólnie z Jewgienijem Klewcowem, Wiktorem Kapitonowem i Aleksiejem Pietrowem zdobył brązowy medal w drużynowej jeździe na czas podczas igrzysk olimpijskich w Rzymie. Na tych samych igrzyskach był również czwarty w indywidualnym wyścigu ze startu wspólnego, przegrywając walkę o podium z Belgiem Willym Vanden Berghenem. W tym samym roku wystąpił również na mistrzostwach świata w Karl-Marx-Stadt, gdzie także był czwarty w indywidualnym wyścigu amatorów po przegranej walce z Vanden Berghenem. Na rozgrywanych trzy lata później mistrzostwach w Ronse razem z Kapitonowem, Gajnanem Sajdchużynem i Anatolijem Olizarenko zdobył drugi brązowy medal w drużynowej jeździe na czas. W 1964 roku wystartował na igrzyskach w Tokio, gdzie był piąty w drużynie, a indywidualnie zajął 60. pozycję oraz na mistrzostwach świata w Sallanches, gdzie rywalizację indywidualną amatorów zakończył na 51. miejscu. Ponadto w 1961 roku zwyciężył w klasyfikacji generalnej Wyścigu Pokoju, a rok później był drugi. W latach 1958-1963 sześciokrotnie zdobywał szosowe mistrzostwo kraju.

</doc>
<doc id="2830176" url="https://pl.wikipedia.org/wiki?curid=2830176" title="Kurier Codzienny (1865–1905)">
Kurier Codzienny (1865–1905)

Kurier Codzienny – pismo wydawane w Warszawie w latach 1865–1905. Początkowo przez braci Orgelbrandów z Mieczysławem jako redaktorem naczelnym i Hipolitem jako wydawcą, od 1887 do 1903 przez przedsiębiorstwo wydawnicze Gebethner i Wolff, które nadało mu profil informacyjno–polityczny, pod redakcją Karola Kucza. W grudniu 1905 krótkotrwały jedyny legalny organ PPS. Pismo znalazło się w niełasce i po wydaniu 15 kolejnych numerów i publikacji odezwy "Do ludu" władze carskie nakazały jego zamknięcie.
Z pismem współpracował m.in. Bolesław Prus. „Kurier Codzienny” był też pierwszą polską gazetą, która miała stałego zagranicznego korespondenta w krajach Ameryki Łacińskiej – Stefana Nesterowicza.

</doc>
<doc id="2830177" url="https://pl.wikipedia.org/wiki?curid=2830177" title="British Comedy Awards 1999">
British Comedy Awards 1999

British Comedy Awards 1999 – dziesiąta edycja nagród British Comedy Awards. Ceremonia rozdania odbyła się w grudniu 1999 i poprowadził ją tradycyjnie Jonathan Ross. W obu najważniejszych kategoriach aktorskich zwyciężyły gwiazdy serialu "The Royle Family": Ricky Tomlinson i jego serialowa córka Caroline Aherne. Nagrodę dla najlepszego brytyjskiego scenarzysty komediowego już po raz drugi w swej karierze odebrał Richard Curtis. 

</doc>
<doc id="2830178" url="https://pl.wikipedia.org/wiki?curid=2830178" title="Grzegorz III Mammas">
Grzegorz III Mammas

Grzegorz III Mammas, gr. Γρηγόριος Γ΄ Μαμμής, "Grēgorios III Mammēs" (ur. ok. 1400 w Konstantynopolu, zm. 1459 w Rzymie) – patriarcha Konstantynopola w latach 1443–1450. Teolog bizantyński, zwolennik unii florenckiej.
Życiorys.
Grzegorz pochodził z zamożnej rodziny bizantyńskiej, Melissenów, związanej z dworem Paleologów. W 1415 r. wstąpił do klasztoru w Konstantynopolu. W latach 1423–1428 był spowiednikiem cesarza Jana VIII Paleologa. Był uczestnikiem soboru ferraro-florenckiego (1438–1439) jako przedstawiciel patriarchy aleksandryjskiego Filoteusza. W Ferrarze początkowo występował przeciwko unii Kościołów łacińskiego i greckiego, jednak pod wpływem wystąpienia Bessariona przeciw antyunijnym poglądom Marka Eugenika i ujęty zachowaniem łacinników zgodził się przyjąć urząd głównego doradcy cesarza w sprawie pertraktacji unijnych. Podczas soboru florenckiego opowiadał się za jednością z Rzymem. Podpisanego traktatu unijnego bronił też po powrocie do Konstantynopola.
W 1443 r. po śmierci patriarchy Metrofana został wybrany jego następcą. Do śmierci cesarza w 1448 r. cieszył się jego pełnym poparciem, później jego wpływy zaczęły się zmniejszać. Jego prołacińskie stanowisko od początku budziło gwałtowny sprzeciw duchowieństwa konstantynopolitańskiego i mieszkańców stolicy. Atakowany, w 1450 r. opuścił Konstantynopol i 12 października przybył do Morei do portu Koroni. Kiedy i tam nie znalazł poparcia, w sierpniu 1451 r. udał się do Rzymu, gdzie został przyjęty przez papieża Mikołaja V. Nie zgodziwszy się na abdykację, Grzegorz III nadal w Rzymie posługiwał się tytułem patriarchy, po upadku Konstantynopola jako tytularny łaciński patriarcha Konstantynopola. Do 1453 r. papież w korespondencji z Bizancjum domagał się od cesarza Konstantyna XI przywrócenia Grzegorza III na stolicę patriarszą, czyniąc z tego jeden z warunków udzielenia przez Zachód pomocy Konstantynopolowi. W latach 1451–1459 Grzegorz III sprawował jurysdykcję nad terenami greckimi podległymi Wenecji utwierdzając w wierności Stolicy Apostolskiej nowo konsekrowanych biskupów obrządku wschodniego. Grzegorz III zmarł w Rzymie w 1459 r.
Pisma.
Grzegorz napisał "Apologię" ("Apologia") przeciw Markowi Eugenikowi i kolejną "Apologię", w której sprzeciwiał się jego antyłacińskiej encyklice. Dowodził w nich że ustalenia soboru ferraro-florenckiego są zgodne z nauczaniem Ojców Kościoła, stosując argumenty podobne do tych, jakich użył pod koniec XIII wieku patriarcha Jan XI Bekkos. Grzegorz jest też autorem pisma do cesarza Trapezuntu o rzymskim symbolu wiary, traktatu "O przaśnym chlebie", w którym opowiada się za tym rodzajem chleba przy sprawowaniu Eucharystii, "O władzy rzymskiego papieża", w którym głosi prymat papieża i zastanawia się nad warunkami elekcji po śmierci hierarchów kościelnych.

</doc>
<doc id="2830181" url="https://pl.wikipedia.org/wiki?curid=2830181" title="Kanada na Letnich Igrzyskach Olimpijskich 1920">
Kanada na Letnich Igrzyskach Olimpijskich 1920

Kanadę na Letnich Igrzyskach Olimpijskich 1920 w Antwerp reprezentowało 53 zawodników. Był to szósty start reprezentacji na letnich igrzyskach olimpijskich.
Skład kadry.
Hokej na lodzie.
Reprezentacja mężczyzn
Turniej o złoty medal.
Ćwierćfinał
Półfinał
Finał
Lekkoatletyka.
Konkurencje biegowe
Konkurencje techniczne
Pływanie.
Mężczyźni
Skoki do wody.
Mężczyźni

</doc>
<doc id="2830182" url="https://pl.wikipedia.org/wiki?curid=2830182" title="STACKED RUBBISH">
STACKED RUBBISH



</doc>
<doc id="2830184" url="https://pl.wikipedia.org/wiki?curid=2830184" title="Aleksiej Pietrow (kolarz)">
Aleksiej Pietrow (kolarz)

Aleksiej Stiepanowicz Pietrow (ros. Алексей Степанович Петров; ur. 22 marca 1937 w Leningradzie, zm. w marcu 2009 w Moskwie) – radziecki kolarz szosowy, brązowy medalista olimpijski.
Kariera.
Największy sukces w karierze Aleksiej Pietrow osiągnął w 1960 roku, kiedy wspólnie z Jewgienijem Klewcowem, Wiktorem Kapitonowem i Jurijem Mielichowem zdobył brązowy medal w drużynowej jeździe na czas podczas igrzysk olimpijskich w Rzymie. Na rozgrywanych cztery lata później igrzyskach w Tokio, był piąty w drużynie, a indywidualnie zajął 62. pozycję. Trzykrotnie startował na szosowych mistrzostwach świata, w rywalizacji drużynowej zajmując czwarte miejsce na MŚ w Salò (1962), dziewiąte miejsce na MŚ w Sallanches (1964) oraz siódme na MŚ w San Sebastián (1965). W latach 1961–1962 i 1965–1966 startował w Wyścigu Pokoju, najlepszy wynik uzyskując w 1962 roku, kiedy w klasyfikacji generalnej zajął piąte miejsce. W tym samym roku zdobył indywidualne mistrzostwo kraju, a w latach 1960, 1962–1964 i 1966 zwyciężał w drużynowej jeździe na czas.

</doc>
<doc id="2830185" url="https://pl.wikipedia.org/wiki?curid=2830185" title="Lithulcus">
Lithulcus



</doc>
<doc id="2830186" url="https://pl.wikipedia.org/wiki?curid=2830186" title="Deschauenseeia">
Deschauenseeia



</doc>
<doc id="2830188" url="https://pl.wikipedia.org/wiki?curid=2830188" title="Gmina związkowa Braubach-Loreley">
Gmina związkowa Braubach-Loreley



</doc>
<doc id="2830191" url="https://pl.wikipedia.org/wiki?curid=2830191" title="Dwór wraz z otoczeniem w Radwanowicach">
Dwór wraz z otoczeniem w Radwanowicach

Dwór z otoczeniem parkowym – dwór znajdujący się we wsi Radwanowice, w gminie Zabierzów, w powiecie krakowskim, wybudowany prawdopodobnie na przeł. XIX i XX w. Obiekt wraz z otoczeniem ogrodowym i drzewostanem wpisany został do rejestru zabytków nieruchomych województwa małopolskiego.
Historia.
Pierwszym właścicielem był dr Wiktor Ambroży Nałęcz Włyński z Włynia. Granica z zaborem rosyjskim przebiegała 1,5 km na północ od centrum wsi, więc zaborca austriacki na piętrze umieścił komorę celną. W 1911 dwór zakupił Czech Wojciech Werberger, następnie w 1919 Zygmunt Świerczewski, który odsprzedał go w 1921 Franciszkowi Tetelowskiemu. Po jego śmierci majątek odziedziczyły wdowa i trzy córki. Ostatnia właścicielka Zofia Tetelowska (1921–2003) 20 maja 1987 majątek przekazała założonej wraz z innymi osobami Fundacji im. Brata Alberta.

</doc>
<doc id="2830199" url="https://pl.wikipedia.org/wiki?curid=2830199" title="Loui Eriksson">
Loui Eriksson

Loui Eriksson (ur. 17 lipca 1985 w Göteborgu) – szwedzki hokeista, reprezentant Szwecji, dwukrotny olimpijczyk.
Jego brat Lennon (ur. 1983) także był hokeistą.
Kariera.
Wychowanek klubu Lerums BK. W drafcie NHL z 2003 wybrany przez klub Dallas Stars, w którym występuje od sezonu NHL (2006/2007). W październiku 2009 podpisał nowy, sześcioletni kontrakt z klubem. Od grudnia 2012 do stycznia 2013 na okres lokautu w sezonie NHL (2012/2013) związany kontraktem ze szwajcarskim klubem HC Davos. Od lipca 2013 zawodnik Boston Bruins (w ramach wymiany siedmiu graczy pomiędzy klubami). Od lipca 2016 zawodnik Vancouver Canucks, związany sześcioletnim kontraktem.
Uczestniczył w turniejach mistrzostw świata 2009, 2011, 2012, 2013, 2015, 2019, zimowych igrzysk olimpijskich 2010, 2014, Pucharu Świata 2016.

</doc>
<doc id="2830200" url="https://pl.wikipedia.org/wiki?curid=2830200" title="Jamila Massey">
Jamila Massey

Jamila Massey (ur. 7 stycznia 1934 w Shimli) – brytyjska aktorka indyjskiego pochodzenia, znana przede wszystkim ze swoich ról w operach mydlanych i sitcomach. 
Życiorys.
Urodziła się w północnych Indiach, wówczas pozostających pod brytyjską władzą kolonialną, tam też spędziła wczesne dzieciństwo. Jako dwunastolatka wyemigrowała wraz z rodzicami do Wielkiej Brytanii, gdzie jej ojciec, weteran II wojny światowej, otrzymał posadę w BBC. Ze względu na pracę swoje ojca już jako nastolatka brała udział w słuchowiskach radiowych dla najmłodszych słuchaczy. Studiowała na King’s College London, gdzie ukończyła jednocześnie anglistykę, filologię klasyczną oraz orientalistykę ze specjalnością w zakresie języka urdu. Chciała również studiować aktorstwo, jednak zrezygnowała z uwagi na stanowczy sprzeciw swojej owdowiałej już wówczas matki. 
Zarabiała na życie jako dziennikarka, prowadząc programy radiowe w BBC World Service w pięciu językach (po angielsku, w urdu, po niemiecku, a także w hindi i po pendżabsku). Równocześnie jako statystka brała udział w wielu produkcjach filmowych i telewizyjnych. Z czasem zaczęła otrzymywać nieco większe role, choć wciąż o charakterze drugo- i trzecioplanowym. Na jej korzyść działał fakt, iż w brytyjskim społeczeństwie żyło już wówczas coraz więcej osób pochodzenia azjatyckiego, natomiast brakowało aktorów mogących odtwarzać tego typu postacie w telewizji czy filmie. 
W 1977 została obsadzona w roli, która przyniosła jej największą popularność, a mianowicie jako jej imienniczka Jamila w serialu komediowym "Mind Your Language". Była ona indyjską gospodynią domową zamieszkałą w Anglii, która praktycznie w ogóle nie mówi po angielsku i bardzo słabo odnajduje się w brytyjskich normach społecznych, dlatego zapisuje się na wieczorowy kurs angielskiego. W późniejszych latach swojej kariery grała role dojrzałych już kobiet o indyjskich korzeniach w popularnych operach mydlanych. W połowie lat 90. została obsadzona w taki sposób w serialu radiowym "The Archers", zaś w 1997 dołączyła do obsady telewizyjnej opery mydlanej "EastEnders". W 2010 grała też gościnnie w "Coronation Street". 
Życie prywatne.
Mężem Jamilli Massey jest brytyjski pisarz Reginald Massey, z którym od wielu lat mieszka w hrabstwie Powys w Walii. Państwo Massey wydali kilka książek wspólnie, m.in. historię wczesnej azjatyckiej imigracji w Wielkiej Brytanii, a także historię muzyki indyjskiej. 

</doc>
<doc id="2830203" url="https://pl.wikipedia.org/wiki?curid=2830203" title="Reprezentacja Saby w piłce nożnej mężczyzn">
Reprezentacja Saby w piłce nożnej mężczyzn

Reprezentacja Saby w piłce nożnej - jest narodową drużyną Saby, mimo tego, że jest terytorium zależnym od Holandii leżącym w Ameryce Północnej, to nie jest kontrolowana przez Królewski Holenderski Związek Piłki Nożnej.

</doc>
<doc id="2830204" url="https://pl.wikipedia.org/wiki?curid=2830204" title="Jan Stryczyński">
Jan Stryczyński

Jan Stryczyński (ur. 12 kwietnia 1931, zm. 4 czerwca 2010 w Poznaniu) – polski lekarz radiolog, taternik i alpinista, uczestnik wypraw w najwyższe góry świata, autor szeregu pierwszych przejść i wejść.
Życiorys.
Pracował w Szpitalu Miejskim im. Józefa Strusia w Poznaniu, a następnie był organizatorem i długoletnim kierownikiem Zakładu Radiologii w Wojewódzkim Szpitalu Zespolonym w tym mieście.
Jako wspinacz debiutował w roku 1953 w Tatrach, w których wspinał się najczęściej ze Stanisławem Zierhofferem. Następnie – poza wyjazdami w bliższe Alpy – brał udział w wielu wyprawach w Kaukaz, Hindukusz, Atlas Wysoki, na Spitsbergen, w Ruwenzori, Karakorum, Himalaje i Andy (Cordillera Blanca).
W Alpach do jego najlepszych osiągnięć należały:
Poza kontynentem europejskim miał w dorobku m.in. wejścia na 23 dziewicze szczyty, w tym 17 pierwszych wejść na szczyty Spitsbergenu. Wśród pozostałych były pierwsze wejścia tak wysokiej rangi, jak: Kohe Nadir Shah (6815 m n.p.m., 29 sierpnia 1962, w drugim zespole) i Kohe Mandaras (6631 m n.p.m., 4 września 1962) w Hindukuszu, Kunyang Chhish (7852 m n.p.m., 26 sierpnia 1971) w Karakorum, południowy szczyt Pika Skalistego (5610 m n.p.m., 1 sierpnia 1972) oraz Pik Drużby (ok. 5200 m, 14 VIII 1972) w Hisaro-Ałaju.
Był czynnym działaczem w środowisku poznańskich alpinistów. W kadencji 1967–71 był prezesem Koła Poznańskiego Klubu Wysokogórskiego, a w latach 1973–75 i 1979–81 wiceprezesem Klubu Wysokogórskiego w Poznaniu. Przez dwie kadencje (1967–69 i 1973–75) należał do zespołu Sądu Koleżeńskiego KW i Polskiego Związku Alpinizmu. Za swe zasługi został obdarzony członkostwem honorowym Klubu Wysokogórskiego Poznań (1987) i PZA (2003). Był odznaczony Złotym Medalem za Wybitne Osiągnięcia Sportowe i Medalem 100-lecia Alpinizmu Polskiego.
Pochowany został 11 czerwca 2010 r. na Cmentarzu Junikowskim w Poznaniu (pole 9-6-D-4).

</doc>
<doc id="2830205" url="https://pl.wikipedia.org/wiki?curid=2830205" title="Trifissus">
Trifissus



</doc>
<doc id="2830206" url="https://pl.wikipedia.org/wiki?curid=2830206" title="Triaenopogon">
Triaenopogon



</doc>
<doc id="2830207" url="https://pl.wikipedia.org/wiki?curid=2830207" title="Triaenophorichthys">
Triaenophorichthys



</doc>
<doc id="2830208" url="https://pl.wikipedia.org/wiki?curid=2830208" title="Julian Szumlański">
Julian Szumlański

Julian Szumlański (ur. we Lwowie, zm. 1920 w Sofii) – bułgarski pedagog i działacz oświatowy.
Był urodzonym we Lwowie Polakiem, który za udział w organizacjach patriotycznych został skazany na dwadzieścia pięć lat katorgi na Syberii. Uciekł z zesłania i przedostał się do Bułgarii, gdzie znalazł pracę, jako nauczyciel w szkole im. Kniazia Borysa I. Następnie nauczał w bułgarskim gimnazjum męskim w Salonikach. Zaangażował się w bułgarski ruch wyzwolenia narodowego, dzięki jego działaniom udało się wydostać z więzień wielu skazanych za działania rewolucyjne i antypaństwowe. Razem z żoną Zacharią założył w Bitoli sierociniec dla stu dwudziestu dzieci, których rodzice zginęli w powstaniu ilindeńskim. Po przegranej Bułgarii w II wojnie bałkańskiej w 1914 został wraz z żoną zesłany na jedną z wysp na Morzu Egejskim. Ciężko chory trafia do Sofii, gdzie umiera wkrótce po zakończeniu działań wojennych.

</doc>
<doc id="2830209" url="https://pl.wikipedia.org/wiki?curid=2830209" title="Jewgienij Klewcow">
Jewgienij Klewcow

Jewgienij Pietrowicz Klewcow (ros. Евгений Петрович Клевцов, ur. 8 marca 1929 w Obojaniu – zm. 24 marca 2003 w Moskwie) – radziecki kolarz szosowy, brązowy medalista olimpijski.
Kariera.
Największy sukces w karierze Jewgienij Klewcow osiągnął w 1960 roku, kiedy wspólnie z Aleksiejem Pietrowem, Wiktorem Kapitonowem i Jurijem Mielichowem zdobył brązowy medal w drużynowej jeździe na czas podczas igrzysk olimpijskich w Rzymie. Na tych samych igrzyskach w rywalizacji indywidualnej zajął 33. miejsce. Wystartował również na rozgrywanych osiem lat wcześniej igrzyskach olimpijskich w Helsinkach, gdzie był czterdziesty w wyścigu indywidualnym, a drużyna radziecka z Klewcowem w składzie nie została sklasyfikowana. Kilkakrotnie startował na szosowych mistrzostwach świata, najlepsze wyniki osiągając podczas MŚ w Karl-Marx-Stadt (1960), gdzie był piąty w indywidualnym wyścigu amatorów oraz podczas MŚ w Salò (1962), gdzie razem z kolegami z reprezentacji zajął czwarte miejsce w drużynowej jeździe na czas. Startował również w Wyścigu Pokoju, zajmując między innymi 23. miejsce w 1958 roku (wygrał jeden z etapów). W 1958 roku był również szosowym wicemistrzem kraju.

</doc>
<doc id="2830211" url="https://pl.wikipedia.org/wiki?curid=2830211" title="Spermargarita">
Spermargarita

Spermargarita – trzecie EP zespołu the GazettE wydane w 2003 roku. Autorem tekstów piosenek jest Ruki, zaś kompozytorem utworów the GazettE.
Informacje.
Ze względu na pisownię tytułu, którego bezpośrednie tłumaczenie brzmi superumarugariita jest on często błędnie odczytywany jako "Super Margarita" albo "Spell Margarita" (Zaklęcie Margarity).

</doc>
<doc id="2830214" url="https://pl.wikipedia.org/wiki?curid=2830214" title="Atanazy II (patriarcha Konstantynopola)">
Atanazy II (patriarcha Konstantynopola)

Atanazy II – patriarcha Konstantynopola w latach 1450–1453.
Wiadomości o Atanazym II znajdują się wyłącznie w aktach synodu konstantynopolitańskiego z 1450 r., które uważa się za sfałszowane. Według informacji w nich zawartych Atanazy był igumenem klasztoru Bogarodzicy Peribleptos w Konstantynopolu i został wybrany na tron patriarszy po złożeniu zeń Grzegorza III, który w 1450 r. opuścił Konstantynopol. Synod w obecności patriarchów Aleksandrii, Antiochii i Jerozolimy miał podjąć decyzję o odstąpieniu Kościoła Wschodniego od unii zawartej na soborze florenckim (1439). Konsekracji Atanazego II w bazylice Hagia Sophia przewodniczyli metropolici: Metrofan z Kyziku, Makary z Nikomedii i Neofit z Nicei. Jeśli Atanazy II został rzeczywiście wybrany, był ostatnim bizantyńskim patriarchą Konstantynopola.
Specjalista historii religii bizantyńskiej Vitalien Laurent pisze: „"Patriarcha Atanazy II, wymieniany we wszystkich katalogach, to mit w tym samym stopniu, co synod z 1450 roku, w którego aktach jest jedynie wymieniany"” i „"Grzegorz Mammas, który w uroczystej liturgii był wspominany w Hagii Sophii jeszcze w grudniu 1452 roku, jest ostatnim patriarchą przed upadkiem. Atanazy II nigdy nie istniał"”.

</doc>
<doc id="2830219" url="https://pl.wikipedia.org/wiki?curid=2830219" title="Erich Hagen">
Erich Hagen

Erich Walter Hagen (ur. 11 grudnia 1936 w Lipsku, zm. 26 maja 1978 tamże) – niemiecki kolarz szosowy reprezentujący NRD, srebrny medalista olimpijski.
Kariera.
Największy sukces w karierze Erich Hagen osiągnął w 1960 roku, kiedy wspólnie z Egonem Adlerem, Gustavem-Adolfem Schurem i Günterem Lörke zdobył srebrny medal w drużynowej jeździe na czas podczas igrzysk olimpijskich w Rzymie. Był to jedyny medal wywalczony przez Hagena na międzynarodowej imprezie tej rangi. Na tych samych igrzyskach w rywalizacji indywidualnej został sklasyfikowany na 21. pozycji. Wystartował również w obu konkurencjach szosowych na rozgrywanych cztery lata wcześniej igrzyskach olimpijskich w Melbourne, gdzie reprezentacja Niemiec zdobyła brązowy medal. Zgodnie z ówczesnymi zasadami w wynikach drużynowych uwzględniano czasy tylko trzech najlepszych kolarzy z danego kraju i Hagen z najsłabszym wynikiem medalu nie otrzymał. Indywidualnie na australijskich igrzyskach uplasował się na 22. miejscu. Ponadto w 1958 roku wygrał DDR Rundfahrt, a dwa lata później był najlepszy w klasyfikacji generalnej Wyścigu Pokoju. Ponadto w latach 1956-1958 zdobywał złote medale szosowych mistrzostw kraju. Nigdy nie zdobył medalu na szosowych mistrzostwach świata.

</doc>
<doc id="2830220" url="https://pl.wikipedia.org/wiki?curid=2830220" title="Wieża Cabota">
Wieża Cabota

Wieża Cabota (ang. Cabot Tower) – obiekt architektoniczny położony w mieście Bristol w Anglii, w obrębie parku publicznego Brandon Hill. Jest klasyfikowany jako zabytek drugiej klasy. Ponad trzydziestometrową wieżę zbudowano w latach 90. XIX wieku jako pamiątkę podróży Johna Cabota do Kanady, która zakończyła się dokładnie 400 lat wcześniej. Wieżę zamknięto w 2007, ze względu na niebezpieczeństwo przebywania w niej, lecz została ponownie otwarta w 2011.
Historia.
Wieża stoi na terenie niegdysiejszej kaplicy, która istniała w czasach baroku. W XVI wieku zastąpił ją wiatrak.
Wieżę zbudowano ku pamięci Giovanniego Caboto, znanego w Anglii jako John Cabot, 400 lat po tym, jak wyruszył w okręcie "Matthew" z Bristolu do teraźniejszej Kanady. Kamień węgielny został położony 24 lipca 1897 przez Barona Dufferin i Claneboye, a samą wieżę ukończono nieco ponad rok później, 9 września 1898. Architektem był William Venn Gough. Pierwotnie planowała była winda, lecz nigdy nie została zainstalowana.
Remont.
Zamknięto ją w 2007, aby wykonać remont po uznaniu jej za niebezpieczną dla turystów, decyzją rady miejskiej Bristolu. Remont zakończono w 2011 i wieżę ponownie otwarto. W 2014 nastąpił kolejny remont, podczas którego zainstalowano tablicę, na której widnieje słowo „BRISTOL” w kodzie Morse’a.
Architektura.
Wieża ma wysokość 32 metrów (105 stóp) i zbudowana jest z czerwonej odmiany piaskowca z elementami z kamienia „Bath stone”, głównie skupionych w ornamentach i ozdobach rozmieszczonych na wieży. W środku wieży znajduje się spiralna klatka schodowa, wiodąca turystów do dwóch platform widokowych, gdzie balkony z żelaznymi balustradami pozwalają im podziwiać panoramę Bristolu. Najwyżej położony balkon znajduje się około 102 metry (334 stóp) nad poziomem morza. Wieża jest wspierana przez dwa bliźniacze architektoniczne systemy przyporowe o układzie diagonalnym; z kolei góra wieży jest wspierana przez łęki oporowe i zwieńczona niewielką ośmioboczną iglicą o zwieńczeniu kulowym, na którym stoi ręcznie wyrzeźbiona skrzydlata postać mająca przedstawiać handel.
Na trzech bokach podstawy ukończonej wieży Cabota znajdują się tablice pamiątkowe. Brzmią następującoː
„Kamień węgielny tej wieży położył baron Dufferin w dniu 24 lipca 1897 i została ona otwarta przez tego samego szlachcica w dniu 6 września 1898. W. Howell Davies, przewodniczący komitetu wykonawczego, oraz E.G. Clarke i J.W. Arrowsmith, sekretarze honorowi”
„Ta tablica została tu umieszczona przez bristolski oddział Stowarzyszenia Pokojowego w nadziei, że pokój i przyjaźń będą zawsze łączyć lud tego kraju i Amerykę. Chwała na wysokościach Bogu, a na ziemi pokój ludziom, w których ma upodobanie. Łuk. 2.14”
„Ta wieża została zbudowana z woli okolicznego ludu w 61. roku panowania Wiktorii Hanowerskiej, aby uczcić 400. rocznicę wyruszenia Johna Cabota z tego oto portu do ziemi, która stała się później Kanadą.”

</doc>
<doc id="2830223" url="https://pl.wikipedia.org/wiki?curid=2830223" title="Jeorios Rubanis">
Jeorios Rubanis



</doc>
<doc id="2830225" url="https://pl.wikipedia.org/wiki?curid=2830225" title="Vasileios Polymeros">
Vasileios Polymeros



</doc>
<doc id="2830228" url="https://pl.wikipedia.org/wiki?curid=2830228" title="Egon Adler">
Egon Adler

Egon Adler (ur. 18 lutego 1937 w Großpösna, zm. 28 stycznia 2015) – niemiecki kolarz szosowy reprezentujący NRD, srebrny medalista olimpijski.
Kariera.
Największy sukces w karierze Egon Adler osiągnął w 1960 roku, kiedy wspólnie z Erichem Hagenem, Gustavem-Adolfem Schurem i Günterem Lörke zdobył srebrny medal w drużynowej jeździe na czas podczas igrzysk olimpijskich w Rzymie. Był to jedyny medal wywalczony przez Adlera na międzynarodowej imprezie tej rangi. Na tych samych igrzyskach w rywalizacji indywidualnej został sklasyfikowany na 20. pozycji. Ponadto w 1958 roku zajął trzecie miejsce w DDR Rundfahrt, a w latach 1958 i 1959 zdobywał złote medale szosowych mistrzostw kraju. Nigdy jednak nie zdobył medalu na szosowych mistrzostwach świata.
Jego siostrzeńcy: Jörg i Robert Förster również są kolarzami.

</doc>
<doc id="2830229" url="https://pl.wikipedia.org/wiki?curid=2830229" title="Dimitrios Mougios">
Dimitrios Mougios



</doc>
<doc id="2830231" url="https://pl.wikipedia.org/wiki?curid=2830231" title="Aikaterini Nikolaidou">
Aikaterini Nikolaidou



</doc>
<doc id="2830234" url="https://pl.wikipedia.org/wiki?curid=2830234" title="Günter Lörke">
Günter Lörke

Günter Lörke (ur. 23 czerwca 1935 w Sellnow) – niemiecki kolarz szosowy reprezentujący NRD, srebrny medalista olimpijski.
Kariera.
Największy sukces w karierze Günter Lörke osiągnął w 1960 roku, kiedy wspólnie z Erichem Hagenem, Gustavem-Adolfem Schurem i Egonem Adlerem zdobył srebrny medal w drużynowej jeździe na czas podczas igrzysk olimpijskich w Rzymie. Był to jedyny medal wywalczony przez Lörkego na międzynarodowej imprezie tej rangi oraz jego jedyny start olimpijski. Nie wziął udziału w rywalizacji indywidualnej. Ponadto w 1959 roku zajął trzecie miejsce w DDR Rundfahrt, a w latach 1961 i 1963 był drugi w klasyfikacji generalnej austriackiego wyścigu Wiedeń-Rabenstein-Gresten-Wiedeń. Dwukrotnie zdobywał medale szosowych mistrzostw kraju, w tym złoty w drużynowej jeździe na czas w 1958 roku. Nigdy jednak nie zdobył medalu na szosowych mistrzostwach świata.

</doc>
<doc id="2830236" url="https://pl.wikipedia.org/wiki?curid=2830236" title="Longchang (meteoryt)">
Longchang (meteoryt)

Longchang (inna nazwa: Longshan) – meteoryt żelazny z grupy IVA, ale o nietypowych dla niej właściwościach. Został znaleziony w 1781 lub 1761 w chińskiej prowincji Syczuan. Całkowita masa materii meteorytowej jaką znaleziono wynosi 158,5 kg. Meteoryt Longchang jest jednym z sześciu zatwierdzonych meteorytów znalezionych w tej prowincji.

</doc>
<doc id="2830237" url="https://pl.wikipedia.org/wiki?curid=2830237" title="Meteoryt Longchang">
Meteoryt Longchang



</doc>
<doc id="2830242" url="https://pl.wikipedia.org/wiki?curid=2830242" title="Jerzy Kraiński">
Jerzy Kraiński

Jerzy Kraiński herbu Jelita (ur. 19 czerwca 1920, zm. 19 lipca 2012), marynarz, pracownik służb socjalnych w Wielkiej Brytanii, podchorąży Wojska Polskiego.
Życiorys.
Urodził się 19 czerwca 1920 r. w majątku Leszczowate, pow. Ustrzyki Dolne. Był synem Edmunda i Marii Budzyńskiej herbu Dąbrowa, właścicieli dóbr Perespa i wnukiem Wincentego Kraińskiego. W 1937 r. był studentem Państwowej Szkoły Morskiej w Gdyni, po czym rozpoczął pracę na morzu.
II wojna światowa zastała go we Francji i tam wstąpił do wojska polskiego. Szkolenie odbył w obozie Camp de Coëtquidan jako aspirant podchorąży. W czasie kampanii francuskiej służył w I Dywizji Grenadierów dowodzonej przez gen. bryg. Bronisława Ducha. Po upadku Francji był ewakuowany i internowany w Algierii. Pełnił służbę jako sekretarz Emeryka Augusta Hutten Czapskiego w Biurze Polskim w Afryce Północnej. W 1942 r. udało mu się dostać na statek polski, którym popłynął do Anglii. W Londynie mieszkał aż do śmierci 19 lipca 2012 r. Zgodnie z jego życzeniem prochy jego zostały rozsypane na Tamizie, po której odbył 11 rejsów z pacjentami chorymi psychicznie.
Praca zawodowa.
Na morzu.
Pływał na następujących okrętach
Na lądzie.
W 1947 r. podjął pracę w drukarni The Figaro Press w Londynie. Po roku zrezygnował i wyruszył znów na morze, przyjmując pracę astronawigatora na prywatnym jachcie a/s "Panda". W 1949 r. zapisał się na studia ekonomii na University of London, jednak przewlekła choroba gruźlicy nie pozwoliła mu ich kontynuować. Wyleczył się dopiero w 1954 r. i mógł znowu podjąć pracę. Został sekretarzem Związku Polskich Oficerów Marynarki Handlowej w Londynie. W 1959 r. zrezygnował i zaangażował się w różne własne przedsięwzięcia handlowe.
W 1963 r. rozpoczął pracę w Mabledon Hospital w hrabstwie Kent (pod Londynem), polskim szpitalu dla chorych psychicznie. Kontynuował swoją karierę jako pracownik socjalny:
Działalność społeczna.
W latach 1981-1992 (zorganizował 11 rejsów na Tamizie, każdy trwający tydzień, dla osób chorych psychicznie. Zmiany środowiska i doświadczenie na łonie przyrody miało na nich dobry wpływ.
Po przejściu na emeryturę w 1985 r. nadal był aktywny społecznie do końca 2010 r. Pomagał swoim wcześniejszym podopiecznym, robił dla nich zakupy, chodził za nich na pocztę, opłacał im rachunki.
W wieku 85 lat wstąpił do organizacji charytatywnej Manor Gardens Trust. Odwiedzał emerytów, często młodszych od siebie, którzy z powodu inwalidztwa nie wychodzili z domu.
Pomagał w organizacji świąt Bożego Narodzenia w przytułku dla bezdomnych w Londynie.
Pomagał rodzinie zamieszkałej w Polsce, zapraszał młodych i załatwiał im pracę w Londynie już w latach 60. i 70.
Zainteresowania.
Poezja i sztuka. Zainteresowania sztuką odziedziczył po ojcu Edmundzie, który był uczniem Augusta Rodina w Paryżu.
Życie prywatne.
Miał dwóch młodszych braci, Leszka, który zginął w czasie wojny w obozie koncentracyjnym w Oświęcimiu, i Stanisława.
W 1949 r. związał się z Zofią Johnson z domu Krassowską i pomógł wychować jej 2-letniego syna (1947-2007). Nicholas z czasem został jednym z najwybitniejszych tancerzy i od 1985 . Rudolf Nuriejew, tańczący Romea, obsadził go w roli wiernego przyjaciela Merkucjo. Tańczył też z Michałem Barysznikowem. Nicolas ożenił się z tancerką baletu \, która występowała też z Rudolfem Nuriejewem.
Po śmierci Zofii w 1996 r. związał się z Jacqueline Emmett (ur. 1946 r.), którą poznał z początkiem lat 70. Ożenił się z nią w 2005 r. w Londynie.

</doc>
<doc id="2830243" url="https://pl.wikipedia.org/wiki?curid=2830243" title="Richard Gynge">
Richard Gynge

Richard Gynge (ur. 1 lutego 1987 w Tyresö) – szwedzki hokeista, reprezentant Szwecji.
Kariera.
Wychowanek klubu Hammarby IF. Od kwietnia 2008 roku zawodnik AIK Ishockey. W maju 2012 roku podpisał dwuletni kontrakt z rosyjskim klubem Dinamo Moskwa. W styczniu 2013 roku przekazany do HC Lev Praga, przy czym prawa do niego zachował klub Dinama. Po zakończeniu sezonu KHL (2012/2013) od 1 maja 2013 odszedł z Lva i formalnie wrócił do Dinama. Od czerwca 2013 zawodnik Admirała Władywostok, gdzie trafił w wyniku wyboru zawodników z innych drużyn KHL. Od lipca 2015 do kwietnia 2016 zawodnik Växjö Lakers. Od maja 2016 zawodnik Nieftiechimika Niżniekamsk. Od czerwca 2017 zawodnik Kunlun Red Star. Od września 2017 w klubie Traktor Czelabińsk. W lipcu 2019 przeszedł do Växjö Lakers.

</doc>
<doc id="2830244" url="https://pl.wikipedia.org/wiki?curid=2830244" title="Livio Trapè">
Livio Trapè

Livio Trapè (ur. 26 maja 1937 w Montefiascone) – włoski kolarz szosowy, dwukrotny medalista olimpijski.
Kariera.
Największe sukcesy w karierze Livio Trapè osiągnął w 1960 roku, kiedy zdobył dwa medale podczas igrzysk olimpijskich w Rzymie. W indywidualnym wyścigu ze startu wspólnego wywalczył srebrny medal, ulegając jedynie Wiktorowi Kapitonowowi z ZSRR, a bezpośrednio wyprzedzając Belga Willy'ego Vanden Berghena. Ponadto wspólnie z Antonio Bailettim, Ottavio Cogliatim i Giacomo Fornonim zdobył złoty medal w drużynowej jeździe na czas. Poza igrzyskami Trapè zwyciężył w Giro di Campania w 1961 roku, a w 1959 roku wygrał jeden z etapów Wyścigu Pokoju, jednak w klasyfikacji generalnej nie znalazł się w czołówce. Ponadto w 1966 roku zajął 45. miejsce w Vuelta a España, a w latach 1961, 1962 i 1964 startował w Giro d'Italia, ale ani razu nie ukończył rywalizacji. Nigdy nie zdobył medalu na szosowych mistrzostwach świata.

</doc>
<doc id="2830247" url="https://pl.wikipedia.org/wiki?curid=2830247" title="Antonio Bailetti">
Antonio Bailetti

Antonio Bailetti (ur. 29 września 1937 w Bosco di Nanto) – włoski kolarz szosowy, srebrny medalista olimpijski.
Kariera.
Największy sukces w karierze Antonio Bailetti osiągnął w 1960 roku, kiedy wspólnie z Livio Trapè, Ottavio Cogliatim i Giacomo Fornonim zdobył złoty medal w drużynowej jeździe na czas podczas igrzysk olimpijskich w Rzymie. Był to jedyny medal wywalczony przez Bailettiego na międzynarodowej imprezie tej rangi. Na tych samych igrzyskach w indywidualnym wyścigu ze startu wspólnego został sklasyfikowany na dziesiątej pozycji. Poza igrzyskami Bailetti wygrywał po jednym etapie w Giro d'Italia i Tour de France w latach 1962 i 1963, ale w klasyfikacji generalnej zajmował miejsca poza czołową trzydziestką. Wygrał także wyścig Genua-Nicea w 1962 roku oraz Trofeo Laigueglia cztery lata później. Nigdy nie zdobył medalu na szosowych mistrzostwach świata.

</doc>
<doc id="2830248" url="https://pl.wikipedia.org/wiki?curid=2830248" title="Plac Reszki w Buku">
Plac Reszki w Buku

Plac Reszki w Buku - plac w centrum podpoznańskiego Buku. 
Założony został prawdopodobnie w I połowie XVI w. na terenie ówczesnego wschodniego przedmieścia w ramach zainicjowanego przez biskupa Jana Lubrańskiego poszerzenia granic grodu i rozbudowy murów miejskich. Charakterystyczny jest jego nietypowy trójkątny kształt, poprzez ul. Poznańską łączy się z rynkiem miasta (Placem Przemysława).
Swoją nazwę zawdzięcza osobie Stanisława Reszki, który był fundatorem znajdującego się tutaj w budynku nr 27 szpitala dla ubogich. Na środku placu na miejscu dawnego kościoła ewangelickiego znajduje się Kino Wielkopolanin, a obok niego stoi pomnik poświęcony poległym w wojnach i powstaniach bukowianom.
Plac jako całość podlega ochronie konserwatorskiej w ramach historycznego założenia urbanistycznego. Oprócz budynku szpitala św. Ducha w rejestrze zabytków znajduje się także dawny sąd i więzienie pod numerem 5.
Link zewnętrzny.
Informacja na stronie Miasta Buk

</doc>
<doc id="2830250" url="https://pl.wikipedia.org/wiki?curid=2830250" title="Siergiej Soin">
Siergiej Soin

Siergiej Wiktorowicz Soin, ros. Сергей Викторович Соин (ur. 31 marca 1982 w Moskwie) – rosyjski hokeista, reprezentant Rosji.
Kariera.
Wychowanek Krylji Sowietow Moskwa. Od maja 2011 zawodnik Dinama Moskwa. 1 maja 2013 przedłużył kontrakt o dwa lata. Od maja 2015 do kwietnia 2017 zawodnik Saławatu Jułajew Ufa, związany dwuletnim kontraktem. Od sierpnia 2017 zawodnik Łady Togliatti.
Uczestniczył w turnieju mistrzostw świata w 2003, 2013. W 2014 kontuzja wykluczyła jego udział w igrzyskach 2014 w Soczi.

</doc>
<doc id="2830252" url="https://pl.wikipedia.org/wiki?curid=2830252" title="Ottavio Cogliati">
Ottavio Cogliati

Ottavio Cogliati (ur. 4 czerwca 1939 w Nerviano, zm. 20 kwietnia 2008 w Magencie we Włoszech) – włoski kolarz szosowy, srebrny medalista olimpijski.
Kariera.
Największy sukces w karierze Ottavio Cogliati osiągnął w 1960 roku, kiedy wspólnie z Livio Trapè, Antonio Bailettim i Giacomo Fornonim zdobył złoty medal w drużynowej jeździe na czas podczas igrzysk olimpijskich w Rzymie. Był to jedyny medal wywalczony przez Cogliatiego na międzynarodowej imprezie tej rangi oraz jego jedyny start olimpijski. Poza igrzyskami był między innymi trzeci w Giro del Mendrisiotto w 1959 roku. Nigdy nie zdobył medalu na szosowych mistrzostwach świata.

</doc>
<doc id="2830253" url="https://pl.wikipedia.org/wiki?curid=2830253" title="Giacomo Fornoni">
Giacomo Fornoni

Giacomo Fornoni (ur. 26 grudnia 1939 w Gromo, zm. 26 września 2016 w Rogeno) – włoski kolarz szosowy i torowy, złoty medalista olimpijski.
Kariera.
Największy sukces w karierze Giacomo Fornoni osiągnął w 1960 roku, kiedy wspólnie z Livio Trapè, Ottavio Cogliatim i Antonio Bailettim zdobył złoty medal w drużynowej jeździe na czas podczas igrzysk olimpijskich w Rzymie. Był to jedyny medal wywalczony przez Fornoniego na międzynarodowej imprezie tej rangi oraz jego jedyny start olimpijski. Poza igrzyskami Fornoni wygrał między innymi Trofeo Baracchi w 1964 roku a 1960 roku zajął trzecie miejsce w Grand Prix de France. Startował także w Giro d’Italia i Tour de France, ale zajmował odległe miejsca. W 1963 roku zajął czwarte miejsce w wyścigu indywidualnym na dochodzenie podczas torowych mistrzostw świata w Liège. W walce o podium lepszy okazał się Brytyjczyk Hugh Porter. Nigdy nie zdobył medalu na szosowych mistrzostwach świata.

</doc>
<doc id="2830254" url="https://pl.wikipedia.org/wiki?curid=2830254" title="Michael Gray (piłkarz)">
Michael Gray (piłkarz)

Michael Gray (ur. 3 sierpnia 1974 w Sunderlandzie) – angielski piłkarz grający na pozycji lewego obrońcy. W swojej karierze rozegrał 3 mecze w reprezentacji Anglii.
Kariera klubowa.
Swoją karierę piłkarską Gray rozpoczął w klubie Manchester United. Następnie jeszcze jako junior podjął treningi w Sunderlandzie. W 1992 roku stał się członkiem pierwszej drużyny. 21 listopada 1992 zadebiutował w jej barwach w Division One w wygranym 1:0 wyjazdowym meczu z Derby County. W debiutanckim sezonie stał się podstawowym zawodnikiem Sunderlandu. W 1996 roku po raz pierwszy awansował z Sunderlandem do Premier League, ale pobyt tego klubu w najwyższej klasie rozgrywkowej Anglii trwał jedynie rok. W sezonie 1998/1999 Gray ponownie wywalczył awans do Premiership, a w 2003 roku spadł do Division One. W tym samym roku został na krótko wypożyczony do Celtiku.
W 2004 roku Gray został zawodnikiem Blackburn Rovers. Swój debiut w nim zanotował 1 lutego 2004 w przegranym 2:3 domowym meczu z Chelsea. Na początku 2005 roku został wypożyczony do Leeds United, w którym zadebiutował 5 lutego w wyjazdowym meczu z Burnley (1:0). W sezonie 2005/2006 grał w Blackburn, a wiosną 2007 - ponownie w Leeds United.
Latem 2007 roku Gray przeszedł z Blackburn do Wolverhampton Wanderers. Występował w nim do końca 2008 roku. Na początku 2009 roku został piłkarzem Sheffield Wednesday. Grał w nim do końca swojej kariery, czyli do 2010 roku.
Kariera reprezentacyjna.
W reprezentacji Anglii Gray zadebiutował 28 kwietnia 1999 w zremisowanym 1:1 towarzyskim meczu z Węgrami, rozegranym w Budapeszcie. W tym samym roku zagrał również w eliminacjach do Euro 2000. Łącznie w kadrze narodowej rozegrał 3 mecze.

</doc>
<doc id="2830255" url="https://pl.wikipedia.org/wiki?curid=2830255" title="Wojciech Bartkowicz">
Wojciech Bartkowicz

Wojciech Jerzy Bartkowicz (ur. 18 października 1963 w Rawie Mazowieckiej) – polski duchowny rzymskokatolicki, doktor teologii moralnej.
Życiorys.
Przed wstąpieniem do seminarium duchownego w Warszawie ukończył studia prawnicze. 22 maja 1993 przyjął święcenia kapłańskie z rąk ówczesnego Prymasa Polski ks. kard. Józefa Glempa. W 1995 rozpoczął studia doktoranckie z zakresu teologii moralnej na Katolickim Uniwersytecie Lubelskim. Od czerwca 2010 pełni funkcję rektora w Wyższym Metropolitalnym Seminarium Duchownym w Warszawie.
Od 2009 roku należy do zespołu redakcyjnego kwartalnika „Pastores”, poświęconego formacji kapłańskiej.

</doc>
<doc id="2830256" url="https://pl.wikipedia.org/wiki?curid=2830256" title="Superpuchar Czech w piłce nożnej">
Superpuchar Czech w piłce nożnej

Superpuchar Czech w piłce nożnej () – trofeum przyznawane zwycięskiej drużynie meczu rozgrywanego pomiędzy aktualnym Mistrzem Czech oraz zdobywcą Pucharu Czech w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - to jej przeciwnikiem zostaje finalista Pucharu). Rozgrywki odbywały się w latach 2010–2015.
Historia.
Jesienią 2009 roku, na zgromadzeniu przedstawicieli klubów 1. ligi ogłoszono o organizacji rozgrywek o Superpuchar Czech. Głównym sponsorem miała stać firma Tipsport zajmująca się zakładami bukmacherskimi, ale później zrezygnowała. Sponsorem pierwszej edycji została również firma bukmacherska – Sazka. Jej filia Sazka Tip dała nazwę nowemu pucharowi – "Sazka Tip Superpohár 2010". W sezonie 2010 odbył się pierwszy oficjalny mecz o Superpuchar Czech. Pierwszy pojedynek rozegrano 8 lipca 2010 roku. W tym meczu Sparta Praga pokonała 1:0 Viktorię Pilzno. Przez nikłe zainteresowanie (tylko 3.401 widzów) sponsor zrezygnował z dalszej współpracy. W drugiej edycji udało się zaprosić silnego sponsora – firmę bukmacherską Tip Synot i rozgrywki przyjęły nazwę "Synot Tip Superpohár". Wszystkie dotychczasowe mecze odbyły się na stadionach domowym mistrza Czech. W 2014 roku jako że Sparta Praga w sezonie 2013/2014 zwyciężyła w lidze oraz zdobyła puchar, drugim finalistą rozgrywek została drużyna Viktorii Pilzno, która w poprzedzającym sezonie zajęła drugie miejsce w lidze.
Do 2013 roku w każdym meczu o Superpuchar zwyciężyła inna drużyna, są to: Sparta Praga, Viktoria Pilzno, Sigma Ołomuniec oraz FK Jablonec. Passa ta została przerwana w 2014 roku kiedy to Sparta zwyciężyła po razu drugi w historii.
Ostatnią edycję Superpucharu Czech rozegrano w 2015 i od 2017 turniej jest kontynuowany jako Superpuchar Czechosłowacji.
Format.
Mecz o Superpuchar Czech rozgrywany jest przed rozpoczęciem każdego sezonu. W przypadku remisu po upływie regulaminowego czasu gry przeprowadza się dogrywka. Jeżeli i ona nie wyłoni zwycięzcę, to od razu zarządzana jest seria rzutów karnych.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Czech na podium oficjalnie stawało w sumie 6 drużyn. Liderem klasyfikacji są Sparta Praga i Viktoria Pilzno, które zdobyły trofeum po 2 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="2830258" url="https://pl.wikipedia.org/wiki?curid=2830258" title="Freski w kościele San Antonio de la Florida w Madrycie (Goya)">
Freski w kościele San Antonio de la Florida w Madrycie (Goya)

Freski w kościele San Antonio de la Florida w Madrycie – freski o tematyce religijnej wykonane w 1798 roku przez hiszpańskiego malarza Francisca Goyę w madryckim Kościele San Antonio de la Florida charakteryzujące się wyjątkową swobodą ekspresji. Freski składają się z trzech części, największa z nich to "Cud św. Antoniego Padewskiego" umieszczony w kopule, następnie "Adoracja Trójcy Świętej" w apsydzie oraz dopełniające kompozycję postaci aniołów i cherubinów w różnych częściach kościoła.
Okoliczności powstania.
Wiosną 1798 roku Goya, będąc nadwornym malarzem Karola IV, otrzymał od niego zlecenie na wykonanie fresków w nowo wybudowanym kościele. Miały zdobić wnętrza niewielkiego klasycystycznego eremu pod wezwaniem św. Antoniego Padewskiego, który znajdował się na przedmieściach Madrytu. Zlecenie zawdzięczał poparciu swojego przyjaciela, królewskiego ministra Jovellanosa. Projekt pochodzący z dworu nie wymagał akceptacji Kościoła ani Akademii św. Ferdynanda – artysta miał przy jego realizacji pełną swobodę. Praca nad freskami zajęła mu jedynie 120 dni i została ukończona w grudniu 1798 roku. Malowanie kopuły oznaczało pracę na wysokich rusztowaniach, a Goya po niedawno przebytej chorobie cierpiał na zawroty głowy. Ze względu na zły stan zdrowia i postępującą głuchotę malarz zatrudnił swojego ucznia, Asensio Julià, do pomocy przy tym zleceniu (nie wiadomo jaki był jego wkład).
Goya był świadomy faktu, że po raz pierwszy tworzył złożone dzieło dostępne dla szerokiej publiczności. Obrazy, które malował dla dworu były podziwiane w wąskich arystokratycznych kręgach, za to dobrze odebrane przez publiczność freski oznaczały sławę. Ponadto, po okresie choroby i rekonwalescencji, jego pozycja w stolicy osłabła – praca nad freskami była dowodem na to, że artysta wciąż był aktywny zawodowo. Reakcja na freski była jednak powściągliwa, okazały się zbyt „świeckie” jak na tamte czasy. Z drugiej strony ta populistyczna wizja cudu była bardziej zrozumiała dla odwiedzających świątynię pielgrzymów.
Analiza.
Goya pracował już wcześniej nad malarstwem religijnym, jednak schematy i konwencje tej tematyki ograniczały jego możliwości artystyczne. Pierwszą próbę zerwania ze stereotypami podjął w 1780 roku, pracując nad freskami w bazylice del Pilar w Saragossie. Jego lekki styl, oparty na przypominających szkic szybkich pociągnięciach pędzla, tak różny od drobiazgowych akademickich przedstawień, spotkał się z ostrą krytyką. Artystyczny manifest Goi zakończył się fiaskiem, wykonane w bazylice freski zostały „poprawione” przez jego mistrza, Francisca Bayeu, który nadał im klasyczny charakter. Osiemnaście lat później, pracując nad freskami w Kościele św. Antonia, Goya mógł pozwolić sobie na większą swobodę.
Przed wykonaniem fresków Goya odwiedził liczne madryckie kościoły, w których oglądał barokowe malowidła, jednak zdecydował się na swój własny, realistyczny styl. Odszedł od tradycyjnego rozmieszczenia w przestrzeni, według którego główna scena powinna się znaleźć na lunetach, przyporach i ścianach, a kopułę wypełniałyby postaci aniołów i cherubinów. U Goi scena narracyjna (cud św. Antoniego) została umieszczona na kopule, a anioły znalazły się poza nią. Ponadto Goya odwrócił malarski schemat i przedstawił w kopule ziemski cud zamiast boskiej lub niebiańskiej sceny, która według klasycznych reguł powinna znajdować się najwyżej.
Freskami zostały pokryte kopuła, apsyda, lunety, pendentywy i filary kościoła. Na sklepieniu apsydy Goya przedstawił Adorację Trójcy Świętej. Nad gzymsem rozciągają się freski przedstawiające postaci cherubinów i podtrzymujących zasłony aniołów o kobiecych rysach i motylich skrzydłach. Nadanie aniołom realnych kobiecych kształtów było prawdziwą nowością w sakralnej ikonografii. Najbardziej spektakularne są malowidła zdobiące kopułę (mają 6 m średnicy), na których przedstawiono jeden z cudów św. Antoniego Padewskiego, który miał się wydarzyć w XIII wieku. Święty został zaniesiony przez anioły do rodzimej Lizbony, kiedy dowiedział się, że jego ojciec został fałszywie oskarżony o morderstwo i groziła mu kara śmierci. W czasie procesu święty sprawia z bożej łaski, że zmarła ofiara zbrodni wstaje z grobu. Nieboszczyk odpowiada na pytania sędziego i potwierdza niewinność ojca św. Antoniego.
Z tej legendy Goya zaczerpnął jedynie główny wątek, przy czym zamiast w sali sądowej w Lizbonie święty znajduje się w okolicach Madrytu, na świeżym powietrzu. Otaczający go ludzie to pochodzący z różnych klas społecznych mieszkańcy hiszpańskiej stolicy, którzy żywiołowo przyglądają się cudowi. Na ich twarzach maluje się zarówno zdziwienie i ciekawość, czy nawet religijna ekstaza, jak i zupełna obojętność. Postaci, których jest około 50, skupiają się za drewnianą balustradą. Być może jest to motyw, który artysta zaobserwował w młodości, w czasie nauki we Włoszech. Można wśród nich wyróżnić postać zmarłego, rodziców świętego i samego św. Antoniego, stojącego na skale. Mały chłopiec wspina się na balustradę, aby lepiej przyjrzeć się scenie. Mężczyzna na widok cudu w ekstazie podnosi ramiona. Odwrócona plecami postać w żółtym kaftanie to prawdopodobnie prawdziwy morderca, uciekający w obawie przed świętym. Postaci są dokładnie namalowane i realistyczne, jednak brak im barokowej słodyczy. Przestrzeń wokół oculusa wypełnia pejzaż (niebo, góry i drzewa), dzięki któremu widz ma wrażenie, że stoi pod gołym niebem.
W apsydzie główną sceną jest "Gloria – Adoracja Trójcy Świętej". Grupa aniołów – w locie, klęczących lub pochylonych adoruje symbol Trójcy Świętej – trójkąt wykonany z pozłacanego stiuku, z którego wychodzą promienie. Centrum fresku jest dużo jaśniejsze (aniołowie niemal nikną w chmurach), a tło złote – to przedstawienie boskiego światła. Artysta uzyskał w ten sposób także efekt głębi.
Technika.
Zachowały się trzy szkice do fresku, na których widać szczegółowo opracowaną przez artystę koncepcję perspektywiczną. Goya nie powtórzył wiernie swojego szkicu – wielokrotnie improwizował w czasie pracy w kościele. Stosował klasyczną technikę "buon fresco", a retuszu dokonywał "a secco". Być może miał do pomocy robotników nakładających gładką warstwę tynku, na której bezpośrednio malował. Nowoczesne dla jego epoki były energiczne pociągnięcia pędzla, plamy światła i koloru oraz ostre kontrasty, przywodzące na myśl późniejszy ekspresjonizm.
Dla podkreślenia walorów artystycznych kościół nazwano XVIII-wieczną Kaplicą Sykstyńską. Świątynia jest również miejscem spoczynku prochów Goi.

</doc>
<doc id="2830261" url="https://pl.wikipedia.org/wiki?curid=2830261" title="Czerwień faluńska">
Czerwień faluńska

Czerwień faluńska (, , fin.-szw. , ) – charakterystyczny odcień czerwonej barwy farby emulsyjnej stosowanej tradycyjnie do malowania drewnianych elewacji domów w Szwecji i Finlandii.
Barwa farby jest wynikiem zastosowania czerwonego pigmentu z (zamkniętej już) kopalni miedzi w Falun w Szwecji, stamtąd również pochodzi jej nazwa. Pierwsze wzmianki o farbie pochodzą z 1573 roku. Farba popularna jest do dziś, ze względów tradycyjnych, estetycznych, a także z uwagi na swoje impregnujące działanie na drewno.

</doc>
<doc id="2830267" url="https://pl.wikipedia.org/wiki?curid=2830267" title="Jacek Gołaczyński">
Jacek Gołaczyński

Jacek Jan Gołaczyński (ur. 9 lutego 1966 w Lubaniu) – polski prawnik specjalizujący się w prawie cywilnym, profesor nauk prawnych, nauczyciel akademicki, w latach 2012–2013 podsekretarz stanu w Ministerstwie Sprawiedliwości.
Życiorys.
Ukończył studia na Wydziale Prawa i Administracji Uniwersytetu Wrocławskiego (1990). Na tej samej uczelni uzyskał stopień naukowy doktora (1996 na podstawie pracy "Przewłaszczenie na zabezpieczenie" napisanej pod kierunkiem Edwarda Gniewka) i stopień doktora habilitowanego (2003). W 2004 został profesorem nadzwyczajnym na UWr, a w 2009 otrzymał tytuł profesora nauk prawnych. Zawodowo związany z Uniwersytetem Wrocławskim, gdzie został m.in. kierownikiem Centrum Badań Problemów Prawnych i Ekonomicznych Komunikacji Elektronicznej na Wydziale Prawa, Administracji i Ekonomii. Jako sędzia orzekał m.in. w Sądzie Okręgowym we Wrocławiu, następnie w Sądzie Apelacyjnym w tym mieście. Jest autorem i współautorem publikacji naukowych z zakresu m.in. prawa prywatnego międzynarodowego i umów elektronicznych, a także współautorem komentarza do kodeksu postępowania cywilnego.
Był kierownikiem projektów naukowych dotyczących informatyzacji podmiotów publicznych, a także kierownikiem zespołu ministerialnego, który opracował założenia projektów aktów prawnych wdrażających elektroniczne postępowanie upominawcze. Został też członkiem Komisji Kodyfikacyjnej Prawa Cywilnego oraz koordynatorem krajowym ds. koordynacji wdrożeń systemów informatycznych w sądach powszechnych.
3 lutego 2012 objął stanowisko podsekretarza stanu w Ministerstwie Sprawiedliwości. Z funkcji tej został odwołany przez premiera z dniem 30 września 2013. Jednocześnie minister sprawiedliwości Marek Biernacki ustanowił go pełnomocnikiem – koordynatorem krajowym do spraw wdrożeń systemów teleinformatycznych w sądach powszechnych. Powrócił do pracy w zawodzie sędziego.

</doc>
<doc id="2830272" url="https://pl.wikipedia.org/wiki?curid=2830272" title="Dawny sąd w Buku">
Dawny sąd w Buku

Dawny sąd w Buku – zabytkowy budynek, zlokalizowany na północnej pierzei Placu Reszki w Buku.
Budynek sądu powiatowego, z dwoma kondygnacjami naziemnymi i poddaszem został zbudowany na początku XIX wieku. Sąsiednia zabudowa pochodzi z przełomu XIX i XX wieku i podlega ochronie również jako założenie urbanistyczne. Piętro sądu mieściło cele więzienne. Aresztantami byli m.in. kosynierzy bukowscy z roku 1848, których upamiętnia tablica wmurowana w elewację. Dom pełni funkcje mieszkalne i jest przewidziany do remontu. 

</doc>
<doc id="2830273" url="https://pl.wikipedia.org/wiki?curid=2830273" title="Willy Vanden Berghen">
Willy Vanden Berghen

Willy Vanden Berghen (ur. 3 lipca 1939 w Vilvoorde, zm. 30 marca 2022) – belgijski kolarz szosowy i torowy, brązowy medalista olimpijski oraz brązowy medalista szosowych mistrzostw świata.
Kariera.
Największe sukcesy w karierze Willy Vanden Berghen osiągnął w 1960 roku, kiedy zdobył dwa medale na międzynarodowych imprezach. Najpierw wystąpił na mistrzostwach świata w Karl-Marx-Stadt, gdzie w indywidualnym wyścigu ze startu wspólnego amatorów zdobył brązowy medal, ulegając jedynie dwóm reprezentantom NRD: Bernhardowi Ecksteinowi i Gustawowi-Adolfowi Schurowi. Nieco ponad dwa tygodnie później wystartował na igrzyskach olimpijskich w Rzymie, gdzie w tej samej konkurencji ponownie był trzeci. Tym razem wyprzedzili go tylko Wiktor Kapitonow z ZSRR i Włoch Livio Trapè. Ponadto dwukrotnie zdobywał medale torowych mistrzostw Belgii, w tym złoty w 1959 w indywidualnym wyścigu na dochodzenie amatorów. Poza igrzyskami na szosie zwyciężył między innymi w klasyfikacji generalnej Flèche du Sud w 1958 i Ronde van Oost-Vlaanderen w 1961 roku. 
Jego ojciec – Jan Vanden Berghen oraz kuzyn – Jean Bogaerts również byli kolarzami.

</doc>
<doc id="2830275" url="https://pl.wikipedia.org/wiki?curid=2830275" title="Eugeniusz Smoliński">
Eugeniusz Smoliński

Eugeniusz Smoliński ps. "Kazimierz Staniszewski" (ur. 8 lipca 1905 w Warszawie, zm. 9 kwietnia 1949 tamże) – członek Armii Krajowej, ofiara stalinizmu w powojennej Polsce.
Młodość.
Eugeniusz Smoliński był synem Juliana, ślusarza pracującego na kolei, i Julianny z Szadkowskich. W siódmym roku życia zamieszkał w rodzinnym domu w Ożarowie. W 1924 r. ukończył gimnazjum publiczne w Warszawie i rozpoczął studia chemiczne na Uniwersytecie Warszawskim. Rok później przeniósł się na Wydział Chemiczny Politechniki Warszawskiej. W 1931 r. obronił pracę dyplomową dotyczącą materiałów wybuchowych i uzyskał dyplom inżyniera chemika.
Przed wojną pracował w Państwowej Wytwórni Prochu w Pionkach koło Radomia, jako szef stacji doświadczalnej prochów bezdymnych, a od 1 maja 1937 jako kierownik laboratorium centralnego. Był ponadto szefem ochrony PWP w Pionkach. Podlegał wówczas II Departamentowi M.S. Wojsk.
Okupacja niemiecka.
Po wybuch wojny ewakuował się do Tarnopola, a potem przeniósł się do Radomia, gdzie pracował w fabryce kawy zbożowej i marmolady. W 1941 r. wyjechał do rodziców do Ożarowa i latem 1941 r. ożenił się z dentystką Pelagią Arciszewską. Od 1942 r. włączył się w działalność konspiracyjną AK w Warszawie jako ekspert od materiałów wybuchowych. Początkowo był referentem materiałów wybuchowych, a następnie – pod pseudonimem „Kazimierz Staniszewski” – kierownikiem wytwórni materiałów wybuchowych przy ul. Polnej 16 w Warszawie, w oddziale produkcji konspiracyjnej Sztabu Komendy Głównej Armii Krajowej. Bezpośrednio przed wybuchem powstania warszawskiego wycofał się z konspiracji. Do zakończenia wojny pracował jako technik w firmie budowlanej.
Okres powojenny.
W lutym 1945 r. stawił się u ministra Hilarego Minca. Został mianowany pełnomocnikiem rządu do spraw uruchomienia państwowej wytwórni prochu w Łęgnowie koło Bydgoszczy, na bazie wybudowanej przez Niemców w czasie okupacji największej pod względem powierzchni fabryki zbrojeniowej koncernu Dynamit Nobel AG w hitlerowskich Niemczech DAG Fabrik Bromberg. Mimo że po dwu miesiącach Smoliński został mianowany tymczasowym dyrektorem naczelnym, faktycznym "gospodarzem" była Armia Czerwona, która prowadziła systematyczny rabunek poniemieckiego mienia zakładu. Do jesieni 1945 Rosjanie zdemontowali urządzenia, wywożąc je na wschód. Resztę maszyn zniszczono, wysadzając w powietrze. 31 sierpnia Smoliński przejął oficjalnie od Sowietów kompletnie zdewastowany zakład. Protokół zdawczo-odbiorczy był bardzo pobieżny, co później wykorzystano w czasie procesu sądowego przeciwko Smolińskiemu.
Po przejęciu zakładu Smoliński zobowiązał się wobec władz do uruchomienia produkcji trotylu w zakładzie do końca listopada 1946 r., co w warunkach powojennych okazało się zupełnie nierealne. Z powodu wielu problemów zapowiadane uruchomienie produkcji w Łęgnowie było coraz bardziej odsuwane w czasie. To spowodowało, że latem 1947 r. sprawą zainteresował się Urząd Bezpieczeństwa, który rozpoczął inwigilację pracowników zakładu i na początku sierpnia 1947 r. zatrzymał pierwsze osoby.
13 sierpnia 1947 został aresztowany pod fałszywym zarzutem sabotażu; stwierdzono, że "w okresie od września 1945 do dnia 14 sierpnia 1947 r. jako dyrektor naczelny Państwowej Wytwórni Prochów w Łęgnowie pow. Bydgoszcz dopuścił się aktów sabotażu utrudniając i uniemożliwiając prawidłowe działanie tejże fabryki". Po aresztowaniu Smoliński został przekazany do dyspozycji Komisji Specjalnej do Walki z Nadużyciami i Szkodnictwem Gospodarczym, a potem – decyzją prokuratora – Urzędowi Bezpieczeństwa. W czasie śledztwa początkowo przebywał w areszcie Powiatowego Urzędu Bezpieczeństwa Publicznego w Bydgoszczy, potem kolejno przerzucano go do więzień w Koronowie, w Bydgoszczy przy Wałach Jagiellońskich, a nawet przez kilka miesięcy na Rakowiecką w Warszawie.
Po trwającym ponad rok śledztwie Smoliński wraz z grupą najbliższych pracowników stanął przed Wojskowym Sądem Rejonowym w Bydgoszczy. W sfingowanym procesie pokazowym został 13 października 1948 r. skazany na karę śmierci. Prezes Najwyższego Sądu Wojskowego dr Władysław Garnowski uznał, że na łaskę nie zasługuje. Z prośbą o ułaskawienie wystąpiła najbliższa rodzina skazanego: żona Pelagia i ojciec Julian Smoliński oraz prof. Tadeusz Urbański, dziekan Wydziału Chemicznego Politechniki Warszawskiej. Pisał m.in.: "O ile mi wiadomo, na pierwszy zew radiowy PKWN stawił się do pracy i dzięki tym wysiłkom uratował poniemiecką recepturę produkcji materiałów wybuchowych dużej wartości, udostępniając ją przemysłowi państwa polskiego. Tytuł moralny do niniejszej prośby daje mi głębokie przekonanie, że inżyniera Smolińskiego można zresocjalizować bez sięgania do kary eksterminacji i że mógłby on być jeszcze jednostką społecznie pożyteczną". Bolesław Bierut z prawa łaski nie skorzystał (decyzja z 19 marca 1949).
Eugeniusz Smoliński stracony został 9 kwietnia 1949 r. w więzieniu mokotowskim przy ul. Rakowieckiej w Warszawie. Jego zwłoki zostały przez organa bezpieczeństwa publicznego potajemnie pogrzebane na tzw. "Łączce" na Cmentarzu Wojskowym na Powązkach. Rodziny nigdy nie powiadomiono ani o wykonanym wyroku, ani o miejscu pochówku. Jego żona przez wiele lat łudziła się, że może żyje on gdzieś na Syberii i wróci do Polski. W podobny sposób przedstawiono to dzieciom.
Identyfikacja szczątków Eugeniusza Smolińskiego.
Latem 2012 roku Instytut Pamięci Narodowej zlecił przeprowadzenie ekshumacji ciał osób zamordowanych w czasach stalinowskich i pochowanych na tak zwanej "Łączce" na Powązkach, w czasie której odnaleziono szczątki 198 osób. Następnie przeprowadzono ich identyfikację poprzez porównanie kodów DNA z materiałem pobranym od członków rodzin. Eugeniusz Smoliński był jedną z trzech pierwszych zidentyfikowanych przez zespół Polskiej Bazy Genetycznej Ofiar Totalitaryzmów pod kierunkiem dr. Andrzeja Ossowskiego ofiar UB (obok Edmunda Bukowskiego i Stanisława Łukasika).
27 września 2015 na Wojskowych Powązkach odsłonięto panteon-mauzoleum, w którym złożono szczątki kilkudziesięciu ofiar stalinowskiej bezpieki, wśród których znalazły się szczątki Eugeniusza Smolińskiego.
Jego córkami są Elżbieta Smolińska-Bellen i Ewa Smolińska-Szwocer.

</doc>
<doc id="2830276" url="https://pl.wikipedia.org/wiki?curid=2830276" title="Danziger Privat-Actien-Bank">
Danziger Privat-Actien-Bank

Danziger Privat-Actien-Bank ("Gdański Prywatny Bank Akcyjny"), DPAB, był prywatnym bankiem z siedzibą w Gdańsku.
Historia.
Został powołany w 1856 za zgodą władz pruskich, które nadały mu przywileje banku emisyjnego. Przywilej ten, cofnięto bankowi w 1890 po powstaniu Reichsbanku.
W początkowym okresie współudziałowcem banku był kupiec i armator gdański Gustav Friedrich Focking.
Na przełomie lat 1900-1911 ma miejsce znaczny rozwój ekspansji terytorialnej banku m.in. w Słupsku (1900), Grudziądzu (1904), Koszalinie, Białogardzie, Darłowie, Malborku (1905), Lęborku, Sopocie, Stargardzie, Elblągu, Kwidzynie, Tczewa, Wałczu, Wejherowie, Złocieńcu i na terenie Gdańska, w obecnych jego dzielnicach – Wrzeszczu, Nowym Porcie i naprzeciwko dworca kolejowego Gdańsk Główny.
W 1900 przejęto firmę bankową "Ernst Poschmann" w Gdańsku (1895-1900), w 1906 "Bankhaus H. Westphal" w Słupsku, w 1910 "Bankhaus Goldschmidt &amp; Kuttner" w Poznaniu, który kontynuował działalność na prawach oddziału.
Dyrektorzy banku pełnili też funkcję konsulów - Richard Marx – Danii (1914-1921), Otto Drewitz – Holandii (1927-1938), zaś Ernst Plagemann – Hiszpanii (1915-1921).
W latach 1939 i 1940 otwarto nowe oddziały w Bydgoszczy, Gdyni i Toruniu. Zmieniono też nazwę banku na "Ostdeutsche Privatbank AG".
"Danziger Privat-Actien-Bank" był notowany na giełdach w Berlinie i Gdańsku – Gdańskiej Giełdzie Papierów Wartościowych i Dewiz. Jego udziałowcem było m.in. Berlińskie Towarzystwo Handlowe ("Berliner Handels-Gesellschaft").
W 1940, bank połączono z "Bank der Deutschen Arbeit AG" w Berlinie. Po wojnie, jego historia jest kontynuowana przez "Bank für Gemeinwirtschaft".
Siedziba.
Siedziba mieściła się przy "Langgasse" 32-34 (obecnie ul. Długa).

</doc>
<doc id="2830277" url="https://pl.wikipedia.org/wiki?curid=2830277" title="Tadeusz Łopieński">
Tadeusz Łopieński

Tadeusz Łopieński (ur. 1898 zm. 2 października 1983 w Warszawie) – artysta brązownik.
Współwłaściciel i ostatni kontynuator działalności warszawskiej wytwórni pomników z brązu "Bracia Łopieńscy" (noszącej od 1950 r. nazwę "Brąz Dekoracyjny"). Działacz Towarzystwa Przyjaciół Warszawy. Nauczyciel rzemiosła brązowniczego.
Po zakończeniu II wojny światowej przedsiębiorstwo Łopieńskich rekonstruowało większość pomników z metalu w stolicy.
Spoczywa na cmentarzu Powązkowskim w Warszawie (kwatera 167-6-24).

</doc>
<doc id="2830279" url="https://pl.wikipedia.org/wiki?curid=2830279" title="Wzgórze Partyzantów">
Wzgórze Partyzantów



</doc>
<doc id="2830282" url="https://pl.wikipedia.org/wiki?curid=2830282" title="Superpuchar Islandii w piłce nożnej">
Superpuchar Islandii w piłce nożnej

Superpuchar Islandii w piłce nożnej () – trofeum przyznawane zwycięskiej drużynie meczu rozgrywanego pomiędzy aktualnym Mistrzem Islandii oraz zdobywcą Pucharu Islandii w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - to jej przeciwnikiem zostaje wicemistrz kraju, a w latach 1980-1999 finalista Pucharu).
Historia.
W sezonie 1969 odbył się pierwszy oficjalny mecz o Superpuchar Islandii. W ciągu pierwszych 2 edycji (1969 i 1970), mistrz i zdobywca Pucharu Islandii walczył o trofeum w 4 meczach. Następnie, w latach 1971-1979 zdobywca Pucharu zakwalifikował się do Pucharu UEFA, a w turnieju o trofeum walczyło 3 zespoły, które grali systemem kołowym u siebie i na wyjeździe. Wreszcie, w 1980 roku rozgrywki o Superpuchar przyjęły formułę, która obecnie obowiązuje, a mianowicie jeden mecz. Ta gra nazywa "Meistarakeppni KSI - Meistaraflokkur karla" i tradycyjnie odbywa się na początku maja, kilka dni przed rozpoczęciem mistrzostw. Po dwuletniej przerwie pierwszy pojedynek rozegrano w 2003 roku. W tym meczu Reykjavíkur pokonał 2:1 Fylkir.
Format.
Mecz o Superpuchar Islandii rozgrywany jest przed rozpoczęciem każdego sezonu. W przypadku remisu po upływie regulaminowego czasu gry przeprowadza się dogrywka. Jeżeli i ona nie wyłoni zwycięzcę, to od razu zarządzana jest seria rzutów karnych.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Islandii na podium oficjalnie stawało w sumie 14 drużyn. Liderem klasyfikacji jest Valur Reykjavík, który zdobył trofeum 11 razy (po 2003 najbardziej utytułowany klub to Hafnarfjarðar, który wygrywał 6 razy).
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="2830283" url="https://pl.wikipedia.org/wiki?curid=2830283" title="Jędrzej Krysiński">
Jędrzej Krysiński

Jędrzej Jan Krysiński (ur. 24 kwietnia 1904 w Grodzisku Mazowieckim, zm. 1993 w Radomiu) – polski malarz.
W Radomiu zamieszkał mając czternaście lat, po ukończeniu szkoły średniej wyjechał do Warszawy i rozpoczął studia w Szkole Sztuk Pięknych (od 1932 Akademia Sztuk Pięknych w Warszawie. Uczył się w pracowniach Władysława Skoczylasa, Wincentego Drabika i Leonarda Pękalskiego. Pracę dyplomową obronił w 1933 u Karola Tichego i powrócił do Radomia, gdzie próbował stworzyć stałe miejsce wystaw. Razem z przyszłą żoną Krystyną Kowalską i Stanisławem Trzebińskim organizował wystawy malarstwa, od 1935 nauczał w rysunku i technik reklamowych. Po 1945 był członkiem Towarzystwa Przyjaciół Sztuk Pięknych. Razem z żoną współtworzył radomskie środowisko malarzy, współpraca z Wacławem Dobrowolskim zainicjowała organizację cyklicznych wystaw i zdarzeń popularyzujących malarstwo w Radomiu. 

</doc>
<doc id="2830285" url="https://pl.wikipedia.org/wiki?curid=2830285" title="Rudolf Voderholzer">
Rudolf Voderholzer

Rudolf Voderholzer (ur. 9 października 1959 w Monachium) – niemiecki biskup rzymskokatolicki, biskup diecezjalny Ratyzbony od 2012.
Życiorys.
Święcenia kapłańskie otrzymał 17 czerwca 1987 z rąk kardynała Friedricha Wettera. Inkardynowany do archidiecezji Monachium i Freising, początkowo pracował duszpastersko, a od 1992 był pracownikiem uniwersytetów i instytutów teologicznych (m.in. w Monachium, Fryburgu i Trewirze). W 2008 został dyrektorem Instytutu Papieża Benedykta XVI.
6 grudnia 2012 papież Benedykt XVI mianował go biskupem diecezjalnym Ratyzbony. Sakry biskupiej udzielił mu 26 stycznia 2013 arcybiskup Monachium – kardynał Reinhard Marx.

</doc>
<doc id="2830286" url="https://pl.wikipedia.org/wiki?curid=2830286" title="Igor Sołoszenko">
Igor Sołoszenko

Igor Aleksandrowicz Sołoszenko (ur. 22 maja 1979) – kazachski piłkarz, grający w klubie Szachtior Karaganda, do którego trafił w 2011 roku. Występuje na pozycji obrońcy. W reprezentacji Kazachstanu zadebiutował w 1998 roku. W latach 1998–2005 rozegrał w niej jedenaście meczów.

</doc>
<doc id="2830287" url="https://pl.wikipedia.org/wiki?curid=2830287" title="Metrofan II (patriarcha Konstantynopola)">
Metrofan II (patriarcha Konstantynopola)

Metrofan II, gr. Μητροφάνης Β΄, "Mētrofanēs II" (zm. 1 sierpnia 1443 w Konstantynopolu) – patriarcha Konstantynopola w latach 1440–1443.
Życiorys.
Poprzednik Metrofana Józef II zmarł podczas obrad soboru florenckiego 10 czerwca 1439 r. Papież Eugeniusz IV dążył do mianowania nowego patriarchy, przedstawiciele Kościoła bizantyńskiego oparli się jednak tym naciskom i 26 lipca delegacja grecka opuściła Florencję. Metrofan, metropolita Kyzikos, został patriarchą 4 lub 5 maja 1440 r. z racji swego zaangażowania na rzecz unii florenckiej. Jego wybór został uznany za tryumf unionistów.
Wkrótce po jego intronizacji 15 maja 1440, w uroczystość Wniebowstąpienia, lud i duchowieństwo Konstantynopola, kierowane przez Marka Eugenika, odmówiło komunii ze swoim patriarchą, który podczas uroczystej liturgii wymienił imię papieża. Marek Eugenik opuścił stolicę wraz z Antonim z Heraklei i zbiegł do Efezu.
W obliczu zajadłego oporu Metrofan II destytuował kilku biskupów, których uznał za „schizmatyków” i zastąpił ich osobami przychylnymi unii. W 1443, cesarz Jan VIII Paleolog zorganizował dysputę teologiczną pomiędzy dwoma biskupami łacińskimi i Markiem Eugenikiem, obie strony sobie jednak przypisały zwycięstwo. W tym samym roku patriarchowie Aleksandrii, Antiochii i Jerozolimy, pomimo że ich przedstawiciele przystąpili do unii, rzucili anatemę na Metrofana II. Czując się niedostatecznie wspieranym przez cesarza w nowej sytuacji, Metrofan II złożył dymisję, zapadł na zdrowiu i umarł 1 sierpnia 1443 r. ze smutku.

</doc>
<doc id="2830289" url="https://pl.wikipedia.org/wiki?curid=2830289" title="Żniwiarka (rzeźba Stanisława Jackowskiego)">
Żniwiarka (rzeźba Stanisława Jackowskiego)

Żniwiarka - rzeźba Stanisława Jackowskiego stojąca w parku przypałacowym w Śmiełowie.
Rzeźba z brązu przedstawia dynamicznie ujętą postać młodej dziewczyny ze snopkiem zboża i sierpem w dłoni. Powstała w 1920 i była wtedy prezentowana na wystawie Towarzystwa Zachęty Sztuk Pięknych w Warszawie. W 1929 ozdabiała tereny Powszechnej Wystawy Krajowej w Poznaniu. Stała przed główną bramą Parku Wilsona, na specjalnie przygotowanym kwiatowym kobiercu. Była wtedy jedną z dwóch rzeźb o tym samym tytule - druga "Żniwiarka" stała przed Pawilonem Przemysłu Likierowego i była dziełem Edwarda Haupta.
Od 1930 stoi na terenie parku przy pałacu w Śmiełowie, w tzw. "Ogródku Zosi" (warzywno-owocowym).

</doc>
<doc id="2830293" url="https://pl.wikipedia.org/wiki?curid=2830293" title="Ulica Mikołaja Kopernika w Łodzi">
Ulica Mikołaja Kopernika w Łodzi

Ulica Mikołaja Kopernika w Łodzi – ulica w Łodzi biegnąca równoleżnikowo od ul. Wólczańskiej do al. Włókniarzy, na obszarze osiedla Stare Polesie.
Historia ulicy.
Ulica Kopernika powstała około 1873 jako drugorzędna, peryferyjna droga prowadząca z centrum Łodzi do lasu miejskiego. Początkowo nosiła nazwę ulicy (szosy) Milsza (Milscha) – od nazwiska fabrykanta Teodora Milscha, który w jej pobliżu wybudował browar oraz swoją willę. W roku 1923, z okazji 450 rocznicy urodzin Mikołaja Kopernika, zmieniono nazwę na obecnie obowiązującą.
W 1900 ulicą poprowadzono linię tramwajową, a następnie przedłużono zarówno ulicę jak i linię do nowo powstałego dworca kolejowego Łódź Kaliska. Przyspieszyło to rozwój ulicy i parcelację pobliskich terenów na działki budowlane. W latach 2013–2014 – w czasie remontu zachodniej części ulicy (od al. Włókniarzy do ul. Żeromskiego) – zwężono jezdnię i poszerzono chodniki.

</doc>
<doc id="2830294" url="https://pl.wikipedia.org/wiki?curid=2830294" title="Adam Żak">
Adam Żak

Adam Żak SJ (ur. 18 listopada 1950 w Bielsku-Białej) – polski jezuita, doktor filozofii, prowincjał Prowincji Polski Południowej Towarzystwa Jezusowego w latach 1996–2002, w latach 2002–2012 pracownik kurii rzymskiej Towarzystwa Jezusowego, w tym od 2008 asystent generała na kraje Europy Centralnej i Wschodniej.
Życiorys i działalność.
Wstąpił do zakonu jezuitów w 1966 odbywając dwuletni nowicjat w Starej Wsi. W latach 1970–1973 studiował w Krakowie filozofię, a od 1973 do 1977 teologię w Neapolu, gdzie w 1976 przyjął święcenia kapłańskie. Następnie studiował filozofię w Monachium, a potem na Gregorianum w Rzymie, gdzie w 1986 obronił doktorat. 
W latach 1986–1996 prowadził w Krakowie wykłady z historii filozofii oraz filozofii dialogu. W latach 1990–1994 był rektorem krakowskiego Kolegium Jezuitów. Był współinicjatorem zarejestrowanej w 1990 Fundacji Krzyżowa oraz przez pewien czas członkiem Rady Fundacji i członkiem jej Zarządu. Brał czynny udział w dialogu chrześcijańsko-żydowskim oraz w dialogu polsko-niemieckim. 
W 1996 został wybrany przełożonym Prowincji Polski Południowej Towarzystwa Jezusowego. Funkcję tę pełnił do 2002. W lipcu 2003 został powołany do pracy w kurii rzymskiej Jezuitów, gdzie pełnił funkcję Asystenta ds. Europy Wschodniej. W 2008 został pierwszym asystentem nowo utworzonej Asystencji Europy Środkowej i Wschodniej. W 2012 zakończył pracę w Rzymie. Od czerwca 2013 roku koordynator ds. ochrony dzieci i młodzieży przy Konferencji Episkopatu Polski. W 2019 został odznaczony Medalem Błogosławionego ks. Jerzego Popiełuszki

</doc>
<doc id="2830295" url="https://pl.wikipedia.org/wiki?curid=2830295" title="Sierra Madre de Chiapas">
Sierra Madre de Chiapas

Sierra Madre de Chiapas, Sierra De Soconusco – pasmo górskie lezące w Kordylierach Ameryki Środkowej. Rozciąga się wzdłuż wybrzeża pacyficznego na długości około 600 km począwszy, na północy, od Przesmyku Tehuantepec, na pograniczu meksykańskich stanów Oaxaca i Chiapas (gdzie czasem nazywany jest Sierra de Istatan), poprzez Gwatemalę (gdzie nazywany jest Sierra Madre, lub Sierra de las Nubes - w pobliżu miasta Gwatemala) do Salwadoru na południowym wschodzie. Góry leżą głównie wzdłuż wybrzeża pacyficznego, tworząc dział wodny pacyficzno-atlanycki.
Góry zbudowane są ze skał krystalicznych przykrytych lawami i tufami wulkanicznymi. Najwyższym szczytem jest leżący w Gwatemali wulkan Tajumulco mierzący 4 220 m n.p.m.

</doc>
<doc id="2830298" url="https://pl.wikipedia.org/wiki?curid=2830298" title="Adam i Ewa (ujednoznacznienie)">
Adam i Ewa (ujednoznacznienie)



</doc>
<doc id="2830303" url="https://pl.wikipedia.org/wiki?curid=2830303" title="Kawasaki Ki-66">
Kawasaki Ki-66

Kawasaki Ki-66 – japoński bombowiec nurkujący z okresu II wojny światowej. Samolot został zamówiony przez japońskie ministerstwo ds. lotnictwa w 1941 jako bombowiec nurkujący/samolot bliskiego wspomagania, od października 1942 do kwietnia 1943 zbudowano sześć prototypów w różnych wersjach, ale osiągi samolotu nie były zadowalające i nie wszedł on do produkcji seryjnej.
Tło historyczne.
Sukcesy niemieckich bombowców nurkujących w hiszpańskiej wojnie domowej oraz w kampaniach wrześniowej i francuskiej, dodatkowo powiększone przez propagandę nazistowską, przyciągnęły uwagę Koku Hombu (japońskiego ministerstwa ds. lotnictwa), które we wrześniu 1941 zamówiło w zakładach Kawasaki Kokuki Kogyo projekt bombowca nurkującego mającego służyć jako samolot bliskiego wspomagania dla oddziałów armii. Według specyfikacji Koku Hombu miał to być dwusilnikowy samolot uzbrojony w dwa nieruchome, strzelające do przodu karabiny maszynowe 12,7 mm, jeden obronny, ruchomy karabin maszynowy 7,7 mm, ładunek bombowy miał wynosić pomiędzy 300 kg (normalny), a 500 kg (maksymalny).
Głównym projektantem samolotu został Takeo Doi, prace projektowe rozpoczęto w październiku 1941. Przy projektowaniu samolotu oparto się na wcześniejszych projektach dwusilnikowych samolotów – ciężkiego myśliwca Ki-45 i lekkiego bombowca Ki-48.
Opis konstrukcji.
Kawasaki Ki-66 był dwusilnikowym, dwumiejscowym średniopłatem o konstrukcji prawie całkowicie metalowej z krytymi płótnem powierzchniami sterowymi. Załogę stanowiły dwie osoby – pilot i radiooperator/strzelec siedzący w zamkniętej kabinie w układzie tandem (jeden za drugim).
Samolot mierzył 11,2 m długości i 3,7 m wysokości, rozpiętość skrzydeł wynosiła 15,5 m, a ich powierzchnia nośna 34 m². Masa własna samolotu wynosiła 4100 kg, a masa startowa do 5750 kg.
W pierwszej wersji samolot napędzany był dwoma 14-cylindrowymi, chłodzonymi powietrzem silnikami gwiazdowymi typu Nakajima Ha-115 o mocy 1130 KM przy starcie z trzypłatowymi, metalowymi śmigłami, w drugiej wersji napęd stanowiły silniki Nakajima Ha-315-I o mocy 1350 KM przy starcie. Pod skrzydłami, po zewnętrznej stronie gondoli silnikowych umieszczono hamulce aerodynamiczne używane w bombardowaniu nurkującym.
Uzbrojenie obronne stanowiły obsługiwane przez radiooperatora/strzelca dwa pojedyncze karabiny maszynowe typu 89 kalibru 7,7 mm w dolnych i grzbietowych stanowiskach strzeleckich, pilot obsługiwał dwa nieruchome, strzelające do przodu karabiny maszynowe typu Ho-103 kalibru 12,7 mm. Samolot normalnie miał przenosić ładunek bombowy o masie 300 kg i być w stanie unieść ładunek maksymalny do masy 500 kg.
Prędkość maksymalna na wysokości 5600 m wynosiła 533 km/h, pułap operacyjny wynosił 5000 m, a zasięg 2000 km.
Historia.
Pierwszy prototyp, Ki-66-Ia, ukończono w październiku 1942, ale jego osiągi zostały ocenione na niewystarczające, jako niewiele lepsze od będącego już w produkcji Ki-48-II, niemniej dane zebrane w lotach testowych z nowymi hamulcami aerodynamicznymi zostały użyte w produkcji Ki-48 w wersji bombowca nurkującego.
Wyprodukowano kilka wersji Ki-66 z różnymi silnikami:
Proponowano także Ki-66 jako ciężki myśliwiec w wersji Ki-66-II z silnikami Ha-315-II o mocy 1360 KM, ale projekt ten nie został zrealizowany. Ostatecznie cały projekt został zakończony w październiku 1943 i samolot nie wszedł do produkcji seryjnej.

</doc>
<doc id="2830304" url="https://pl.wikipedia.org/wiki?curid=2830304" title="Ben Youngs">
Ben Youngs

Ben Youngs (ur. 5 września 1989 w Cawston) – angielski rugbysta występujący na pozycji . Reprezentant kraju, trzykrotny uczestnik i srebrny medalista pucharu świata.
Kariera klubowa.
Youngs grę w rugby zaczynał od drużyny North Walsham R.F.C., jednak w 2006 roku trafił do akademii Leicester Tigers. Kiedy 24 kwietnia 2007 roku zadebiutował w ligowym spotkaniu z Bristol Rugby, został najmłodszym zawodnikiem "Tygrysów" w historii ligi. Wciąż nie mając ukończonych 18 lat, zagrał też w finale English Premiership w 2007 roku, w którym drużyna z Leicester mierzyła się z Gloucester Rugby. Zespół Youngsa zwyciężył wówczas 44–16. 
Rok później "Tygrysy" ponownie dotarły do finału ligi, gdzie jednak nie udało im się powtórzyć sukcesu sprzed roku – bez udziału Youngsa przegrały z London Wasps 16–26. Jeszcze mniej udane dla graczy drużyny ze środkowej Anglii były występy w Pucharze Heinekena, gdyż nie zdołali przejść fazy grupowej. Młody łącznik młyna wystąpił w czterech spośród sześciu spotkań swojego zespołu. W ligowym sezonie 2008/2009 Youngs wciąż był jedynie rezerwowym (ani razu nie wyszedł w pierwszym składzie); nie znalazł się również w kadrze na wygrany jednym punktem mecz finałowy przeciw London Irish. Niemal równie udany dla Tigers okazał się sezon w Pucharze Heinekena, w którym dopiero w finale ulegli irlandzkiemu zespołowi Leinster Rugby 16–19. W rozgrywkach tych Ben ponownie nie odegrał większej roli, wystąpił w zaledwie dwóch spotkaniach.
Zawodnikiem pierwszego składu Youngs został dopiero rok później, w sezonie 2009/2010, kiedy wykorzystał spowodowaną kontuzją kolana przerwę w grze dotychczasowej „dziewiątki” Leicester, Harry’ego Ellisa. Wystąpił w 24 meczach ligowych, a dobra forma sprawiła, że został okrzyknięty odkryciem sezonu. Prowadzeni przez niego Tigers dotarli aż do wielkiego finału, w którym z rezultatem 33–27 rozprawili się z Saracens. Jedno z przyłożeń w tym meczu zdobył właśnie Ben Youngs. Sukcesy w rodzimej lidze nie przeniosły się jednak na dobrą postawę w rozgrywkach kontynentalnych. W Pucharze Heinekena gracze Leicester po raz kolejny odpali już w pierwszej rundzie, nie będąc w stanie zbliżyć się do osiągnięcia sprzed roku.
Ligowy sezon 2010/2011 to kolejne dobre występy "Tygrysów", którzy po raz siódmy z rzędu zdołali dotrzeć do finału. Rywalem ponownie okazał się być podlondyński zespół Saracens, jednak tym razem historia nie powtórzyła się i to "Sarries" mogli cieszyć się z pierwszego w swojej historii złota. W Pucharze Heinekena tym razem "Tygrysy" zdołały wyjść z grupy, jednak już w ćwierćfinale wpadły na zespół Leinster, który na Aviva Stadium zwyciężył różnicą siedmiu punktów.
Sezon 2011/2012 rozpoczął się równocześnie z otwarciem Pucharu Świata w Nowej Zelandii, co oznaczało, że część zawodników (w tym Youngs) nie mogła brać udziału w spotkaniach klubowych. Ben, który jeszcze w czerwcu musiał przejść operację kolana, zdążył się jednak wykurować przed rozpoczęciem rozgrywek. Te przyniosły zespołowi Leicester kolejny finał English Premiership, jednak, co nie zdarzyło się dotąd, drugi z rzędu przegrany. Pogromcą Tigers okazała się być drużyna Harlequins, która zwyciężyła 30–23. Ponowne rozczarowanie kibicom z Leinster przyniosła także kolejna edycja Pucharu Heinekena, w której ich ulubieńcy raz jeszcze nie zdołali przebrnąć pierwszej fazy grupowej.
Kariera reprezentacyjna.
Ben w sezonie 2006/2007 był członkiem Narodowej Akademii Juniorów ("Junior National Academy"), w której występował na pozycjach , oraz .
W 2008 roku był członkiem kadry do lat 20, która zdobyła młodzieżowy tytuł Wielkiego Szlema. W tym samym roku został najmłodszym członkiem drużyny na rozgrywane w Walii Mistrzostwa Świata Juniorów. Youngs wystąpił w czterech spotkaniach, a młodzi Anglicy dopiero w finale ulegli Nowozelandczykom. Niemal identycznie zakończyła się kolejna edycja mistrzostw (w 2009 roku), którą rozegrano w Japonii. W finale ponownie spotkały się drużyny z Nowej Zelandii i Anglii, i ponownie lepsi okazali się gracze z południowej półkuli. W swoim drugim turnieju Youngs był już zawodnikiem pierwszego składu, zdobywając 4 przyłożenia w 9 rozegranych meczach.
Również w 2009 roku trafił do reprezentacji siódemek, z którą wziął udział w IRB Sevens World Series. Swój pierwszy mecz rozegrał podczas turnieju w Hongkongu. W styczniu kolejnego roku zadebiutował w barwach England Saxons (drugiej reprezentacji) w wygranym meczu ze swoim irlandzkim odpowiednikiem (Irlandia A).
Youngs szansę występu w seniorskiej drużynie Anglii otrzymał już 13 marca 2010 roku w meczu ze Szkocją na Murrayfield. Po raz pierwszy w podstawowym ustawieniu zagrał w czerwcu tego samego roku z Australią. W tym zakończonym jednopunktowym zwycięstwem Anglików spotkaniu, Youngs zdobył swoje pierwsze przyłożenie wśród seniorów na arenie międzynarodowej, kiedy po dobrze rozegranym wrzucie z autu oraz zamarkowanym podaniu, młody łącznik młyna dopadł do linii punktowej. W listopadzie tego samego roku, kiedy ekipa Australii przyjechała do Anglii, Youngs został okrzyknięty zawodnikiem spotkania. W nim swoją dobrą grę podkreślił inteligentnym podaniem, które w rezultacie otworzyło Chrisowi Ashtonowi drogę do widowiskowego, 85-metrowego biegu na pole punktowe.
Laparoskopia lewego kolana, której Youngs poddał się w czerwcu 2011 roku, podała w wątpliwość jego występy podczas nowozelandzkiego Pucharu Świata, jednak okazało się, że łącznik młyna Leicester Tigers zdążył dojść do pełnej sprawności jeszcze przed turniejem. W pierwszym meczu z Argentyną, Ben wchodząc z ławki rezerwowych, zdobył przyłożenie, a postawa na boisku pozwoliła mu na zajęcie miejsca w pierwszym składzie do końca Pucharu. Anglicy odpadli jednak w ćwierćfinale, nie spełniając pokładanych w nich nadziei.
Zniżka formy na początku 2012 roku spowodowała, że Youngs, choć na dwa pierwsze mecze Pucharu Sześciu Narodów wychodził w wyjściowym zestawieniu, to pozostałe trzy rozpoczynał na ławce rezerwowych. W czerwcu, w meczu ze "Springboks" na Ellis Park w Johannesburgu zdobył dwa przyłożenia, stając się pierwszym Anglikiem, który dokonał tej sztuki przeciw RPA od blisko dekady. W tym samym meczu doznał jednak kontuzji ramienia, która wykluczyła go z gry na trzy miesiące. Po odzyskaniu pełnej sprawności, w listopadzie tego samego roku zaliczył swój 25 mecz w kadrze w spotkaniu z Fidżi. 
W 2019 roku brał udział w Pucharze Świata, podczas którego reprezentacja Anglii dotarła do finału. W nim jednak 12:32 uległa Południowej Afryce.
Życie osobiste.
Starszy brat Bena, Tom, także jest reprezentantem Anglii w rugby. Występuje na pozycji . Obaj są synami Nicka Youngsa, byłego łącznika młyna Leicester Tigers i angielskiej kadry.

</doc>
<doc id="2830305" url="https://pl.wikipedia.org/wiki?curid=2830305" title="Neonectria coccinea">
Neonectria coccinea



</doc>
<doc id="2830306" url="https://pl.wikipedia.org/wiki?curid=2830306" title="Nectria coccinea">
Nectria coccinea



</doc>
<doc id="2830307" url="https://pl.wikipedia.org/wiki?curid=2830307" title="Spike Team">
Spike Team

Spike Team (2010–2011) – włoski serial animowany stworzony przez studio Rai Fiction, Lucky Dreams i Graphilm.
Światowa premiera serialu miała miejsce 21 listopada 2010 roku na antenie Rai 2. W Polsce premiera serialu odbyła się 6 grudnia 2012 roku na kanale teleTOON+.
Fabuła.
Serial opowiada o przygodach siatkarek - Beth, Jo, Ann Mary, Patty, Susan i Vicky. Pewnego dnia, dziewczyny dowiadują się, że czeka ją bardzo poważne zadanie. Mają ocalić olimpijską pochodnię i wartości jakie symbolizuje przed zapomnieniem. Aby tego dokonać muszą zwyciężyć w turnieju siatkarskim drużynę należącą do bezlitosnej i chciwej Madame Amali, która chce zniszczyć życie i przyjemność koleżanek.
Wersja polska.
Opracowanie i udźwiękowienie wersji polskiej: na zlecenie teleTOON+ – Studio Sonica
Reżyseria: Leszek Zduń
Dialogi polskie: 
Dźwięk i montaż: Maciej Brzeziński i Maciej Sapiński
Organizacja produkcji: 
Wystąpili:
Oraz:
Tekst piosenki: Marek Krejzler
Śpiewała: Katarzyna Owczarz
Lektorzy:

</doc>
<doc id="2830308" url="https://pl.wikipedia.org/wiki?curid=2830308" title="Kalikst I (patriarcha Konstantynopola)">
Kalikst I (patriarcha Konstantynopola)

Kalikst I, gr. Κάλλιστος Α΄, "Kallistos I" (zm. w sierpniu 1363 w Konstantynopolu) – patriarcha Konstantynopola w latach 1350–1354 oraz 1355–1363.
Życiorys.
10 czerwca 1350 Kalikst, mnich z góry Athos, znany hezychasta, "«uparty i nieuczony»", został wybrany następcą patriarchy Izydora. Na prośbę Jana VI Kantakuzena, zwołał 27 maja 1351 synod w pałacu blacherneńskim, który trwał 15 dni. Mimo że cesarz, który przewodniczył obradom, życzył sobie, żeby "«antypalamici»" reprezentowani przez Nicefora Gregorasa mogli się swobodnie wypowiadać, synod doprowadził do zwycięstwa doktryny Grzegorza Palamasa. Na ostatniej sesji, 9 czerwca, odczytano w całości decyzje podjęte na synodach latach 1341 i 1347; Kalikst zaproponował dysydentom powrót na stanowiska, a gdy arcybiskup Efezu i Gano odmówili zmiany swoich poglądów, zostali osadzeni a ich zwolenników uwięziono.
W 1353 r., zaniepokojony próbą złamania przez Jana VI Kantakuzena, złożonej w 1347 r., obietnicy respektowania prawa Jana V Paleologa do tronu, Kalikst odmówił koronacji syna cesarza Mateusza Kantakuzena. Został wówczas zesłany na wyspę Tenedos, skąd zbiegł do Jana V. Po kilku miesiącach Jan VI Kantakuzen zastąpił Kaliksta Filoteuszem Kokkinem, który okazał się bardziej ugodowy.
Po objęciu władzy przez Jana V Kalikst powrócił na tron patriarszy. W okresie swego drugiego patriarchatu sprzeciwiał się cesarskim planom zawarcia unii kościelnej. Dbając o przywileje patriarchatu starał się przywrócić zwierzchnictwo Konstantynopola nad Kościołem bułgarskim. Przeciwstawiał się tendencjom do tworzenia Kościołów narodowych. W homiliach i mowach dogmatycznych propagował hezychazm. Pod koniec życia wziął udział w poselstwie do Serbów w celu zawarcia przymierza antytureckiego. Przyjęła go wówczas w Seres cesarzowa Helena, wdowa po Stefanie Duszanie. Spotkanie to nie przyniosło jednak żadnych rezultatów. Kalikst zmarł w sierpniu 1363.
Pisma.
Oprócz pism polemicznych w obronie hezychazmu, między innymi skierowanych przeciw Niceforowi Gregorasowi, Kalikst pozostawił też homilie o treści etycznej, ascetycznej i pastoralnej. W żywotach świętego Grzegorza Synaity (wyd. po grecku w 1896 w Petersburgu) i Teodozjusza Tyrnowskiego (wyd. w j. staroserbskim w 1904 przez W. Złatarskiego) ukazał dzieje Kościoła po upadku Bizancjum, spory pomiędzy hezychastami a ich przeciwnikami i żywe wciąż jeszcze wśród Bułgarów kulty pogańskie. Wśród nie wydanych dzieł Kaliksta I pozostaje 50 homilii z manuskryptu "Chilandar 8" z XV wieku, 13 homilii oraz enkomion ku czci Jana IV Postnika zachowane w 5 manuskryptach z XIV–XVI wieku, homilia na Podwyższenie Krzyża Świętego. Homilie występujące pod jego imieniem w języku słowiańskim są autorstwa patriarchy Jana IX Agapeta.

</doc>
<doc id="2830312" url="https://pl.wikipedia.org/wiki?curid=2830312" title="Szybowiec wojskowy">
Szybowiec wojskowy

Szybowiec wojskowy, szybowiec transportowy – odmiana szybowca używana do transportu żołnierzy i ich wyposażenia na pole walki.
Historia.
Pierwsze szybowce wojskowe powstały w Związku Radzieckim w 1932, kiedy to w biurze konstrukcyjnym kierowanym przez Borysa Urłapowa zaprojektowano szybowiec G-63 przeznaczony do transportu 16. żołnierzy. Nie został zbudowany, ale zapoczątkował dalsze prace nad rozwojem tej koncepcji, które doprowadziły do zbudowania innych typów i wersji szybowców transportowych w ZSRR. Zostały zbudowane szybowce GN-4 i GN-8. Radzieckie pomysły zostały zauważone w Niemczech. W wyniku własnych prac konstrukcyjnych Niemcy opracowali własny szybowiec DFS 230 zdolny do transportu dziewięciu żołnierzy, który wdrożyli do produkcji seryjnej. Szybowce transportowe po raz pierwszy zostały użyte bojowo przez Niemcy w 1940 do ataku na belgijski fort Eben-Emael. W okresie II wojny światowej szybowce wojskowe używane były przez siły wszystkich głównych uczestników wojny i brały one udział w niektórych z głównych operacji wojny.
Szybowce służyły do transportu żołnierzy, zaopatrzenia, a także lekkich pojazdów czy artylerii oraz nawet lekkich czołgów. W czasie wojny powstały także doświadczalne projekty czołgów latających polegające na doczepieniu do kadłuba czołgu skrzydeł i ogona tworząc w taki sposób prowizoryczny szybowiec.
Użycie szybowców do transportu wojska pozwalało zwielokrotnić liczbę żołnierzy, którzy mogli być przetransportowani drogą powietrzną. Samolot przewożący spadochroniarzy mógł holować jeden lub więcej szybowców podwajając, czy potrajając liczebność transportowanych oddziałów. Dodatkową zaletą w porównaniu z desantem spadochronowym był brak rozproszenia desantowanej jednostki, która przy zrzucie spadochronowym mogła być rozrzucona na dużym obszarze.
Szybowce wojskowe miały zazwyczaj bardzo lekką i tanią konstrukcję (często prawie całkowicie drewnianą), budowane były z myślą o jednorazowym użyciu. W porównaniu z wyczynowymi, sportowymi szybowcami, używane przez wojsko szybowce transportowe były znacznie cięższe, o stosunkowo krótszych skrzydłach i znacznie mniejszej doskonałości. W odróżnieniu od szybowców sportowych, transportowe jednostki wojskowe nie były w stanie wykorzystywać kominów termicznych do nabrania wysokości.
Postęp techniki wojskowej (przede wszystkim opracowania dużych śmigłowców transportowych) spowodował ich wycofanie z użycia (choć wojska Związku Radzieckiego miały je jeszcze w latach 60. XX wieku), już w okresie wojny koreańskiej do transportu wojsk aeromobilnych używano śmigłowców. 

</doc>
<doc id="2830319" url="https://pl.wikipedia.org/wiki?curid=2830319" title="Akcja &quot;X-2&quot;">
Akcja &quot;X-2&quot;



</doc>
<doc id="2830321" url="https://pl.wikipedia.org/wiki?curid=2830321" title="Samodzielna Grupa &quot;D&quot; Departamentu IV MSW">
Samodzielna Grupa &quot;D&quot; Departamentu IV MSW



</doc>
<doc id="2830323" url="https://pl.wikipedia.org/wiki?curid=2830323" title="Dinglfing">
Dinglfing



</doc>
<doc id="2830324" url="https://pl.wikipedia.org/wiki?curid=2830324" title="Park Narodowy Ma'ajan Harod">
Park Narodowy Ma'ajan Harod



</doc>
<doc id="2830326" url="https://pl.wikipedia.org/wiki?curid=2830326" title="Landau a.d.Isar">
Landau a.d.Isar



</doc>
<doc id="2830331" url="https://pl.wikipedia.org/wiki?curid=2830331" title="Sternias">
Sternias



</doc>
<doc id="2830332" url="https://pl.wikipedia.org/wiki?curid=2830332" title="Prionistius">
Prionistius



</doc>
<doc id="2830333" url="https://pl.wikipedia.org/wiki?curid=2830333" title="Elanura">
Elanura



</doc>
<doc id="2830334" url="https://pl.wikipedia.org/wiki?curid=2830334" title="Eichendorff">
Eichendorff



</doc>
<doc id="2830335" url="https://pl.wikipedia.org/wiki?curid=2830335" title="Rivulichthys">
Rivulichthys



</doc>
<doc id="2830338" url="https://pl.wikipedia.org/wiki?curid=2830338" title="Flenucleta">
Flenucleta

Flenucleta – stolica historycznej diecezji w starożytnej prowincji rzymskiej Mauretania Caesariensis, znajdującej się w północno-zachodniej Afryce, jedno z katolickich biskupstw tytularnych, ustanowione w 1933.

</doc>
<doc id="2830349" url="https://pl.wikipedia.org/wiki?curid=2830349" title="Hemigaleidae">
Hemigaleidae

Hemigaleidae – rodzina drapieżnych ryb chrzęstnoszkieletowych zaliczana do żarłaczokształtnych (Carcharhiniformes).
Klasyfikacja.
Rodzaje zaliczane do tej rodziny:

</doc>
<doc id="2830350" url="https://pl.wikipedia.org/wiki?curid=2830350" title="Essenbach">
Essenbach



</doc>
<doc id="2830352" url="https://pl.wikipedia.org/wiki?curid=2830352" title="Proscylliidae">
Proscylliidae

Proscylliidae – rodzina drapieżnych ryb chrzęstnoszkieletowych zaliczana do żarłaczokształtnych.
Klasyfikacja.
Rodzaje należące do rodziny żarłaczowatych:

</doc>
<doc id="2830353" url="https://pl.wikipedia.org/wiki?curid=2830353" title="Aham">
Aham



</doc>
<doc id="2830354" url="https://pl.wikipedia.org/wiki?curid=2830354" title="Baierbach">
Baierbach



</doc>
<doc id="2830355" url="https://pl.wikipedia.org/wiki?curid=2830355" title="Hohenthann">
Hohenthann



</doc>
<doc id="2830356" url="https://pl.wikipedia.org/wiki?curid=2830356" title="Kröning">
Kröning



</doc>
<doc id="2830357" url="https://pl.wikipedia.org/wiki?curid=2830357" title="Pseudotriakidae">
Pseudotriakidae

Pseudotriakidae – rodzina drapieżnych ryb chrzęstnoszkieletowych zaliczana do żarłaczokształtnych.
Klasyfikacja.
Rodzaje należące do rodziny żarłaczowatych:

</doc>
<doc id="2830358" url="https://pl.wikipedia.org/wiki?curid=2830358" title="Schalkham">
Schalkham



</doc>
<doc id="2830364" url="https://pl.wikipedia.org/wiki?curid=2830364" title="Charod">
Charod

Charod (hebr. נחל חרוד, "Nahal Charod") – rzeka płynąca w północnej części Izraela, mająca swoje źródła w Parku Narodowym Majan Charod przy wiosce Gidona. Przepływa przez Dolinę Charod i Dolinę Bet Sze’an. Ma swoje ujście w rzece Jordan. Rzeka ma długość około 32 km.
Przebieg.
Charod jest niewielką rzeką Izraela. Ma swoje źródło na północnych zboczach masywu wzgórz Gilboa, w rejonie Parku Narodowego Majan Charod w Dolnej Galilei. Strumienie z kilku źródeł spływają do Doliny Charod, gdzie ich wody są zasilane strumieniami spływającymi z góry More (515 m n.p.m.). Długość rzeki liczona do Parku Narodowego Ma'ajan Charod wynosi 18 km, natomiast do góry Giwat Ha-More to 32 km. Ta niewielka rzeka płynie w kierunku południowo-wschodnim, przepływa przez Dolinę Bet Sze’an, omija od północy miasto Bet Sze’an i dociera do ujścia do rzeki Jordan.
Historia.
Źródła Charod są wspomniane w Biblii, jako miejsce w którym obozował Gedeon przed bitwą z Madianitami; Księga Sędziów 7:1; tłumaczenie według Biblii Tysiąclecia:
Według tradycji Gedeon zatrzymał się wraz ze swoimi wojownikami u źródeł strumienia wypływającego z jaskini położonej na zboczach góry. Poprosił ich, aby napili się wody ze strumienia. Pozostawił przy sobie 300 wojowników, z którymi przystąpił do bitwy zakończonej zwycięstwem Izraela. W średniowieczu doszło tutaj do bitwy między krzyżowcami a muzułmanami.
W latach 20. XX wieku zaczęło rozwijać się tutaj osadnictwo żydowskie.
Zagospodarowanie.
Tereny położone wokół rzeki Charod są intensywnie wykorzystywane przez rolnictwo. Znajdują się tutaj także liczne stawy hodowlane ryb. Z tego powodu ilość wody w rzece znacznie zmalała. W ostatnich latach zrealizowane liczne projekty mające na celu poprawę czystości wody Charod.
Sport i rekreacja.
Wzdłuż koryta rzeki wybudowano trasy dla wycieczek pieszych.

</doc>
<doc id="2830366" url="https://pl.wikipedia.org/wiki?curid=2830366" title="Grzegorz Derus">
Grzegorz Derus

Grzegorz Derus (ur. w Odessie) – podpułkownik ludowego Wojska Polskiego.
Życiorys.
Pochodził z rodziny ukraińskiej. W Moskwie ukończył technikum skarbowe, a następnie pracował w Kamieńcu Pomorskim i Akermanie jako kierownik oddziału ubezpieczeń. W latach 1925–1930 i 1941–1944 odbywał służbę w Armii Radzieckiej. Walczył na Froncie Krymskim i Ukraińskim w czasie II wojny światowej. Ukończył w grudniu 1943 Ukraińską Szkołę Piechoty w Mołotowie. 
Został skierowany na początku 1944 do dyspozycji odczuwającego braki kadry oficerskiej ludowego Wojska Polskiego. Służył w 7 pułku piechoty na stanowisku dowódcy kompanii i zastępcy dowódcy batalionu ds. liniowych oraz w 8 pułku piechoty na stanowisku dowódcy batalionu. Uczestnik walk o Warszawę, Wał Pomorski oraz Operacji berlińskiej. Szef Wydziału II w 3 Dywizji Piechoty w latach 1947–1948. Dowódca 8 pułku piechoty 3 Dywizji Piechoty. W okresie od 2 lutego 1950 do 26 września 1951 był dowódcą 5 Saskiej Dywizji Piechoty. 
W 1952 po ukończeniu Akademii Sztabu Generalnego wyjechał do Związku Radzieckiego. Według noty biograficznej z opracowania dotyczącego dowódców 5 Saskiej Dywizji piechoty „wyróżniał się sumiennością na stanowisku szefa zwiadu dywizji” oraz zdobywał cenne informacje w walkach przeciwko „bandom”, czyli oddziałom polskiego podziemia niepodległościowego.

</doc>
<doc id="2830368" url="https://pl.wikipedia.org/wiki?curid=2830368" title="Rottenburg a.d.Laaber">
Rottenburg a.d.Laaber



</doc>
<doc id="2830371" url="https://pl.wikipedia.org/wiki?curid=2830371" title="Triplophysa">
Triplophysa

Triplophysa – rodzaj słodkowodnych ryb karpiokształtnych z rodziny Nemacheilidae. 
Występowanie.
Wszystkie zasiedlają wody słodkie. Wyjątkiem jest "Triplophysa nasalis", który przebywa również w wodach słonawych.
Występują w Azji Środkowej, Azji Południowej i Azji Wschodniej. Zdecydowana większość gatunków występuje na terenie Chin.
Klasyfikacja.
Gatunki zaliczane do tego rodzaju:

</doc>
<doc id="2830373" url="https://pl.wikipedia.org/wiki?curid=2830373" title="Tauphysa">
Tauphysa



</doc>
<doc id="2830374" url="https://pl.wikipedia.org/wiki?curid=2830374" title="Tarimichthys">
Tarimichthys



</doc>
<doc id="2830375" url="https://pl.wikipedia.org/wiki?curid=2830375" title="Qinghaichthys">
Qinghaichthys



</doc>
<doc id="2830376" url="https://pl.wikipedia.org/wiki?curid=2830376" title="Labiatophysa">
Labiatophysa



</doc>
<doc id="2830377" url="https://pl.wikipedia.org/wiki?curid=2830377" title="Indotriplophysa">
Indotriplophysa



</doc>
<doc id="2830378" url="https://pl.wikipedia.org/wiki?curid=2830378" title="Diplophysoides">
Diplophysoides



</doc>
<doc id="2830379" url="https://pl.wikipedia.org/wiki?curid=2830379" title="Diplophysa">
Diplophysa



</doc>
<doc id="2830380" url="https://pl.wikipedia.org/wiki?curid=2830380" title="Didymophysa">
Didymophysa



</doc>
<doc id="2830381" url="https://pl.wikipedia.org/wiki?curid=2830381" title="Deuterophysa">
Deuterophysa



</doc>
<doc id="2830391" url="https://pl.wikipedia.org/wiki?curid=2830391" title="Eaton Truck Components Sp. z o.o.">
Eaton Truck Components Sp. z o.o.



</doc>
<doc id="2830392" url="https://pl.wikipedia.org/wiki?curid=2830392" title="Platan wschodni">
Platan wschodni

Platan wschodni ("Platanus orientalis" L.) – gatunek drzewa z rodziny platanowatych, naturalnie występujący w obszarze śródziemnomorskim, w takich krajach, jak: Albania, Bułgaria, Chorwacja, Grecja (wyspa Kreta), Włochy (wyspa Sycylia), Macedonia, Cypr, Liban, Syria, Turcja. Jest uprawiany w wielu krajach świata. Często stosowany jest w nasadzeniach przyulicznych w Australii, Afryce Południowej i Europie Południowej.
Udział w kulturze.
Wszyscy znawcy roślin biblijnych są zgodni, że w Biblii pod hebrajskim słowem "`ermôn" opisany jest platan wschodni, który występuje na północy Izraela. Słowo to wymienione jest w 3 księgach Biblii: w Księdze Rodzaju (30,37), Mądrości Syracha (24,14) i Księdze Ezechiela (31,8). Pochodzi od słowa "`ërőm" oznaczającego nagość, co nawiązuje do faktu, że od pnia platana często odpada płatami kora, i wówczas jest „nagi”

</doc>
<doc id="2830393" url="https://pl.wikipedia.org/wiki?curid=2830393" title="Platanus orientalis">
Platanus orientalis



</doc>
<doc id="2830395" url="https://pl.wikipedia.org/wiki?curid=2830395" title="Zakłady Mechaniczne &quot;Tarnów&quot; S.A.">
Zakłady Mechaniczne &quot;Tarnów&quot; S.A.



</doc>
<doc id="2830396" url="https://pl.wikipedia.org/wiki?curid=2830396" title="Bumar Elektronika S.A.">
Bumar Elektronika S.A.



</doc>
<doc id="2830399" url="https://pl.wikipedia.org/wiki?curid=2830399" title="Neofit (Slednikow)">
Neofit (Slednikow)

Neofit, imię świeckie Nikołaj Nikołajewicz Slednikow (ur. 1873 w Wielsku, zm. 29 listopada 1918) – rosyjski biskup prawosławny.
Życiorys.
Był synem kapłana prawosławnego, protojereja w soborze Trójcy Świętej w Wielsku. W 1894 ukończył seminarium duchowne w Wołogdzie w pierwszej kategorii, a w 1898 ukończył Kazańską Akademię Duchowną z tytułem .
1 stycznia 1899 został mianowany na stanowisko misjonarza-kaznodziei eparchii wołogodzkiej. 13 stycznia tego samego roku został mianowany członkiem rady wołogodzkiego Bractwa Miłosiernego Zbawiciela, 12 marca został członkiem wołogodzkiego komitetu Prawosławnego Towarzystwa Misyjnego. 27 lipca 1899 wyznaczony na psalmistę soboru katedralnego w Wołogdzie.
9 marca 1908 złożył wieczyste śluby mnisze, zaś 15 sierpnia tego samego roku został wyświęcony na hieromnicha. W październiku tego samego roku został p.o. przełożonego monasteru Przemienienia Pańskiego Dymitra Priłuckiego w Wołogdzie, zaś w grudniu 1908 objął to stanowisko na stałe. W roku następnym otrzymał godność ihumena, 5 lipca 1910 otrzymał godność archimandryty.
5 kwietnia 1911 został dziekanem II dekanatu monasterów eparchii wołogodzkiej.
10 marca 1913 w soborze Zmartwychwstania Pańskiego w Wołogdzie został wyświęcony na biskupa izmaelskiego, wikariusza eparchii kiszyniowskiej. W charakterze konsekratorów w obrzędzie wzięli udział arcybiskup jarosławski i rostowski Tichon, emerytowany biskup wołogodzki i totiemski Nikon, biskupi wołogodzki Aleksander, wielkoustiuski Aleksy, wielski Antoni i michajłowski Ambroży.
13 listopada 1914 został przeniesiony do eparchii połtawskiej jako jej wikariusz, z tytułem biskupa priłuckiego.
17 października 1917 został biskupem starobielskim, wikariuszem eparchii charkowskiej.
W maju roku następnego został "locum tenens" tejże eparchii; w listopadzie tego samego roku zmarł, prawdopodobnie na tyfus.

</doc>
<doc id="2830405" url="https://pl.wikipedia.org/wiki?curid=2830405" title="Chabielscy herbu Wieniawa">
Chabielscy herbu Wieniawa

Chabielscy polski ród szlachecki herbu Wieniawa, wywodzący się z Chabielic w ziemi sieradzkiej.Przedstawiciele rodu:

</doc>
<doc id="2830408" url="https://pl.wikipedia.org/wiki?curid=2830408" title="Henryk Życzyński">
Henryk Życzyński

Henryk Marian Życzyński (ur. 2 sierpnia 1890 w Husiatynie, zm. w kwietniu 1940 w Katyniu) – polski teoretyk i historyk literatury oraz pedagog; doktor nauk humanistycznych; profesor oraz dziekan Wydziału Nauk Humanistycznych Katolickiego Uniwersytetu Lubelskiego.
Życiorys.
Urodził się w Husiatynie na Podolu nad Zbruczem, jako syn Szczepana i Olimpii z d. Kleefeld. W 1910 ukończył C.K. Gimnazjum Wyższe w Brzeżanach, i zdał maturę. W 1914 ukończył studia na Wydziale Filozoficznym Uniwersytetu Franciszkańskiego we Lwowie. Od 1916 doktor nauk humanistycznych. Po odbyciu, w latach 1916–1918, służby wojskowej w jednostkach zapasowych armii austro-węgierskiej i po odzyskaniu niepodległości przez Polskę przeprowadził się na Śląsk Cieszyński, gdzie został zatrudniony jako nauczyciel gimnazjalny w Orłowej (1918–1920) i w Cieszynie (1920–1927). W latach 1921–1924 był współpracownikiem „Dziennika Cieszyńskiego”, a w latach 1921–1927 - redaktorem „Miesięcznika Pedagogicznego”.
Od roku 1927 do 1939 profesor historii i literatury polskiej Katolickiego Uniwersytetu Lubelskiego, gdzie w okresie od 1934 do 1938 pełnił funkcję dziekana Wydziału Nauk Humanistycznych.
W 1934, jako podporucznik piechoty rezerwy pozostawał w ewidencji Powiatowej Komendy Uzupełnień Lublin Miasto. Posiadał przydział do Oficerskiej Kadry Okręgowej Nr II. Był wówczas w grupie oficerów „powyżej 40 roku życia”.
Po wybuchu II wojny światowej dostał się do niewoli sowieckiej i został osadzony w obozie jenieckim w Kozielsku, gdzie przebywał do 1940. W kwietniu został przewieziony do uroczyska Kozie Góry pod Smoleńskiem, powszechnie nazywanego Lasem Katyńskim i tam zamordowany przez NKWD.
5 października 2007 minister obrony narodowej Aleksander Szczygło mianował go pośmiertnie na stopień porucznika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Ważniejsze prace.
Henryk Życzyński był autorem licznych prac z historii literatury i estetyki, teorii dramatu i metodyki nauczania. W młodości (1918) publikował też swoje wiersze, m.in. w dwutygodniku „Zdrój”.

</doc>
<doc id="2830413" url="https://pl.wikipedia.org/wiki?curid=2830413" title="Ołeh Miszczenko">
Ołeh Miszczenko

Ołeh Wołodymyrowycz Miszczenko, ukr. Олег Володимирович Міщенко (ur. 10 października 1989 w Parchomiwce) – ukraiński piłkarz, grający na pozycji pomocnika lub napastnika.
Kariera piłkarska.
Kariera klubowa.
Wychowanek Dynama Kijów, barwy którego bronił w juniorskich mistrzostwach Ukrainy (DJuFL). 9 maja 2006 rozpoczął karierę piłkarską w trzeciej drużynie Dynama, a od sezonu 2006/07 występował w drugiej drużynie Dynama. Podczas przerwy zimowej sezonu 2007/08 przeniósł się do Metałurha Donieck. W Metałurhu występował przeważnie w składzie drużyny rezerwowej, dlatego latem 2008 został wypożyczony do Stali Ałczewsk, w której stał podstawowym piłkarzem klubu. W styczniu 2009 powrócił do Metałurha, a 2 maja 2009 debiutował w Premier-lidze. Latem 2011 został wypożyczony do pierwszoligowego klubu Howerła-Zakarpattia Użhorod, w którym występował do końca roku. W czerwcu 2012 ponownie został wypożyczony do Howerły Użhorod. W czerwcu 2013 podpisał kontrakt z Worskłą Połtawa. 9 lutego 2016 przeszedł do rosyjskiego Amkaru Perm. 11 sierpnia 2016 został wypożyczony do Illicziwca Mariupol. 28 listopada 2016 opuścił mariupolski klub. 14 sierpnia 2018 przeszedł do Polissia Żytomierz.
Kariera reprezentacyjna.
Był powoływany do juniorskich drużyn narodowych Ukrainy w różnych kategoriach wiekowych. Debiutował w reprezentacji Ukrainy U-15 12 sierpnia 2004 w meczu przeciwko rówieśników z Bułgarii. Ostatnia gra - mecz w drużynie juniorów Ukrainy U-19 przeciwko włoskiego zespołu. Ogółem we wszystkich juniorskich drużynach rozegrał 43 mecze, w których strzelił osiem goli.

</doc>
<doc id="2830415" url="https://pl.wikipedia.org/wiki?curid=2830415" title="Bumar Żołnierz S.A.">
Bumar Żołnierz S.A.



</doc>
<doc id="2830417" url="https://pl.wikipedia.org/wiki?curid=2830417" title="Henryk Marian Życzyński">
Henryk Marian Życzyński



</doc>
<doc id="2830425" url="https://pl.wikipedia.org/wiki?curid=2830425" title="Morua">
Morua



</doc>
<doc id="2830426" url="https://pl.wikipedia.org/wiki?curid=2830426" title="Gadulus">
Gadulus



</doc>
<doc id="2830427" url="https://pl.wikipedia.org/wiki?curid=2830427" title="Brachygadus">
Brachygadus



</doc>
<doc id="2830429" url="https://pl.wikipedia.org/wiki?curid=2830429" title="Liga Europy UEFA (2012/2013)/Faza pucharowa">
Liga Europy UEFA (2012/2013)/Faza pucharowa

Faza pucharowa rozgrywek Ligi Europy UEFA 2012/2013 rozpoczęła się 14 lutego 2013 i została zakończona meczem finałowym, który odbył się na Amsterdam ArenA w Amsterdamie 15 maja 2013. trofeum zdobyła Chelsea F.C. po zwycięstwie z Benficą Lizbona 2:1.
Zakwalifikowane drużyny.
Do startu w fazie pucharowej uprawnione są 32 drużyny:
Do dalszych etapów turnieju przechodzą zwycięzcy poszczególnych dwumeczów.
Losowanie par 1/16 finału odbyło się 20 grudnia 2012 roku (godz. 14:00). Zwycięzcy fazy grupowej Ligi Europy oraz 4 najlepsze z zespołów, które zajęły 3. miejsca w fazie grupowej Ligi Mistrzów zostały rozlosowane przeciwko zespołom, które zajęły 2. miejsca w fazie grupowej Ligi Europy oraz pozostałym drużynom, które zajęły 3. miejsca w fazie grupowej Ligi Mistrzów. Drużyny z tych samych federacji oraz grup nie mogły zostać zestawione w jednej parze.
 Drużyny rozstawione
 Drużyny nierozstawione
Drużyny, które awansowały z fazy grupowej Ligi Europy:
Zespoły, które odpadły z fazy grupowej Ligi Mistrzów:
1/4 finału.
Od tej rundy pary zostają rozlosowane niezależnie od przynależności drużyn do poszczególnych federacji oraz pozycji zajętej w fazie grupowej.
1/2 finału.
Po raz pierwszy pary półfinałowe zostały rozlosowane. Losowanie odbyło się 12 kwietnia 2013 w szwajcarskim Nyonie.
Finał.
Man of the Match:
 Branislav Ivanović (Chelsea)
Asystenci sędziego:
Sander van Roekel (Holandia)
Erwin Zeinstra (Holandia)
Arbiter techniczny:
Felix Brych (Niemcy)

</doc>
<doc id="2830431" url="https://pl.wikipedia.org/wiki?curid=2830431" title="Męczennicy z Aubenas">
Męczennicy z Aubenas

Męczennicy z Aubenas – dwaj francuscy misjonarze, którzy ponieśli śmierć męczeńską za wiarę w dniu 7 lutego 1593 roku.
Beatyfikacja.
Beatyfikacji męczenników dokonał Pius XI w dniu 6 czerwca 1926 roku.

</doc>
<doc id="2830432" url="https://pl.wikipedia.org/wiki?curid=2830432" title="Franciszek Bąk">
Franciszek Bąk

Franciszek Bąk (ur. 11 października 1912 w Czelatycach pow. jarosławski, zm. 12 grudnia 1990) – podpułkownik ludowego Wojska Polskiego.
Życiorys.
Pracował w okresie międzywojennym jako ślusarz. Szkołę średnią ukończył w 1941. W maju 1943 trafił do formującej się 1 Dywizji Piechoty. Ukończył w ciągu trzech miesięcy szkołę podoficerską, a następnie skierowany do 1 pułku piechoty na stanowisko dowódcy plutonu moździerzy. Otrzymał postrzał lewej nogi i przez ponad trzy miesiące przebywał na leczeniu szpitalnym w Moskwie. Powrócił do pułku na stanowisko dowódcy kompanii rusznic przeciwpancernych. Ponownie ranny w czasie walk o Pragę skierowany na leczenie w szpitalu w Otwocku, w którym przebywał sześć tygodni. Powrócił do pułku i już w stopniu kapitana objął stanowisko drugiego, a później pierwszego pomocnika szefa sztabu. Ukończył w Centrum Wyszkolenia Piechoty w Rembertowie półroczny kurs i 3 stycznia objął obowiązki dowódcy 7 pułku piechoty 3 Dywizji Piechoty. Studiował w latach 1947–1950 w Akademii Sztabu Generalnego, a po jej ukończeniu był szefem sztabu 15 Terytorialnej Dywizji Piechoty. Dowódca 5 Saskiej Dywizji Piechoty od 26 września 1951 do 26 maja 1952. 
Po zachorowaniu na gruźlicę i dwukrotnym leczeniu sanatoryjnym w Otwocku skierowany do pełnienia służby poza wojskiem na zastępcę Komendanta Głównego Powszechnej Organizacji „Służba Polsce”. Przez komisję lekarską uznany za niezdolnego do pełnienia służby wojskowej.

</doc>
<doc id="2830433" url="https://pl.wikipedia.org/wiki?curid=2830433" title="Chata Jahodná">
Chata Jahodná

Schronisko Jahodná (słow. "Chata Jahodná") - słowackie schronisko położone w Górach Wołowskich, w paśmie Kojszowskiej Hali, 15 km na zachód od Koszyc.
Historia.
Pierwsza wzmianka o zorganizowanej turystyce w okolicach Koszyc pochodzi sprzed 1884, kiedy powstała pierwsza masowa organizacja turystyczna „Węgierskie Towarzystwo Karpackie”, która skupiała 361 członków, między innymi też 6 obywateli Koszyc. W 1884 utworzono jej koszycko-abovsko-turniańska podgrupa, która w 1891 zamieniła się w „Węgierskie Towarzystwo Turystyczne”. W jego ramach powstało kilka sekcji, między innymi także koszycka. Jej członkowie postawili sobie za cel turystyczne udostępnienie górskich pasm najbliższych okolic Koszyc, wybudować i oznaczyć szlaki turystyczne, studnie i źródła. Pierwsze znakowane szlaki, w 1896, prowadziły z Koszyc przez Bankov, właśnie na Jahodną. W roku 1918 została założona „Węgierska Organizacja Przyjaciół Przyrody” i jej koszycka filia, zasługą której powstało pierwsze schronisko na Jahodnej, Chata „Otília” z 1918. Było położone na zboczu w pobliżu źródła na skraju „górnej łąki” (teraźniejszej trasy zjazdowej), która miała dobre położenie na tym grzbietowym szlaku i była też dobrym zjazdem narciarskim. Wybudowali je bracia Alexander i Gabriel Bárczayowie i nazwali na cześć swej matki, Otylii. Dwuizbowa zrębowa chatka myśliwska z krytą werandą służyła turystom i pierwszym koszyckim narciarzom. Jesienią 1919 schronisko zostało ograbione i podpalone. Nazwa Otília przeniosło się jednak na łąkę, na której stało schronisko.
W 1930, około 400 m niżej, na łące pod stokiem wybudował oddział Klubu Czechosłowackich Turystów we współpracy z Klubem Narciarzy Tatrzańskich i żołnierzami koszyckiej jednostki dwuizbową, 18-miejscową drewnianą chatkę, która służyła przede wszystkim narciarzom i do wojskowych kursów narciarskich. Została oddana do użytku 21 XII 1930 pod nazwą „Loudova chata na Otílii”, na cześć Václava Loudy, urzędnika budowlanego i działacza narciarskiego, który miał największe zasługi dla jej wybudowania. To prowizoryczne schronisko jednak objętościowo nie dawało rady wielkiej liczbie turystów i narciarzy, tak więc w sierpniu 1932 zaczęła koszycka firma budowlana Františka Bursíka budowę wielkiego, murowanego schroniska turystycznego, a miesiąc później budynek był już pod dachem. Pojemność tego trzykondygnacyjnego schroniska wynosiła 52 miejsca, w 4 pokojach i 4 noclegowniach. Mimo turystycznego charakteru był tu wysoki komfort dzięki 2 jadalniom, własnemu wodociągowi i kanalizacji. Uroczyste otwarcie schroniska na Jahodnej miało miejsce 11 grudnia 1932 przy udziale tłumu turystów.
Chatarem został Jozef Nývlt, który miał w budynku swoje mieszkanie. Po otwarciu schroniska zaczęły do rozdroża poniżej schroniska na przełęczy pod Jahodną jeździć w każdą sobotę i niedzielę autobusy ČSD. W 1934 urządzono przy schronisku także boisko siatkarskie. W dawnej „Loudovej chacie”, ukrytej za nowym budynkiem, została urządzone studencka noclegownia na osiem łóżek, a w drugiej izbie suszarnia nart.
1946. Dzisiejszy wygląd schronisko zyskało przy rekonstrukcji, która była przeprowadzona w ramach odnowy schronisk turystycznych w okolicach Koszyc, jako pierwsze schronisko w okolicy. Przeprowadzono remont i dobudowano jadalnię według projektu Ľudovíta Fišera za kwotę 500 tys. Kčs. Uroczyste otwarcie schroniska miało miejsce 21 VII 1946.
Ze zorganizowanym sportem narciarskim spotykamy się w Koszycach od sezonu zimowego 1907/08, chociaż nie jest wykluczone, że pojedynczy narciarze jeździli w Koszycach już wcześniej, pod wpływem tego sportu w Wysokich Tatrach. Pierwsze narciarstwo na Jahodnej datuje się na 1918, kiedy nowo wybudowane schronisko „Otília” zaczęli używać pierwsi narciarze. Od stycznia 1927 miały miejsce na Jahodnej narciarskie zawody o mistrzostwo szkół średnich wschodniej Słowacji. 17 stycznia 1937 miały miejsce znowu narciarskie zawody wojskowe, z dwiema prostymi skoczniami na stoku trasy zjazdowej, które umożliwiały 30-metrowe skoki. Pod koniec 1939 został wybudowany 27-kilometrowy szlak narciarski z Čermeľa przez Bankov, Jahodnú i Prednią Holicę aż do Eriki (schroniska). Pierwszy odcinek szlaku narciarskiego z Koszyc na Jahodną budowali robotnicy, drugi z Jahodnej do Eriki Żydzi z obozu pracy i jeńcy wojenni. Nowy szlak narciarski z 25 schronami, chroniącymi przed niepogodą i zamieciami śnieżnymi (resztki jednego do dziś istnieją na grzbiecie między Zadnią holicą a Idańskym sedlem) i skocznię narciarką umożliwiającą 35-40-metrowe skoki projektował Stanisław Marusarz, a uroczyście zostały oddane do użytku 21 II 1943 w ramach 4. rocznicy zawodów narciarskich w biegu, zjeździe i skokach o przechodni puchar Koszyc.

</doc>
<doc id="2830434" url="https://pl.wikipedia.org/wiki?curid=2830434" title="Pomnik pamięci harcerzy plutonu &quot;Alicja&quot; w Krakowie">
Pomnik pamięci harcerzy plutonu &quot;Alicja&quot; w Krakowie



</doc>
<doc id="2830438" url="https://pl.wikipedia.org/wiki?curid=2830438" title="Dmytro Truchin">
Dmytro Truchin

Dmytro Jurijowycz Truchin, ukr. Дмитро Юрійович Трухін (ur. 29 czerwca 1983 w Łucku) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu Wołyń Łuck, a potem UFK Lwów, barwy których bronił w juniorskich mistrzostwach Ukrainy (DJuFL). Pierwszy trener Wasyl Wojnowicz. 15 czerwca 2000 rozpoczął karierę piłkarską w FK Lwów, a od sezonu 2001/02 występował w drugoligowej drużynie Sokił Złoczów, gdzie więcej czasu spędzał na boisku. We wrześniu 2002 rozegrał 1 mecz w składzie Desny Czernihów. Podczas przerwy zimowej sezonu 2002/03 przeniósł się do drugoligowego klubu Hazowyk-Skała Stryj. Na początku 2006 został zaproszony do pierwszoligowego klubu Krymtepłycia Mołodiżne. W lipcu 2007 przeniósł się do Stali Ałczewsk. W styczniu 2009 powrócił do Krymtepłycii Mołodiżne, dokąd zaprosił go trener Mychajło Saczko. Również przy nowych trenerach Giennadiju Morozowie i Ołeksandrze Sewidowie piłkarz pozostał liderem krymskiego zespołu. Latem 2011 został wypożyczony do pierwszoligowego klubu Howerła-Zakarpattia Użhorod, w którym występował do końca roku. W czerwcu 2011 opuścił krymski klub i zasilił skład Howerły Użhorod, który trenował były trener Ołeksandr Sewidow. Latem 2012 zdobył mistrzostwo Pierwszej Lihi, a 14 lipca 2012 debiutował w Premier-lidze. Po zakończeniu sezonu 2014/15 opuścił zakarpacki klub, a potem zakończył karierę piłkarza.

</doc>
<doc id="2830440" url="https://pl.wikipedia.org/wiki?curid=2830440" title="Ewa Zarzycka">
Ewa Zarzycka

Ewa Zarzycka (ur. w Szczecinie) – polska artystka performance, twórczyni rysunków i instalacji. W latach 1973-1978 studiowała w Katedrze Grafiki Wydziału Malarstwa, Grafiki i Rzeźby w Państwowej Wyższej Szkole Sztuk Plastycznych (obecnie Akademia Sztuk Pięknych) we Wrocławiu. Od 2008 roku wykłada na Akademii Sztuk Pięknych we Wrocławiu na Wydziale Malarstwa i Rzeźby.
Jest członkinią Związku Polskich Artystów Plastyków, Lubelskiego Towarzystwa Zachęty Sztuk Pięknych, Stowarzyszenia Festiwal Brunona Schulza. Jest stypendystką Ministerstwa Kultury i Dziedzictwa Narodowego.
Twórczość.
Ewa Zarzycka jest artystką o rodowodzie konceptualnym. Zajmuje się przede wszystkim performance mówionym. Podczas swoich wystąpień snuje opowieści z pogranicza sztuki i zwykłego życia zwracając uwagę na definicyjną niejednoznaczność różnicy między nimi. Zachowuje postawę zdystansowaną wobec wszelkich prób definicji sztuki, tym samym wymyka się standardowym oczekiwaniom interpretacyjnym.
Linki zewnętrzne.
profil artystki w Galerii Moje Archiwum

</doc>
<doc id="2830443" url="https://pl.wikipedia.org/wiki?curid=2830443" title="Krzysztof Lis (dziennikarz)">
Krzysztof Lis (dziennikarz)

Krzysztof Lis (ur. 1948 w Środzie Wielkopolskiej) – polski dziennikarz, pisarz i poeta.
Życiorys.
Ukończył studia pedagogiczne na UAM. Debiutował jako poeta w 1971 na antenie Polskiego Radia. Opowiadania i wiersze publikował w wydawnictwach zbiorowych:
Zdobył następujące nagrody:

</doc>
<doc id="2830451" url="https://pl.wikipedia.org/wiki?curid=2830451" title="Wuzong">
Wuzong



</doc>
<doc id="2830452" url="https://pl.wikipedia.org/wiki?curid=2830452" title="Wu Zong">
Wu Zong



</doc>
<doc id="2830455" url="https://pl.wikipedia.org/wiki?curid=2830455" title="Michaił Maksimoczkin">
Michaił Maksimoczkin

Michaił Michajłowicz Maksimoczkin (ros. Михаил Михайлович Максимочкин, ur. 29 sierpnia 1993 w Niżnym Nowogrodzie) – rosyjski skoczek narciarski. Siedmiokrotny medalista zimowej uniwersjady.
Startował na mistrzostwach świata juniorów w 2012 w Erzurum, gdzie indywidualnie zajął 41. miejsce, zaś drużynowo 8. W grudniu 2012 otrzymał powołanie z kwoty narodowej na zawody Pucharu Świata na Krasnej Polanie.
Jest letnim rekordzistą skoczni Snieżynka o punkcie K-95 w Czajkowskim (102,5 metra).
Latem 2013 zadebiutował w zawodach Letniego Grand Prix, najlepszy wynik – 12. miejsce – uzyskując w sierpniu w Hakubie. We wrześniu w Klingenthal zajął 2. pozycję w konkursie Letniego Pucharu Kontynentalnego. W zawodach indywidualnych Pucharu Świata zadebiutował 24 listopada 2013 w tej samej miejscowości, zajmując 46. miejsce. W grudniu wystąpił w zawodach Zimowej Uniwersjady 2013. Zdobył tam trzy medale: złoty w drużynowym konkursie mieszanym, srebrny w drużynie męskiej oraz brązowy indywidualnie na skoczni normalnej. 19 stycznia 2014 na Wielkiej Krokwi w Zakopanem zdobył pierwsze punkty Pucharu Świata zajmując piąte miejsce.

</doc>
<doc id="2830459" url="https://pl.wikipedia.org/wiki?curid=2830459" title="Gościszka-Baraki">
Gościszka-Baraki

Gościszka-Baraki – wieś w Polsce położona w województwie mazowieckim, w powiecie żuromińskim, w gminie Kuczbork-Osada.
W latach 1975–1998 miejscowość administracyjnie należała do województwa ciechanowskiego.

</doc>
<doc id="2830462" url="https://pl.wikipedia.org/wiki?curid=2830462" title="Bitwa morska koło przylądka Elli">
Bitwa morska koło przylądka Elli



</doc>
<doc id="2830463" url="https://pl.wikipedia.org/wiki?curid=2830463" title="Bitwa morska koło Lemnos (1913)">
Bitwa morska koło Lemnos (1913)



</doc>
<doc id="2830466" url="https://pl.wikipedia.org/wiki?curid=2830466" title="Katastrofa Baltic Ace na Morzu Północnym">
Katastrofa Baltic Ace na Morzu Północnym

Katastrofa Baltic Ace na Morzu Północnym – katastrofa morska, do której doszło u wybrzeży holenderskich, ok. 40 mil morskich od Rotterdamu, wieczorem 5 grudnia 2012 roku.
Zbudowany w Stoczni Gdynia SA w 2007 roku samochodowiec „Baltic Ace” (o nośności 7787 t) pod banderą Wysp Bahama, płynący z Zeebrugge (Belgia) na północny wschód do Kotka (Finlandia) zderzył się ze zbudowanym w 2003 roku kontenerowcem „Corvus J” (8372 DWT) pod banderą Cypru, płynącym z Grangemouth w Szkocji do Antwerpii w Belgii (z północnego zachodu na południowy wschód).
Przyczyny.
Oba statki znajdowały się na kursie kolizyjnym, przy czym zgodnie z prawem „Corvus J”, mając „Baltic Ace” po swojej prawej burcie, winien ustąpić mu drogi. Doszło jednak do nieporozumienia: samochodowiec „Baltic Ace” lekko skorygował swój kurs w lewo, próbując w ten sposób obejść kontenerowiec za jego rufą. W tym samym czasie „Corvus J” rozpoczął ostry unik w prawo: po tym skręcie i w związku z korektą kursu samochodowca oba statki zderzyły się – kontenerowiec uderzył w burtę samochodowca, wskutek czego ten ostatni szybko nabrał wody i w ciągu kilkunastu minut zatonął.
W doniesieniach na temat przebiegu wypadku zwraca się uwagę na fakt, że prawo morskie nakazuje, by statek mający pierwszeństwo (w tym przypadku „Baltic Ace”) poruszał się bez zmiany prędkości i kursu. Nakazuje też, aby wszelkie uniki wykonywać zawsze na prawą burtę i powinny być one zdecydowane. Ponieważ do katastrofy doszło na wodach międzynarodowych, poza zakresem jurysdykcji Holandii, dopiero powołana przez armatorów obu statków komisja mogła dokładnie ustalić, jak doszło do wypadku.
Według oficjalnych ustaleń komisji bahamskiej odpowiedzialność za spowodowanie katastrofy ponoszą polscy oficerowie wachtowi na obu statkach, którzy usiłowali drogą radiową podjąć własne (niezależne od obowiązujących przepisów) ustalenia co do planowanych manewrów, jednak źle zrozumieli swoje intencje. Zapisy ich rozmów wskazują na słabą znajomość używanego w rozmowie języka angielskiego. Błędem było również prowadzenie obserwacji położeń statków na radarach zamiast obserwacji bezpośredniej (statki były wzajemnie widoczne już z odległości ośmiu mil).
Ofiary.
Z liczącej 24 osoby załogi „Baltic Ace” (w jej składzie było 11 Polaków, w tym dowódca, a także Bułgarzy, Ukraińcy i Filipińczycy) uratowano 13 marynarzy (w tym dowódcę i pięciu polskich marynarzy); odnaleziono także pięć ciał (wśród nich zidentyfikowano dwóch Polaków). Do chwili przerwania akcji poszukiwawczej, wieczorem 6 grudnia, sześciu marynarzy (w tym trzech Polaków) nie odnaleziono i uznano ich za zaginionych.
Uszkodzony „Corvus J” (jego załoga nie poniosła strat) przez pierwsze godziny po katastrofie uczestniczył w akcji ratowniczej, a potem samodzielnie dotarł na kotwicowisko Westerschelde między Breskens a Vlissingen w Holandii.
19 grudnia 2012 r. holenderscy rybacy wyłowili zwłoki zaginionego I oficera „Baltic Ace”, Polaka. Pozostałych pięciu ofiar nie odnaleziono, również po sprawdzeniu przez nurków wraku statku.
Usunięcie wraku.
Wrak „Baltic Ace”, leżący na głębokości 35 m, stanowił przeszkodę żeglugową, gdyż leżał na ruchliwym szlaku i statki o większym zanurzeniu mogły o niego uderzyć. Na zlecenie holenderskich władz wrak został usunięty, prace trwały od 2014 do 2015 r., a wykonały je firmy Boskalis i Mammoet Salvage. Z wraku wypompowano olej, a następnie przy pomocy lin tnących przeciąganych pod kadłubem pocięto go na części i podniesiono je kolejno dźwigiem pływającym, usuwając z dna wszystkie fragmenty wraku oraz zniszczone samochody, które przewoził.

</doc>
<doc id="2830467" url="https://pl.wikipedia.org/wiki?curid=2830467" title="Góralczyk">
Góralczyk



</doc>
<doc id="2830469" url="https://pl.wikipedia.org/wiki?curid=2830469" title="Dorota Poźniak">
Dorota Poźniak

Dorota Poźniak, po mężu Świder (ur. 8 marca 1969 w Józefowie) – polska koszykarka, reprezentantka Polski.
Była zawodniczką Startu Lublin, w którego barwach występowała w latach 1986-1994. W reprezentacji Polski wystąpiła na mistrzostwach Europy w 1991 (6 miejsce) i 1993 (5 miejsce) oraz na mistrzostwach świata w 1994 (13 miejsce).
W 1993 została wybrana najlepszym sportowcem Lubelszczyny w plebiscycie "Kuriera Lubelskiego", a czytelnicy Tygodnika "Basket" uznali ją za najlepszą zawodniczkę sezonu 1993/1994.

</doc>
<doc id="2830470" url="https://pl.wikipedia.org/wiki?curid=2830470" title="Andrej Kascicyn">
Andrej Kascicyn

Andrej Alehawicz Kascicyn, błr. Андрэй Алегавіч Касціцын, ros. Андрей Олегович Костицын - Andriej Olegowicz Kosticyn (ur. 3 lutego 1985 w Nowopołocku) – białoruski hokeista, reprezentant Białorusi.
Jego brat Siarhiej (ur. 1987) także został hokeistą. Obaj zostali wybrani w drafcie NHL przez kanadyjski klub Montreal Canadiens, wspólnie występowali w jego barwach oraz w ekipie farmerskiej Hamilton Bulldogs, ponadto byli równocześnie zawodnikami amerykańskiego zespołu Nashville Predators (w 2012), w połowie 2015 zostali zakontraktowani do rosyjskiej drużyny Torpedo Niżny Nowogród, zaś latem 2021 krótkotrwale grali razem w barwach białoruskiego Szachciora Soligorsk.
Kariera.
Wychowanek Polimiru Nowopołock. W drafcie NHL z 2003 wybrany przez kanadyjski klub Montreal Canadiens, w którym występował od sezonu NHL (2005/2006). W lutym 2012 roku podpisał kontrakt z amerykańskim klubem Nashville Predators. Został z niego zwolniony dyscyplinarnie za niesportowy tryb życia tuż przed kluczowym meczem w fazie play-off (przebywał z nim wówczas Aleksandr Radułow).
Od września 2012 na okres lokautu w sezonie NHL (2012/2013) związany kontraktem z rosyjskim klubem Traktor Czelabińsk. Następnie w styczniu 2013 roku, mimo rozpoczęcia sezonu NHL, pozostał w Rosji i występuje nadal w Traktorze. W tym czasie został zdyskwalifikowany przez władze ligi na dwa mecze w związku z atakiem na głowę Vladimíra Mihálika podczas meczu Traktora ze Slovanem Bratysława. 4 kwietnia 2013 roku zdobył decydującego o zwycięstwie gola w siódmym meczu finału konferencji Wschód pomiędzy Traktorem i Ak Barsem Kazań (2:1), dzięki czemu drużyna z Czelabińska awansowała do finału rozgrywek KHL o Puchar Gagarina (był to zarazem jego pierwszy gol w fazie play-off). W czerwcu 2013 przedłużył o rok kontrakt z klubem. Był zawodnikiem Traktora do końca kwietnia 2014. Mimo tego został w klubie i rozpoczął w Traktorze sezon KHL (2014/2015), a w październiku 2014 został zwolniony. Od tego czasu zawodnik HK Soczi. Od lipca 2015 zawodnik Torpedo Niżny Nowogród. Zwolniony pod koniec września 2015. Od października 2015 ponownie zawodnik HK Soczi. Od czerwca 2017 zawodnik chińskiego klubu Kunlun Red Star. W maju 2018 został zawodnikiem Dynama Mińsk. Po sezonie 2019/2020 odszedł z klubu. W maju 2020 został zawodnikiem Nieftiechimika Niżniekamsk. W połowie grudnia 2020 został umieszczony przez klub na tzw. "waivers", a następnie jego kontrakt rozwiązano. W styczniu 2021 został zawodnikiem HC Pardubice. Pod koniec marca odszedł z klubu. Na przełomie lipca i sierpnia 2021 wraz z bratem Siarhiejem byli zawodnikami białoruskiego Szachciora Soligorsk, występując w tym czasie w rozgrywkach Pucharu Rusłana Saleja. W styczniu 2022 został zawodnikiem norweskiego Manglerud Star.
Uczestniczył w turniejach mistrzostw świata w 2003, 2004, 2005, 2006, 2008, 2011, 2012, 2014, 2015, 2016, 2017.

</doc>
<doc id="2830473" url="https://pl.wikipedia.org/wiki?curid=2830473" title="Ekstremiści">
Ekstremiści

Ekstremiści (ang. "Extreme Ops") – niemiecko-brytyjsko-luksemburski film sensacyjny z 2002 roku w reżyserii Christiana Duguaya. Wyprodukowany przez Paramount Pictures i MDP Worldwide.
Opis fabuły.
Przyjaciele, m.in. Will (Devon Sawa), Chloe (Bridgette Wilson) i Ian (Rufus Sewell) wyruszają w austriackie Alpy. Mają tu nakręcić film prezentujący ich popisy na snowboardzie. Tuż przy granicy z byłą Jugosławią natrafiają na kryjówkę serbskiego zbrodniarza wojennego. Grozi im niebezpieczeństwo.
Obsada.
i inni

</doc>
<doc id="2830476" url="https://pl.wikipedia.org/wiki?curid=2830476" title="Niedziałki-Nowopole">
Niedziałki-Nowopole

Niedziałki-Nowopole – zniesiona kolonia w Polsce, położona w województwie mazowieckim, w powiecie żuromińskim, w gminie Kuczbork-Osada.
W latach 1975–1998 miejscowość administracyjnie należała do województwa ciechanowskiego.

</doc>
<doc id="2830477" url="https://pl.wikipedia.org/wiki?curid=2830477" title="Tadeusz Kułakowski">
Tadeusz Kułakowski

Tadeusz Kułakowski ps. „Orwid” (ur. 23 grudnia 1894 we Lwowie, zm. w kwietniu 1940 w Charkowie) – porucznik intendent Wojska Polskiego, kawaler Orderu Virtuti Militari, agronom.
Życiorys.
Urodził się 23 grudnia 1894 we Lwowie, w rodzinie Jakuba i Walerii z Kordellów. 
Przed I wojną światową był członkiem Związku Strzeleckiego „Strzelec”. W latach 1914–1917 służył w Legionach. Najpierw w 1 pułku piechoty potem w 1 pułku artylerii, a następnie w I Brygadzie. Po kryzysie przysięgowym jako obywatel Austro-Węgier został powołany do armii austriackiej. Po zakończeniu wojny wstąpił do Błękitnej Armii, z którą powrócił do kraju w 1919 roku. W latach 1919–1921 służył Wojsku Polskim w 12 pułku artylerii polowej jako oficer żywnościowy. W 1921 został przeniesiony do rezerwy w stopniu ogniomistrza.
11 września 1926 został mianowany podporucznikiem w rezerwie ze starszeństwem z 1 lipca 1925 i 212. lokatą w korpusie oficerów administracji, dział gospodarczy. W latach 1933 i 1934 odbył ćwiczenia w Składnicy Materiałów Intendentury w Przemyślu oraz w Brześciu nad Bugiem. W 1934, jako oficer rezerwy pozostawał w ewidencji Powiatowej Komendy Uzupełnień Baranowicze. Na stopień porucznika rezerwy został mianowany ze starszeństwem z 19 marca 1939 i 54. lokatą w korpusie oficerów intendentów, grupa intendentów.
Jako osadnik wojskowy mieszkał w Domaszewiczach, pow. baranowicki. Pracował społecznie w Związku Osadników i Związku Legionistów.
We wrześniu 1939 został powołany do Nowogródzkiej Brygady Kawalerii. Dostał się do niewoli sowieckiej i 1940 roku zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie. Figuruje w wykazie, poz. 1752.
5 października 2007 Minister Obrony Narodowej awansował go pośmiertnie do stopnia kapitana. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2830478" url="https://pl.wikipedia.org/wiki?curid=2830478" title="Bogusław Steczek">
Bogusław Steczek

Bogusław Steczek (ur. 5 czerwca 1945 w Czechowicach-Dziedzicach) – polski jezuita, doktor teologii duchowości, prowincjał Prowincji Polski Południowej Towarzystwa Jezusowego w latach 1996–2002, następnie pracownik rzymskiej Kurii Generalnej Towarzystwa Jezusowego.
Życiorys.
Wstąpił do zakonu jezuitów w 1963. W czasie nowicjatu w Starej Wsi odbył służbę wojskową w Morągu i Opolu. W latach 1966–1969 studiował na Wydziale Filozoficznym Towarzystwa Jezusowego w Krakowie. Następnie w warszawskim Bobolanum oraz na Uniwersytecie Gregoriańskim w Rzymie studiował teologię. Święcenia kapłańskie przyjął w 1972 w Rzymie z rąk arcybiskupa Paula Marcinkusa. Doktorat z teologii duchowości obronił również w Rzymie w 1978.
Po powrocie do kraju pracował jako rekolekcjonista, był rektorem domu zakonnego w Czechowicach i konsultorem prowincji. Uczestniczył w XXXIV Kongregracji Generalnej Towarzystwa Jezusowego. Od 1 stycznia 1984 do 22 kwietnia 1990 był prowincjałem Prowincji Polski Południowej Towarzystwa Jezusowego. W 1990 rozpoczął pracę w kurii rzymskiej Jezuitów gdzie pełnił funkcje asystenta ds. Europy Wschodniej, radnego generalnego i superiora Kurii Generalnej.
W czasach pobytu w Rzymie współpracował z ks. Stanisławem Dziwiszem, przez co w 2011 był wymieniany, wspólnie z Grzegorzem Rysiem, jako kandydat na urząd biskupa pomocniczego diecezji krakowskiej. Urzędu tego jednak nie objął. W 2014 ujawniono, że w czasach PRL był rejestrowany jako tajny współpracownik SB, jednak brak jest dowodów, czy do współpracy faktycznie doszło.
Od listopada 2016 był prowincjałem Niezależnego Regionu Rosyjskiego. W 2022 musiał jednak opuścić Rosję.

</doc>
<doc id="2830479" url="https://pl.wikipedia.org/wiki?curid=2830479" title="Lamborghini Sesto Elemento">
Lamborghini Sesto Elemento

 
Lamborghini Sesto Elemento – supersamochód klasy średniej produkowany pod włoską marką Lamborghini w latach 2010–2012.
Historia i opis modelu.
Jesienią 2010 roku podczas targów motoryzacyjnych Paris Motor Show Lamborghini przedstawiło model Sesto Elemento, zwiastujący nowy kierunek stylistyczny produktów włoskiej firmy planowanych na drugą dekadę XXI wieku. Nazwa modelu jest odniesieniem do węgla, który ma liczbę atomową sześć – dzięki użyciu włókna węglowego zredukowano masę supersamochodu do niecałej tony.
Zarówno nadwozie, jak i podwozie wykonane zostały w formie pojedynczego komponentu typu "monocoque" – pozwoliło to uzyskanie zoptymalizowanej sztywności. Jednocześnie, samochód zyskał awangardową stylizację, bogatą w liczne przetłoczenia, ostre linie, wloty powietrza i przebiegające pod niewielkim kątem przecięcia.
No napędu Lamborghini Sesto Elemento wykorzystany został centralnie umieszczony benzynowy silnik typu V10 o mocy 570 KM i maksymalnym momencie obrotowym 540 Nm. Silnik ten pozwala rozpędzić się do 100 km/h w 2,5 sekundy, osiągając maksymalną prędkość 350 km/h. Jednostka napędowa charakteryzuje się stopniem sprzężenia 12,5:1, przenosząc moc na wszystkie osie ze sprzęgłem wiskotycznym. Przedni i tylny dyferencjał z ograniczonym poślizgiem współpracują z sekwencyją 6-biegową przekładnią typu E-gear.
Zarówno jednostka napędowa, jak i sekwencyjna przekładnia biegów zostały zapożyczone z wyczynowego modelu Gallardo Superleggera LP 570-4.
Sprzedaż.
Lamborghini Sesto Elemento to samochód o ściśle limitowanym charakterze, powstając między 2010 a 2012 rokiem w puli ograniczonej do 20 egzemplarzy, z czego w momencie debiutu w 2010 roku wszystkie samochody wyprzedały się. Cena pojazdu wyniosła w momencie premiery 2 miliony euro. Pojazd przeznaczony został wyłącznie do poruszania się po torze. Już w 2015 roku na sprzedaż na rynku wtórnym trafiło pierwsze Sesto Elemento, dzięki swojemu limitowanemu charakterowi zaoferowany został za ponad 30% wyższą cenę - 3 miliony euro.
W 20. serii programu Top Gear Sesto Elemento pokonało pętlę toru w minutę i 14 sekund. Wynik jednak nie został zaliczony, ponieważ Sesto Elemento nie jest dopuszczone do ruchu ulicznego.

</doc>
<doc id="2830481" url="https://pl.wikipedia.org/wiki?curid=2830481" title="Krzywdy">
Krzywdy



</doc>
<doc id="2830482" url="https://pl.wikipedia.org/wiki?curid=2830482" title="Thalassosteus">
Thalassosteus



</doc>
<doc id="2830483" url="https://pl.wikipedia.org/wiki?curid=2830483" title="Lhotskia">
Lhotskia



</doc>
<doc id="2830484" url="https://pl.wikipedia.org/wiki?curid=2830484" title="Djulongius">
Djulongius



</doc>
<doc id="2830485" url="https://pl.wikipedia.org/wiki?curid=2830485" title="Busuanga">
Busuanga



</doc>
<doc id="2830486" url="https://pl.wikipedia.org/wiki?curid=2830486" title="Siarhiej Kascicyn">
Siarhiej Kascicyn

Siarhiej Alehawicz Kascicyn (błr. Сяргей Алегавіч Касціцын, ros. Сергей Олегович Костицын – Siergiej Olegowicz Kosticyn; ur. 20 marca 1987 w Nowopołocku) – białoruski hokeista, reprezentant Białorusi, olimpijczyk.
Jego brat Andrej (ur. 1985) także został hokeistą. Obaj zostali wybrani w drafcie NHL przez kanadyjski klub Montreal Canadiens, wspólnie występowali w jego barwach oraz w ekipie farmerskiej Hamilton Bulldogs, ponadto byli równocześnie zawodnikami amerykańskiego zespołu Nashville Predators (w 2012), a w 2015 grali wspólnie w barwach rosyjskiej drużyny Torpedo Niżny Nowogród.
Kariera.
Wychowanek Polimiru Nowopołock. W drafcie NHL z 2005 wybrany przez kanadyjski klub Montreal Canadiens, w którym występował od sezonu NHL (2007/2008). W czerwcu 2010 roku podpisał kontrakt z amerykańskim klubem Nashville Predators. W lipcu 2012 przedłużył kontrakt z klubem do dwa lata. Od października 2012 do stycznia 2013 na okres lokautu w sezonie NHL (2012/2013) związany kontraktem z rosyjskim klubem Awangard Omsk. Następnie rozegrał skrócony sezony NHL 2012/2013. W czerwcu 2013 porozumiał się z Awangardem w sprawie kontraktu. Od czerwca 2014 zawodnik Ak Barsu Kazań (w toku wymiany za Konstantina Barulina). Odszedł z klubu w maju 2015. Od lipca 2015 zawodnik Torpedo Niżny Nowogród, związany dwuletnim kontraktem. Odszedł z klubu w czerwcu 2016. Od sierpnia 2016 zawodnik Dynama Mińsk. Od maja 2017 ponownie zawodnik Torpedo. Od maja 2018 ponownie zawodnik Dynama Mińsk. W styczniu 2021 został zawodnikiem słowackiego klubu Bratislava Capitals. Na przełomie lipca i sierpnia 2021 wraz z bratem Siarhiejem byli zawodnikami białoruskiego Szachciora Soligorsk, występując w tym czasie w rozgrywkach Pucharu Rusłana Saleja. We wrześniu 2021 dołączył do rumuńskiej drużyny HSC Csíkszereda. W następnym miesiącu został zwolniony stamtąd. W grudniu 2021 został zawodnikiem macierzystego Sokiłu Kijów. W lipcu 2022 przeszedł do Mietałłurga Żłobin.
Uczestniczył w turniejach mistrzostw świata w 2008, 2012, 2014, 2015, 2016, 2017, 2021 oraz zimowych igrzysk olimpijskich 2010.

</doc>
<doc id="2830490" url="https://pl.wikipedia.org/wiki?curid=2830490" title="Ericsson (ujednoznacznienie)">
Ericsson (ujednoznacznienie)



</doc>
<doc id="2830494" url="https://pl.wikipedia.org/wiki?curid=2830494" title="Katarzyna Butowtt">
Katarzyna Butowtt

Katarzyna Butowtt (ur. 1957 w Warszawie) – polska modelka i aktorka filmowa.
Życiorys.
Na wybiegu zadebiutowała w 1972 roku. Gdy miała 15 lat, zauważył ją na ulicy fotograf pracujący dla znanej projektantki mody Grażyny Hase. Niedługo potem na wybiegu prezentowała kolekcje Mody Polskiej, Barbary Hoff, Grażyny Hase, Jerzego Antkowiaka, Ledy, Cory. Na przełomie lat 70. i 80. brała udział w pokazach mody w Szwajcarii oraz wzięła udział w sesjach zdjęciowych i kilku pokazach mody w Paryżu. Dostała propozycję kilkusezonowego kontraktu w Paryżu, lecz zrezygnowała i wróciła do kraju. Za to można było ją podziwiać na wybiegach w Mongolii.
Ukończyła studia na Wydziale Filozofii na kierunku psychologia Akademii Teologii Katolickiej w Warszawie. Przez kilka lat prowadziła własną agencję modelek.
Na początku lat 90. była jedną z najbardziej rozpoznawalnych polskich modelek, biorących udział w pierwszych polskich reklamach telewizyjnych przedstawiających wiele różnych produktów. Dużą popularność przyniosła jej telewizyjna loteria Teletombola, z którą przez wiele lat była potem kojarzona.
Obecnie udziela się jako wolontariusz w Fundacji Dr Clown, której wolontariusze w przebraniu klaunów odwiedzają ciężko chore dzieci leżące w szpitalach, „lecząc” je śmiechem, żartem i zabawą. Choć karierę w modelingu zakończyła w połowie lat 90., do dzisiaj okazjonalnie pojawia się na wybiegach.

</doc>
<doc id="2830496" url="https://pl.wikipedia.org/wiki?curid=2830496" title="I edycja ''The Voice of Poland''">
I edycja ''The Voice of Poland''



</doc>
<doc id="2830498" url="https://pl.wikipedia.org/wiki?curid=2830498" title="Sadykierz (powiat żuromiński)">
Sadykierz (powiat żuromiński)

Sadykierz – zniesiona kolonia w Polsce, w województwie mazowieckim, w powiecie żuromińskim, w gminie Kuczbork-Osada.
W latach 1975–1998 miejscowość administracyjnie należała do województwa ciechanowskiego.

</doc>
<doc id="2830500" url="https://pl.wikipedia.org/wiki?curid=2830500" title="Ericksson">
Ericksson



</doc>
<doc id="2830501" url="https://pl.wikipedia.org/wiki?curid=2830501" title="MAN Trucks">
MAN Trucks

MAN Trucks Sp. z o.o – spółka koncernu MAN w podkrakowskich Niepołomicach.
Montowane są tutaj wyłącznie pojazdy ciężkie powyżej 16 ton, w wersji 2-, 3- i 4-osiowej, główne komponenty, tj. osie, silniki, kabiny pochodzą z innych zakładów MAN lub od dostawców zewnętrznych. W 2010 roku zakładowi przyznano certyfikat AEO. Roczne możliwości produkcyjne to 15 000 pojazdów w trybie jednozmianowym.

</doc>
<doc id="2830502" url="https://pl.wikipedia.org/wiki?curid=2830502" title="Chata Lajoška">
Chata Lajoška

Schronisko Lajoška (schronisko Predná Holica, słow. "Chata Lajoška", "Chata Predná Holica") - słowackie schronisko położone w Górach Wołowskich, w paśmie Kojszowskiej Hali, na zachód od Koszyc.
Położenie.
Schronisko znajduje się na niewielkiej polanie, tuż pod szczytem Predného holiska (949 m n.p.m.) w głównym grzbiecie Gór Wołowskich.
Obok schroniska znajduje się węzeł znakowanych szlaków turystycznych. Głównym grzbietem wiedzie czerwony , dalekobieżny szlak Cesta hrdinov SNP. W kierunku południowym schodzi do Hýľova szlak niebieski , a na północ szlak żółty do miejscowości Košická Belá
Schronisko jest dostępne dla turystów pieszych, rowerowych a w zimie też dla narciarzy biegowych. Jest ulubionym turystycznym celem koszyczan, położonym na 908 m n.p.m. W pobliżu schroniska znajduje się mała kapliczka, która była wybudowana w 1912 r., gdzie co roku tydzień po Dniu Zadusznym wspomina się zmarłych turystów.
Historia.
Pierwsze schronisko na Predniej Holici powstało w 1914. Parterową, zrębową chatę z dwiema izbami, kuchnią i otwartą werandę wybudowano według planów i pod nadzorem miejskiego inżyniera leśnego Andreja Scheffera. Po I wojnie światowej schronisko było zaniedbane i rozgrabione. W 1925 na miejscu starego schronu wybudowano nowy budynek, z dwiema izbami i pojemnością 24 miejsc. Główną zasługę dla odnowienia schronu miał ksiądz i prezes filii Towarzystwa Karpackiego, Lajos (Ľudovít) Konrády. Jeszcze w 1926 budynek rozszerzył się o trzyizbowe, piętrowe skrzydło, dzięki czemu pojemność wzrosła do 60 miejsc. Gdy w 1929 zmarł Lajos Konrády, według planów którego schronisko było odnowione, na jego cześć schronisko nazwano jego imieniem. Stąd pochodzi jej popularna nazwa Lajoška – z węgierskiego Lajos (po słowacku Ľudovít). W 1934 rozszerzono pojemność schroniska do 100 miejsc.
W 1938 schronisko przypadło według ustaleń pierwszego arbitrażu wiedeńskiego Węgrom Horthyego. Granica ciągnęła się bezpośrednio przy schronisku. Podczas II wojny światowej schronisko na przemian zajmowali partyzanci i wojsko węgierskie. W grudniu 1944 węgierscy żołnierze wysadzili schronisko w powietrze.
W 1948 zaczęła się budowa obecnego schroniska. Była zakończona trzy lata później, w 1951.
Szlaki turystyczne.
Do schroniska można też dojść nieoznaczonym szlakiem doliną Potoki pod Jahodną.
Współczesność.
Pojemność schroniska wynosi 40 osób. Schronisko należy do Klubu Turystów Koszyc. Poniżej schroniska w jeziorku żyją pstrągi.

</doc>
<doc id="2830504" url="https://pl.wikipedia.org/wiki?curid=2830504" title="Michaił Hrabouski">
Michaił Hrabouski

Michaił Jurjewicz Hrabouski (błr. Міхаіл Юр'евіч Грабоўскі, ros. Михаил Юрьевич Грабовский - Michaił Jurjewicz Grabowski; ur. 31 stycznia 1984 w Poczdamie, Niemcy) – białoruski hokeista, reprezentant Białorusi, trener.
Kariera zawodnicza.
Wychowanek Junosti Mińsk. W drafcie NHL z 2004 wybrany przez kanadyjski klub Montreal Canadiens, w którym występował w sezonach NHL (2006/2007) i NHL (2007/2008). Od sezonu NHL (2008/2009) jest zawodnikiem innej klubu z Kanady, Toronto Maple Leafs. W marcu 2012 przedłużył kontrakt z klubem o pięć lat. Od 25 września 2012 do stycznia 2013 roku na okres lokautu w sezonie NHL (2012/2013) związany kontraktem z rosyjskim klubem CSKA Moskwa. Od sierpnia 2013 zawodnik Washington Capitals, związany rocznym kontraktem. Od lipca 2014 zawodnik New York Islanders, związany czteroletnim kontraktem, przy czym w sezonie NHL (2016/2017) już nie wystąpił. Od czerwca 2017 był formalnie zawodnikiem beniaminka NHL, Vegas Golden Knights, jednak w edycji NHL (2017/2018) nie rozegrał żadnego meczu. W czerwcu 2019 ogłosił zakończenie kariery zawodniczej.
Występował w kadrach juniorskich kraju na mistrzostwach świata do lat 18 edycji 2002, do lat 20 edycji 2002, 2003, 2004. W kadrze seniorskiej uczestniczył w turniejach mistrzostw świata edycji 2004, 2005, 2006, 2008, 2009, 2010, 2011, 2012, 2014.
Kariera trenerska.
W połowie czerwca 2019 został ogłoszony asystentem głównego trenera Dynama Mińsk, Craiga Woodcrofta.

</doc>
<doc id="2830505" url="https://pl.wikipedia.org/wiki?curid=2830505" title="Baltic Ace">
Baltic Ace



</doc>
<doc id="2830506" url="https://pl.wikipedia.org/wiki?curid=2830506" title="Iwona Godula">
Iwona Godula

Iwona Godula (ur. 1 stycznia 1967 w Chełmie) – polska koszykarka, reprezentantka Polski.
Była zawodniczką Startu Lublin, w którego barwach występowała w latach 1983–1994. Następnie grała w zespole AZS-ie Lublin (1996-1999 i ponownie od 2008). W reprezentacji Polski wystąpiła na mistrzostwach Europy w 1993 (5. miejsce).
W 2009 zdobyła brązowy medal mistrzostw świata weteranów w tzw. maxibasketballu w kategorii +40 lat.

</doc>
<doc id="2830522" url="https://pl.wikipedia.org/wiki?curid=2830522" title="Nyasasaurus">
Nyasasaurus

Nyasasaurus – rodzaj wczesnego triasowego archozaura, być może najwcześniejszy odkryty dotychczas dinozaur albo najbliższy krewny tej grupy zwierząt. Ważny z punktu widzenia ewolucji dinozaurów. Zamieszkiwał tereny dzisiejszej Tanzanii. Szczątki znaleziono w okolicy jeziora Niasa. Długość zwierzęcia szacuje się na 2-3 m. Kości poddano analizie histologicznej.
Historia.
Holotyp został odnaleziony w Tanzanii, na południu kraju, w basenie Ruhuhu pośród osadów Manda, dokładniej w ogniwie Lifua datowanym na anizyk. W okolicy znajduje się jezioro Niasa, od którego dinozaur bierze swą nazwę. Odkrycia dokonał Francis Rex Parrington. Miejsce znalezienia kości określono w pracy ustanawiającej rodzaj jako lokalizacja Parringtona B36. Holotyp zawierał głównie pozostałości szkieletu osiowego (w sumie sześć kręgów, w tym połowę stanowiły kręgi przedkrzyżowe, zachowane niecałkowicie, resztę zaś kręgi krzyżowego odcinka kręgosłupa), obejmował poza tym kość ramienną prawą. Znalezisko to oznaczono NHMUK R6856. W jego posiadanie weszło Muzeum Historii Naturalnej w stolicy Wielkiej Brytanii.
Jako pierwszy skamieniałości "Nyasasaurus" opisał Alan Charig w niepublikowanej rozprawie doktorskiej z 1956 roku; już wówczas zwrócił uwagę na podobieństwo kości ramiennej do kości dinozaurów gadziomiednicznych, ale ostatecznie uznał, że najprawdopodobniej kości należały do przedstawiciela rodziny Prestosuchidae. Nazwy "Nyasasaurus" Charig po raz pierwszy użył w publikacji z 1967 roku, uznając wówczas ten takson za prozauropoda z rodziny Thecodontosauridae; nie zawarł jednak w tej publikacji formalnego opisu nowego taksonu, w związku z czym "Nyasasaurus" pozostawał "nomen nudum". Charig pracował nad opisem "Nyasasaurus", ale zmarł w 1997 roku przed jego ukończeniem. Jego opis ostatecznie uzupełnili Sterling J. Nesbitt, Paul M. Barrett, Sarah Werning i Christian A. Sidor. Publikacja ustanawiająca nowy rodzaj ukazała się w grudniu 2012 na stronie internetowej czasopisma „Biology Letters”. Wersja drukowana pojawiła w lutym 2013.
Zdaniem Nesbitta i współpracowników poza okazem holotypowym do przedstawiciela rodzaju "Nyasasaurus" należy także pięć kręgów (trzy szyjne i dwa przedkrzyżowe) oznaczonych SAM-PKK10654, również odkrytych na terenie basenu Ruhuhu. Sidney Henry Haughton (1932) opisał na ich podstawie nowy gatunek "Thecodontosaurus alophos"; potencjalnie mógłby to być starszy synonim "Nyasasaurus parringtoni". Jednak Nesbitt i współpracownicy opowiadają się za tym, by przestać wyróżniać gatunek ""T." alophos", uzasadniając to tym, że nigdy nie przedstawiono formalnej diagnozy jego okazu holotypowego, a poza tym okaz ten nie ma żadnych autapomorfii ani wyjątkowej kombinacji cech odróżniającej go od innych archozaurów. Autorzy podkreślają też, że znanych jest tylko kilka kręgów tego taksonu, w dodatku zachowanych w złym stanie, co utrudnia porównania z innymi taksonami. Porównując SAM-PKK10654 z okazem holotypowym "Nyasasaurus parringtoni" autorzy zauważyli, że oba okazy mają podobnie zbudowane stawy międzykręgowe kręgów przedkrzyżowych; u obu okazów na tylnej powierzchni kręgu, poniżej tylnych wyrostków stawowych znajduje się wyrostek (ang. "hyposphene"), któremu odpowiada wklęsłość (ang. "hypantrum") na przedniej powierzchni następnego w kolejności kręgu, poniżej jego przednich wyrostków stawowych (autorzy zaznaczają jednak, że kręgi z "hyposphene" i "hypantrum" mają też inne archozaury, w tym dinozaury gadziomiedniczne, Silesauridae, "Batrachotomus kupferzellensis" i "Desmatosuchus spurensis"). Poza tym kręgi przedkrzyżowe NHMUK R6856 i SAM-PKK10654 są podobnych rozmiarów, a oba okazy żyły mniej więcej w tym samym czasie i na tych samych terenach.
Systematyka.
Nazwa rodzajowa zwierzęcia ma swój źródłosłów w nazwie znajdującego się w okolicy lokalizacji typowej jeziora Niasa oraz od greckiego słowa "sauros" oznaczającego jaszczura. Epitet gatunkowy wspomina badacza, który odnalazł holotyp. Autorzy zaliczyli zwierzę do dinozaurów, nie włączając go do żadnego mniej obszernego kladu w ich obrębie.
Autorzy opisu rodzaju uznali zwierzę za dinozaura. Posiada on jednak pewne cechy spotykane też u innych triasowych archozaurów. Nesbitt i współpracownicy nie mieli pewności co do pozycji systematycznej zwierzęcia; przeprowadzone analizy filogenetyczne nie były w stanie jednoznaczne jej określić. Gdy przeprowadzano analizy uwzględniając tylko dane o budowie okazu holotypowego uzyskiwano trzy możliwe i równie prawdopodobne wyniki: "Nyasasaurus" mógł być taksonem siostrzanym do dinozaurów, najbardziej bazalnym dinozaurem ptasiomiednicznym albo teropodem siostrzanym do dilofozaura. Z kolei gdy w analizie uwzględniano tylko dane o budowie okazu SAM-PKK10654 uzyskiwano drzewo, według którego okaz ten był siostrzany do kladu obejmującego rodzaj "Tawa" i neoteropody. Wreszcie w analizach uwzględniających dane o budowie obu okazów "Nyasasaurus" mógł być siostrzany do dinozaurów, najbardziej bazalnym dinozaurem ptasiomiednicznym albo taksonem siostrzanym do kladu obejmującego "Tawa" i neoteropody. Na drzewie ścisłej zgodności ("strict consensus"), wygenerowanym w oparciu o uzyskane wcześniej drzewa o największej parsymonii, rodzaj jest w nierozwikłanej politomii z dinozaurami ptasiomiednicznymi, zauropodomorfami i kilkoma taksonami zaliczanymi do teropodów. Dotychczas najbliższymi znanymi krewnymi dinozaurów były Silesauridae, takie jak "Asilisaurus kongwe" również opisany przez Nesbitta i obecny w osadach ogniwa Lifua. "Nyasasaurus" może więc stanowić nową grupę siostrzaną dinozaurów albo najstarszego znanego przedstawiciela tej grupy. W końcu jednak autorzy opisu rodzaju uznali go za dinozaura.
Kolejne prace rozważały obie możliwości: "Nyasasaurus" jako najstarszego dinozaura bądź bliskiego ich krewnego, najbliższego obok "Asilisaurus", zaliczanym do Silesauridae.
Przynależność "Nyasasaurus" do dinozaurów potwierdziła analiza filogenetyczna przeprowadzona przez Barona, Normana i Barretta (2017); z analizy tej wynika, że "N. parringtoni" był zauropodomorfem, być może należącym do rodziny Massospondylidae lub przynajmniej do gradu ewolucyjnego obejmującego również rodzaje "Coloradisaurus" i "Massospondylus".
Badania Barona i współpracowników zaowocowały opracowaniem m.in. poniższego kladogramu, prezentującego odmienny od powszechnego pogląd na pokrewieństwo między głównymi grupami dinozaurów. Włączenie do obliczeń "Nyasasaurus" doprowadziło badaczy do opracowania kladogramu łączącego teropody i ptasiomiedniczne w nową grupę zwaną Ornithoscelida, niezgodnie z podziałem dinozaurów na gadziomiedniczne i ptasiomiedniczne uznawanym przez dekady.
Zebrane dane zostały ponownie przeanalizowane przez zespół Langera. Okazało się, że można je zinterpretować, również nie rezygnując z tradycyjnego podziału dinozaurów na monofiletyczne gadziomiedniczne i ptasiomiedniczne. Gadziomiedniczne oprócz kilku bazalnych form obejmują teropody i zauropodomorfy, do których badacze zaliczyli "Nyasasaurus". Baron i współpracownicy w odpowiedzi podtrzymali swój poprzedni pogląd. Niezależnie od relacji pomiędzy największymi kladami dinozaurów "Nyasasaurus" pozostaje w obrębie zauropodomorfów.
Budowa.
Na podstawie pomiarów kręgów całkowitą długość zwierzęcia szacuje się na 2–3 m.
Znalezione kręgi przedkrzyżowe "Nyasasaurus" przedstawiają cechy spotykane u różnych grup triasowych gadów: dinozaurów, Silesauridae, Pseudosuchia. Kręgi szyjne SAM-PKK10654 są wydłużone w kierunku przednio-tylnym. Na jednym z tych kręgów tuż nad tylnymi wyrostkami stawowymi zachowały się podstawy kostnych narośli (ang. "epipophyses"); obecność tych narośli opisana jest przez autorów opisu rodzaju jako cecha spotykana u Dinosauriformes, ale nie będąca ich synapomorfią. Na łukach kręgów szyjnych znajdują się głębokie doły; umiejscowione są na przedniej powierzchni łuków, bocznie od kanału mieszczącego za życia zwierzęcia rdzeń kręgowy, oraz na ich tylno-bocznej powierzchni, tuż pod tylnymi wyrostkami stawowymi. Podobne doły występują też w kręgach szyjnych silezaura (ale już nie u "Asilisaurus", wcześniejszego przedstawiciela Silesauridae) i wczesnych teropodów; możliwe, że są one homologiczne ze strukturami pneumatycznymi w kręgach późniejszych teropodów.
Odcinek krzyżowy kręgosłupa liczył sobie przynajmniej 3 kręgi i żebra krzyżowe o rozwiniętym wymiarze grzbietowo-brzusznym.
Kość ramienna zauropsyda charakteryzowała się pokaźnym dołem na powierzchni tylno-grzbietowej oraz wydłużonym brzusznie grzebieniem naramienno-piersiowym kształtu mniej więcej prostokątnego, sięgającym około 30% długości trzonu, o zbaczającym bocznie końcu i położonym centralnie doń wydatnym karbie oraz zaostrzonej wyniosłości leżącym przy grzbietowej części grzebienia. Występowanie takiego grzebienia autorzy uważają za cechę dinozaurów, nie doszukali się w nim żadnych synapomorfii innych kladów archozaurów triasu.
Na podstawie analizy budowy kręgów krzyżowych i położenia odpowiadających im żeber wnioskuje się o pionowym ułożeniu kości biodrowej.
Fizjologia.
Zespół Nesbitta nie ograniczył się do opisania anatomii znalezionych kości. Przeprowadzono również badania histologiczne. Wykazały one grubą korę, w której części zewnętrznej ilość osteocytów uległa zmniejszeniu, oraz złożoną sieć naczyń za życia zwierzęcia, leżących w kanałach osteonów pierwotnych, przebiegających w różnych kierunkach. Nie znaleziono natomiast żadnych stref zatrzymanego wzrostu. Obraz ten daleki jest od ubogiej w kanały kości silezaura, przypominając raczej kość megapnozaura. Opisana histologia tkanki kostnej wskazuje na szybki i ciągły wzrost gada. Podobny typ wzrostu występował u herrerazaura czy megapnozaura zaliczanych do teropodów, a także u pterozauromorfów. Inne archozaury cechował wzrost wolniejszy.
Ewolucja.
Znalezisko jest ważne z punktu widzenia ewolucji dinozaurów. "Nyasasaurus" to najwcześniejszy opisany dotychczas rodzaj należący do tej grupy. Poprzedni rekordzista pochodził z Argentyny i liczył sobie 230 milionów lat. Czas ten przypadał na karnik. Martinez i współpracownicy nadali temu zwierzęciu nazwę "Eodromaeus" w 2011. Do innych wczesnych dinozaurów należą herrerazaur czy eoraptor. Rodzaje te zalicza się do teropodów. Pod koniec karniku występowali jednakże przedstawiciele wszystkich najważniejszych linii dinozaurów, zarówno ptasiomiednicznych, jak i gadziomiednicznych, zróżnicowanych już wtedy na zauropodomorfy i teropody. Wykształciły się już wtedy najważniejsze adaptacje do mięso- czy roślinożerności. Natomiast pod koniec triasu, 215 milionów lat temu, nastąpił znaczny rozwój tej grupy. Radiacja na przełomie triasu i jury miała prawdopodobnie związek z zastąpieniem różnych wcześniejszych gadów, wśród których Sereno wymienia synapsydy inne niż ssaki, rynchozaury, pierwotne archozaury. Brak wcześniejszych znalezisk stawiał więc pytanie o początek tej grupy zwierząt. Postawiono dwie hipotezy. Pierwsza postulowała dłuższą wcześniejszą ewolucję tych gadów, która nie pozostawiła po sobie śladów kopalnych. Druga optowała za nagłym wybuchem nowych form w karniku. Odkrycie datowanego na anizyk "Nyasasaurus" wskazuje jednak, że dinozaury były obecne 15 milionów lat wcześniej, niż sądzono, ma ono znaczenie dla postawionego problemu. Radiacja ewolucyjna Ornithodira, z której dinozaury się wywodzą, musiała zajść już pod koniec triasu środkowego. Znalezisko potwierdza natomiast wcześniejszy pogląd o pochodzeniu dinozaurów z południa Pangei. Jeśli "Nyassasaurus" byłby dinozaurem, mogłoby to nawet sytuować powstanie dinozaurów w permie, biorąc pod uwagę szacunki czasów rozchodzenia się linii. Natomiast jeśli stanowi grupę zewnętrzną dinozaurów, te ostatnie mogły wyodrębnić się we wczesnym triasie.
Ekologia.
Osady ogniwa Lifua pochodzą z późnego anizyku w triasie środkowym. Wiążą się one z fauną cynognata. W tamtym miejscu znaleziono także następujących jej przedstawicieli:

</doc>
<doc id="2830523" url="https://pl.wikipedia.org/wiki?curid=2830523" title="Galeria Labirynt">
Galeria Labirynt

Galeria Labirynt – galeria sztuki współczesnej z siedzibą przy ul. ks. J. Popiełuszki 5 w Lublinie. Prezentuje sztukę różnych dyscyplin, m.in. instalacje, sztukę wideo, performance, multimedia, fotografie, film, sztukę obiektu, malarstwo, rysunek.
Historia Galerii.
Zalążkiem Galerii było powstałe w 1956 roku Biuro Wystaw Artystycznych, z siedzibą w Lublinie przy ul. Narutowicza 4. W ponad półwiecznej historii instytucji, okresem, który najmocniej zaważył na jej obliczu były lata 80. XX wieku. W 1981 roku stanowisko dyrektora objął Andrzej Mroczek. Kontynuował on w BWA swój autorski program, który realizował w (pierwszej) Galerii Labirynt, prowadzonej przez siebie od 1974 roku. Labirynt promował sztukę aktualną, kładł nacisk na eksperyment formalny.
BWA stało się znanym w Polsce i na świecie miejscem spotkań artystów, a po wprowadzeniu stanu wojennego było jedną z nielicznych instytucji państwowych, które nie zostały objęte ich bojkotem. Świadczyło to o zaufaniu, jakim darzyły Andrzeja Mroczka niezależne środowiska artystyczne w Polsce.
W roku 2010 dyrektorem BWA został Waldemar Tatarczuk, który – podobnie jak wcześniej uczynił to Andrzej Mroczek – wprowadził do programu galerii założenia realizowane przez prowadzony przez niego w latach 1999 – 2010 Ośrodek Sztuki Performance. Tatarczuk zmienił nazwę galerii z BWA na Labirynt.
(Obecna) Galeria Labirynt w dużej mierze kontynuuje profil ukształtowany przez Andrzeja Mroczka – prezentując klasykę sztuki współczesnej i twórczość artystów związanych z jego programem, podtrzymując badawcze spojrzenie na współczesność i szukając uniwersalnych wartości w sztuce. Galeria stara się być uważnym obserwatorem przemian zachodzących na polu sztuki oraz aktywnym i otwartym na nowe zjawiska uczestnikiem procesów artystycznych. W programie Galerii powraca sztuka performance, która staje się równie istotna jak program wystawienniczy. 
Galeria Labirynt (LDK).
Galeria powstała w 1969 roku pod egidą Lubelskiego Domu Kultury. W 1974 roku kierownictwo w galerii objął Andrzej Mroczek i sprawował je do roku 1981, kiedy to został dyrektorem lubelskiego Biura Wystaw Artystycznych (BWA). Wtedy to Galeria Labirynt została zamknięta a BWA zaczęło kontynuować jej program artystyczny.
Galeria Labirynt 2.
Ze względu na wprowadzenie Stanu Wojennego Galeria Labirynt na rok wstrzymała swoją działalność. Po wznowieniu nazwę galerii zmieniono na Galerię Labirynt 2. Pod tą nazwą funkcjonowała do 2010 roku.
Galeria Grodzka.
Galeria została założona w 1987 roku. Nazwa pochodziła od nazwy ulicy, przy której mieściła się galeria. Wchodziła w skład kompleksu galerii lubelskiego BWA. Pod tą nazwą funkcjonowała do 2010 roku.
Galeria Stara.
Galeria została założona w 1990 roku. Włączając się do grona trzech galerii lubelskiego BWA. Kontynuowała linię koncepcji realizowaną przez historyczną Galerię Labirynt i jej kontynuację Galerię Labirynt 2. Funkcjonowała do 2004 roku.
Artyści.
W Galerii prezentowali się m.in.:
Cezary Bodzianowski, Janusz Bałdyga, Mirosław Bałka, Basia Bańda, Jerzy Bereś, Karolina Breguła, Hubert Czerepok, Maurycy Gomulicki, Władysław Hasior, Gruppa, Zuzanna Janin, Marek Kijewski, Koło Klipsa, Marek Konieczny, Zofia Kulik, Przemysław Kwiek, Elżbieta Jabłońska, Zbigniew Libera, Natalia LL, Angelika Markul, Maria Pinińska-Bereś, Zygmunt Piotrowski, Joanna Rajkowska, Józef Robakowski, Monika Sosnowska, Jan Świdziński, Iza Tarasewicz, Zbigniew Warpechowski, Zbigniew Zugaj, Krzysztof Zarębski oraz artyści spoza Polski: VALIE EXPORT, Stuart Brisley, Michael Snow, Dick Higgins, Joseph Beuys, Christo and Jeanne-Claude.

</doc>
<doc id="2830525" url="https://pl.wikipedia.org/wiki?curid=2830525" title="En helt ny jul">
En helt ny jul

En helt ny jul – czwarty album Amy Diamond wydany w 2008 roku przez wytwórnię Bonnier Amigo Music Group. Znajdują się na nim świąteczne piosenki po szwedzku. W Szwecji uzyskał status złotej płyty.

</doc>
<doc id="2830532" url="https://pl.wikipedia.org/wiki?curid=2830532" title="Wiśniewscy herbu Rogala">
Wiśniewscy herbu Rogala

Wiśniewscy herbu Rogala – polski ród szlachecki wywodzący się z Wiśniewa w ziemi zawkrzeńskiej na Mazowszu.
Za protoplastę rodu uważa się "Piotra z Wiśniewa" (1420-?), jego syn "Ratołt z Wiśniewa Wiśniewski" (1460-1508) był stolnikiem płockim.
Ze związku małżeńskiego Ratołta z Dorotą N(...?) herbu Junosza synowie:
W 1504 Ratołt Wiśniewski z synami Janem i Mikołajem zamienił z księżną Anną Radziwiłłówną wdową po księciu mazowieckim Konradzie Rudym dobra Łazy i Słomino na dobra Falenty, Jaworowa i Laszczki.

</doc>
<doc id="2830537" url="https://pl.wikipedia.org/wiki?curid=2830537" title="Ahmet Hamdi Tanpınar">
Ahmet Hamdi Tanpınar

Ahmet Hamdi Tanpınar (ur. 23 czerwca 1901 w Stambule, zm. 24 stycznia 1962) – turecki pisarz.
W 1923 ukończył studia na wydziale literatury Uniwersytet Stambulskiego. Pracował następnie w różnych szkołach jako nauczyciel, w 1939 został profesorem na macierzystej uczelni. W latach 1942-1946 zasiadał w Wielkim Zgromadzeniu Narodowym Turcji (tureckim parlamencie). W jego dorobku znajdują się eseje, powieści, utwory poetyckie, w których łączył literacki dorobek rodzimej kultury z wpływami zachodnimi. Na język polski przetłumaczono jego powieści: "Instytut regulacji zegarów" (oryg."Saatleri Ayarlama Enstitüsü) "z 1962 r." "i "Spokojny umysł "(oryg. "Huzur") z 1949. Głównym bohaterem "Instytutu regulacji zegarów" jest pracownik tytułowej instytucji, a jego życiowe losy splatają się z przemianami obyczajowymi zachodzącymi w Turcji w XX wieku.

</doc>
<doc id="2830544" url="https://pl.wikipedia.org/wiki?curid=2830544" title="Bilk">
Bilk

Niemcy:
Osoby:
Inne:

</doc>
<doc id="2830545" url="https://pl.wikipedia.org/wiki?curid=2830545" title="Saint-Germain-des-Prés (Paryż)">
Saint-Germain-des-Prés (Paryż)

Saint-Germain-des-Prés – historyczna dzielnica Paryża, jednocześnie najstarszy zamieszkany rejon lewobrzeżnego Paryża. Obecnie część 6. dzielnicy. Początkowo teren ten był w posiadaniu opactwa benedyktyńskiego Saint-Germain-des-Prés. W połowie XVIII w. na terenach wyprzedawanych przez zakon powstały liczne rezydencje arystokracji. Z czasem powstały tu także siedziby ministerstw, urzędów i ambasad. Po I wojnie światowej dzielnica stała się znana z intelektualnego życia, które toczyło się w barach i kawiarniach. W latach 20. i 30. XX wieku bywali tu malarze surrealiści, młodzi pisarze, jak Ernest Hemingway, a w latach 50. pisarze egzystencjaliści, jak Jean-Paul Sartre, Simone de Beauvoir oraz filmowcy twórcy Nowej fali.
Liczba mieszkańców dzielnicy Saint-Germain-des-Prés spadła między 1954 a 1990 z 11921 mk. do 5707 mk.

</doc>
<doc id="2830546" url="https://pl.wikipedia.org/wiki?curid=2830546" title="Kościół Męczeństwa Świętego Jana Chrzciciela w Międzychodzie">
Kościół Męczeństwa Świętego Jana Chrzciciela w Międzychodzie

Kościół Męczeństwa Świętego Jana Chrzciciela w Międzychodzie - jeden z dwóch kościołów rzymskokatolickich w mieście Międzychód. Należy do dekanatu międzychodzkiego. Mieści się przy ulicy 17 Stycznia.
Historia.
Świątynia została wybudowana w 1591 z cegły palonej. W 1635 została zniszczona przez pożar. Po odbudowie została konsekrowana w 1660. W 1750 została dobudowana niewielka kaplica od północy. W 1871 zamontowano w kościele nowe organy, które w 1901 przebudowano. W latach 1902 – 1904 kościół został rozbudowany o jednoprzęsłowe prezbiterium i transept. Budowla została ponownie konsekrowana w 1907 roku. W latach 1934 – 1935 prezbiterium zostało przedłużone w kierunku wschodnim i zostały zbudowane nawy boczne. Wybudowano też zakrystię i tylne wejście. W 1938 roku przeprowadzono remont organów.
Wyposażenie.
Do wyposażenia budowli należy rokokowa, polichromowana ambona z połowy XVIII stulecia; neobarokowy, trójdzielny prospekt organowy z drugiej połowy XIX stulecia; wczesnobarokowa płaskorzeźba drewniana ze sceną Narodzenia Pana Jezusa; późnorenesansowa kropielnica z początku XVII stulecia; obraz Ukrzyżowanego z drugiej połowy XVII stulecia; późnobarokowy ołtarz boczny (dawniej główny) z końca XVIII stulecia.

</doc>
<doc id="2830547" url="https://pl.wikipedia.org/wiki?curid=2830547" title="Eugeniusz Ożóg">
Eugeniusz Ożóg

Eugeniusz Ożóg (ur. 23 października 1932 w Zalesiu, zm. 27 maja 2008 w Melbourne) – polski jezuita, doktor psychologii, prowincjał Prowincji Polski Południowej Towarzystwa Jezusowego w latach 1977–1984, później wieloletni duszpasterz Polonii w Australii.
Życiorys.
Do zakonu jezuitów wstąpił 30 lipca 1950 rozpoczynając nowicjat w Starej Wsi. W latach 1954–1957 studiował filozofię na Wydzialew Filozoficznym Towarzystwa Jezusowego w Krakowie, a w latach 1957–1961 na Wydziale Teologicznym Bobolanum w Warszawie. 22 sierpnia 1960 przyjął w Warszawie święcenia kapłańskie z rąk bpa Zygmunta Choromańskiego. W latach 1961–1966 odbywał studia z psychologii na Uniwersytecie im. Adama Mickiewicza w Poznaniu. W 1972 obronił na KUL doktorat z psychologii, napisany pod kierunkiem prof. Zenomeny Płużek.
W latach 1967–1973 prowadził wykłady na Wydziale Filozoficznym Towarzystwa Jezusowego, a od 1973 do był dyrektorem Wydawnictwa Apostolstwa Modlitwy (WAM). 8 grudnia 1977 został mianowany prowincjałem Prowincji Polski Południowej Towarzystwa Jezusowego. W 1983 uczestniczył w XXXIII kongregacji generalnej Towarzystwa Jezusowego w Rzymie. Po zakończeniu pracy na stanowisku prowincjała w 1984 wyjechał do Australii do pracy z Polonią. Był tam między innymi Rektorem Polskiego Sanktuarium Maryjnego w Essendon – dzielnicy Melbourne. Zmarł 27 maja 2008. Pochowany został na cmentarzu w Carlton.
Kontrowersje wokół osoby Eugeniusza Ożoga wywołała sprawa jego współpracy z Służbą Bezpieczeństwa PRL. Nazwisko jezuity znalazło się na Liście Wildsteina. W książce "Księża wobec bezpieki na przykładzie archidiecezji krakowskiej" ksiądz Tadeusz Isakowicz-Zaleski wymienia jezuitę, którego SB zarejestrowało jako TW „Stefan”. Ksiądz Zaleski napisał: W mediach polonijnych pojawiły się dyskusje sugerujące, że TW „Stefan” to ks. Ożóg. Opinie na ten temat były jednak mocno podzielone.

</doc>
<doc id="2830552" url="https://pl.wikipedia.org/wiki?curid=2830552" title="Kok (ujednoznacznienie)">
Kok (ujednoznacznienie)

Osoby noszące nazwisko Kok:

</doc>
<doc id="2830555" url="https://pl.wikipedia.org/wiki?curid=2830555" title="Kostecka">
Kostecka



</doc>
<doc id="2830558" url="https://pl.wikipedia.org/wiki?curid=2830558" title="Lovelace">
Lovelace

Osoby noszące nazwisko Lovelace:
Inne

</doc>
<doc id="2830559" url="https://pl.wikipedia.org/wiki?curid=2830559" title="Negri">
Negri



</doc>
<doc id="2830560" url="https://pl.wikipedia.org/wiki?curid=2830560" title="Rusowicz">
Rusowicz

Osoby noszące nazwisko Rusowicz:

</doc>
<doc id="2830561" url="https://pl.wikipedia.org/wiki?curid=2830561" title="Sari (ujednoznacznienie)">
Sari (ujednoznacznienie)



</doc>
<doc id="2830562" url="https://pl.wikipedia.org/wiki?curid=2830562" title="Oporządzenie polowe Wojska Polskiego">
Oporządzenie polowe Wojska Polskiego

Oporządzenie polowe szeregowca – system oporządzeniowy oparty na pasoszelkach używany w Wojsku Polskim od połowy XX wieku. Niektóre elementy tego systemu występują w tyłowych i szkolnych jednostkach Wojska Polskiego do dnia dzisiejszego.
Historia.
Parciane pasoszelki zostały wprowadzone na wyposażenie Ludowego Wojska Polskiego w połowie XX wieku, w tym czasie podobne rozwiązania występowały w innych armiach państw Układu Warszawskiego. .
Na przełomie lat 80. i 90. wprowadzono nowe elementy (m.in. nowy typ plecaka, nowe pasy, ładownice na magazynki), lecz system pozostawał przestarzały. W drugiej połowie lat 90. wprowadzono szelki wz. 988/MON oraz nowe rodzaje plecaków. Obecnie duża część żołnierzy (zwłaszcza pełniących służbę poza granicami kraju) używa kamizelek i plecaków zakupionych prywatnie (lub interwencyjnie przez jednostki). Obecnie parciane pasoszelki używane są w jednostkach tyłowych, NSR oraz podczas szkolenia unitarnego.
Konstrukcja.
Oporządzenie składało się z:
Występowały dwie konfiguracje oporządzenia: tzw. pełne i niepełne. Oporządzenie pełne obowiązywało podczas warty, przy wyjściu na ćwiczenia w pole lub na rozkaz przełożonych. Natomiast oporządzenie niepełne składało się z takich samych elementów z wyjątkiem tornistra.

</doc>
<doc id="2830564" url="https://pl.wikipedia.org/wiki?curid=2830564" title="Nathan Redmond">
Nathan Redmond

Nathan Daniel Jerome Redmond (ur. 6 marca 1994 w Birmingham) – angielski piłkarz irlandzkiego pochodzenia występujący na pozycji pomocnika w tureckim klubie Beşiktaş.
Kariera.
Birmingham.
Redmond urodził się w Birmingham, West Midlands, przez co ma pochodzenie irlandzkie, oraz jamajskie. Dorastał w okręgu Kitts Green i uczęszczał do pobliskiej szkoły podstawowej w Yardley, a następnie Shelodn Heath Community Arts College. W wieku ośmiu lat został zauważony przez skautów Birmingham City, którzy dostrzegli w nim potencjał. W 2009 roku prezentował drużynę U-15 i w półfinale Nike Premier Cup zdobył hat-tricka. W sezonie 2009-10 jeszcze jako uczeń Redmond wystąpił w piętnastu spotkaniach, zdobywając trzy bramki. Zanotował także kilka meczów w drużynie rezerwowej. Parę dni później Redmond znalazł się w dorosłej kadrze drużyny na mecz Premier League przeciwko Evertonowi, lecz nie znalazł się w osiemnastce meczowej. Na ławce rezerwowych zasiadł w ostatniej kolejce sezonu 2009-10 w wieku 16 lat i 56 dni. Gdyby zagrał w tym spotkaniu pobiłby rekord klubu, stając się najmłodszym piłkarzem klubu, a także najmłodszym piłkarzem Premier League, który zagrał w tych rozgrywkach.
Dyrektor akademii Terry Westley opisał go jako zdolnego i szybkiego skrzydłowego, który może stać się takim piłkarzem jak: Ashley Young, czy Aaron Lennon i potwierdził, że kilka klubów wyraziło nim zainteresowanie. W lipcu 2010 roku podpisał stypendialną umowę z Birmingham.
W sierpniu 2010 roku zadebiutował w barwach Birmingham City w meczu Pucharu Ligi z Rochdale i stał się drugim najmłodszym debiutantem w historii klubu. Miał 16 lat i 173 dni.
Aby móc częściej grać Redmond został wypożyczony na jeden miesiąc do drużyny Burton Albion w styczniu 2011 roku. Ruch jednak się nie odbył, ponieważ komisja Football League która ratyfikowała umowę, zdała sobie sprawę, że zasady nie pozwalały na taki ruch. Zagrał dwa mecze w tym sezonie – jeden w Pucharze Anglii, a drugi w Pucharze Ligi Angielskiej i podpisał trzyletnią umowę.
2011-12.
Po powrocie z Pucharu Świata U-17 Redmond zagrał w przedsezonowym meczu z Cork City. Wobec braku kilku pomocników Redmond zagrał całą rundę w kwalifikacjach do Ligi Europy przeciwko portugalskiemu Nacional. Po raz pierwszy w karierze rozegrał 90 minut. Zadebiutował w rozgrywkach Championship trzy dni później, ponownie spędzając na boisku cały wymiar czasowy. 31 grudnia 2011 roku zdobył swoją pierwszą bramkę ligową, przeciwko Blackpool. Strzelił także bramkę w starciu z Sheffield United w ramach czwartej rundy Pucharu Anglii. Sezon zakończył z dorobkiem siedmiu goli i zdobył nagrodę Młodego Piłkarza Roku.
2012-13.
Pomimo problemów finansowych prezes klubu powiedział, że Jack Butland i Nathan Redmond nie są na sprzedaż. Redmond miał na celu na stałe zostać zawodnikiem pierwszej drużyny. W październiku zagrał po raz pięćdziesiąty w barwach Birmingham. W styczniu po przybyciu Roberta Halla z West Hamu – Redmond został odsunięty od składu. Nowy menedżer Lee Clark stwierdził, że musi bardziej przykładać się do treningów i dawać z siebie 100%. Po rozmowie z trenerem zaakceptował całą sytuację i wysłuchał jego rad. W grudniu zagrał jako drugi napastnik obok Nikoli Žigicia. Forma Redmonda rosła i w spotkaniu z Nottingham Forest zaliczył asystę przy golu Chrisa Burke, a w marcu 2012 roku zdobył pierwszą bramkę w starciu z Derby County. Dobra dyspozycja sprawiła, iż dostał powołanie do reprezentacji Anglii U-20 na Mistrzostwa Świata, a następnie na Mistrzostwa Europy w 2013 roku.
Norwich City.
Transfer Jacka Butlanda w styczniu do Stoke City oznaczał, że klub będzie sprzedawał swoich najlepszych graczy. Na początku letniego okna transferowego na stół Birmingham wpłynęły oferty ze Swansea City, oraz Norwich. Redmond postanowił wybrać Norwich, aby ponownie zagrać dla byłego trenera Chrisa Hughtona. Podpisał czteroletni kontrakt. W dniu 17 sierpnia 2013 roku zadebiutował w zremisowanym 2-2 meczu z Evertonem. Dwa tygodnie później zdobył bramkę w spotkaniu z Southampton i zapewnił pierwszą wygraną Norwich w sezonie.
Southampton.
25 czerwca 2016 roku przeniósł się do Southampton za kwotę około 10 mln funtów. Podpisał pięcioletni kontrakt. W swoim debiucie zdobył bramkę w starciu z Watfordem. Zagrał także we wszystkich meczach w fazie grupowej Ligi Europy. Ponadto zagrał na Wembley przeciwko Manchesterowi United w finale Pucharu Ligi Angielskiej.
Kariera reprezentacyjna.
W dniu 15 października zagrał po raz pierwszy dla kadry Anglii U-16. Był także ważnym graczem na turnieju Victory Shield w 2009 roku, który wygrali Anglicy. W 2010 roku zagrał we wszystkich czterech meczach i zdobył jedną bramkę. W dniu 3 sierpnia zadebiutował na turnieju w Nordic Tournament w wygranym 5-0 meczu z Finlandią, a w spotkaniu z Danią wpisał się na listę strzelców. Redmond był w składzie Anlgii U-17, który zakwalifikował się do Mistrzostw Świata w 2011 roku. Rozegrał wszystkie trzy spotkania grupowe, a Anglicy dotarli do półfinału, przegrywając z Holandią. Był częścią drużyny na Mistrzostwach Europy w 2012 roku zdobył bramkę z Serbią w meczu grupowym, która pozwoliła zyskać awans do półfinału, oraz kwalifikacje do przyszłorocznych Mistrzostw Świata. Gdy Tom Ince został zawieszony, a Wilfried Zaha doznał kontuzji Redmond rozpoczął mecz w podstawowym składzie Anglii na Mistrzostwach Świata przeciwko Włochom. Zespół zagrał bardzo słabo, ale Redmond został pochwalony przez kapitana Jordana Hendersona i trenera Stuarta Pearca, oraz brytyjską prasę. Anglicy zostali wyeliminowani z rozgrywek nie zdobywając żadnego punktu w grupie i kończąc te zmagania na ostatnim miejscu. W sierpniu 2013 roku w meczu przeciwko Szkocji zdobył pierwszą bramkę w kadrze U-21. W maju 2014 roku jego hat-trick dał zwycięstwo 3-1 nad Walią w meczu kwalifikacyjnym do Mistrzostw Europy w 2015 roku. 16 marca 2017 roku został powołany do dorosłej kadry Anglii na mecz towarzyski z Niemcami, oraz spotkanie kwalifikacyjne z Litwą. Dostał szansę debiutu w 66. minucie gry przeciwko Niemcom, zastępując Aadama Lallanę.
Sukcesy.
Klubowe.
Norwich
Reprezentacyjne.
Anglia U-16
Anglia U-17

</doc>
<doc id="2830566" url="https://pl.wikipedia.org/wiki?curid=2830566" title="Michael Jeffery (menedżer)">
Michael Jeffery (menedżer)

Michael Jeffery (ur. w marcu 1933, zmarł 5 marca 1973) – menedżer amerykańskiego gitarzysty i wokalisty Jimiego Hendrixa. 
Michael Jeffery jest podejrzany o morderstwo Jimiego Hendrixa aby otrzymać 2 mln dolarów (1,2 mln funtów) z wypłaty ubezpieczenia na życie artysty. Doktor John Bannister, jeden z lekarzy ratujących Hendrixa w reakcji na wydanie książki Wrighta powiedział, że morderstwo jest możliwe.
Zmarł 5 marca 1973 roku w katastrofie lotniczej w Nantes we Francji.

</doc>
<doc id="2830568" url="https://pl.wikipedia.org/wiki?curid=2830568" title="Kościół Najświętszej Maryi Panny Wniebowziętej w Obornikach">
Kościół Najświętszej Maryi Panny Wniebowziętej w Obornikach

Kościół Najświętszej Maryi Panny Wniebowziętej w Obornikach – najstarszy kościół w Obornikach. Należy do dekanatu obornickiego. Mieści się przy ulicy Kościelnej.
Historia.
Świątynia została wybudowana w XV–XVI wieku w stylu gotyckim z cegły. Pod koniec XVI stulecia została dobudowana od strony północnej nawa boczna, połączoną z nawą główną jednym dachem, a od wewnątrz okrągłołukowymi arkadami filarowymi. W 1655, 1757 oraz 1814 roku, kościół uległ pożarom. W wyniku tych zniszczeń powstała niska, kwadratowa wieża, pokryta dachem namiotowym i jej wnętrze jest pokryte stropem na miejscu dawnego sklepienia (od 1815 roku). W drugiej połowie XVIII stulecia została dobudowana od strony południowej kaplica Matki Bożej Różańcowej, łącząca się z nawą główną, ostrołukową arkadą, natomiast w 1926 roku została dobudowana zakrystia i kruchta boczna.
Wyposażenie.
Ostrołukowe gotyckie portale z cegły profilowanej, częściowo wymienionej, gotyckie pochodzą z przełomu XV i XVI stulecia. W kruchcie, pod wieżą, mieści się żelazna, kuta krata z XVIII stulecia. Ołtarz główny murowany, wykonany w stylu późnobarokowym pochodzi z drugiej połowy XVIII stulecia. W nim mieści się obraz ukazujący Wniebowzięcie Najświętszej Maryi Panny z XVIII/XIX stulecia, przemalowany w 1926 roku. Z lewej i prawej strony ołtarza głównego mieszczą się figury aniołów podtrzymujące świeczniki. Przy wejściu do kaplicy Matki Bożej Różańcowej, mieści się figura św. Antoniego Padewskiego z XVII stulecia. Z kolei w samej kaplicy w ołtarzu mieści się obraz – płaskorzeźba Matki Bożej Różańcowej w otoczeniu piętnastu malowanych scen z tajemnicami Różańca Świętego z II połowy XVII stulecia.

</doc>
<doc id="2830573" url="https://pl.wikipedia.org/wiki?curid=2830573" title="Cynamończyk">
Cynamończyk

Cynamończyk ("Hypocryptadius cinnamomeus") – gatunek małego ptaka z rodziny wróbli (Passeridae). Zamieszkuje endemicznie wyspę Mindanao leżącą w południowych Filipinach. Jego środowiskiem życia są górskie lasy mgliste.
Cynamończyk jest jedynym przedstawicielem podrodziny cynamończyków (Hypocryptadiinae) i rodzaju "Hypocryptadius". Takson ten do niedawna zaliczany był do rodziny szlarników (Zosteropidae), jednak na podstawie badań genetycznych i szczegółowych badań morfologicznych przeniesiono go do rodziny wróbli. Jest gatunkiem reliktowym, oddzielił się od typowych wróbli około 31 milionów lat temu i różni się od nich na tyle, że proponowane jest umieszczenie go w osobnej, monotypowej podrodzinie Hypocryptadiinae. Nie wyróżnia się podgatunków.
W Czerwonej księdze gatunków zagrożonych Międzynarodowej Unii Ochrony Przyrody nieprzerwanie od 1988 roku zaliczany jest do kategorii LC (najmniejszej troski). Liczebność populacji nie została oszacowana, w 2000 roku opisywany był jako pospolity. Trend liczebności populacji uznawany jest za spadkowy.

</doc>
<doc id="2830574" url="https://pl.wikipedia.org/wiki?curid=2830574" title="Hypocryptadius cinnamomeus">
Hypocryptadius cinnamomeus



</doc>
<doc id="2830575" url="https://pl.wikipedia.org/wiki?curid=2830575" title="Hypocryptadiinae">
Hypocryptadiinae



</doc>
<doc id="2830576" url="https://pl.wikipedia.org/wiki?curid=2830576" title="Boris Wasiljew">
Boris Wasiljew

Boris Aleksiejewicz Wasiljew (ros. Борис Алексеевич Васильев, ur. 15 stycznia 1937 w Moskwie, zm. 18 czerwca 2000 tamże) – radziecki kolarz torowy i szosowy, brązowy medalista olimpijski.
Kariera.
Największy sukces w karierze Boris Wasiljew osiągnął w 1960 roku, kiedy wspólnie z Władimirem Leonowem zdobył brązowy medal w wyścigu tandemów podczas igrzysk olimpijskich w Rzymie. W wyścigu o brązowy medal reprezentanci ZSRR pokonali ekipę Holandii. Był to jedyny medal wywalczony przez Wasiljewa na międzynarodowej imprezie tej rangi. Na tych samych igrzyskach wystartował również w sprincie, ale odpadł we wczesnej fazie rywalizacji. Startował także w wyścigach szosowych, ale bez większych sukcesów. Nigdy nie zdobył medalu na szosowych ani torowych mistrzostwach świata.

</doc>
<doc id="2830578" url="https://pl.wikipedia.org/wiki?curid=2830578" title="Eutelsat 70B">
Eutelsat 70B

Eutelsat 70B (pierwotnie znany jako Eutelsat W5A) - komercyjny satelita telekomunikacyjny, należący do firmy Eutelsat, wystrzelony 3 grudnia 2012 na rakiecie Zenit-3SL z platformy Ocean Odyssey na wodach międzynarodowych. Ma on zastąpić na pozycji 70OE wystrzelonego w 2002 satelitę Eutelsat 70A, który ma zostać przeniesiony na inną pozycję.
Konstrukcja.
Eutelsat 70B został zbudowany przez firmę EADS Astrium. Jest satelitą typu Eurostar E-3000. Posiada 48 transponderów pasma Ku, odbierających częstotliwości 10,95-11,7 GHz, 11,2-11,7 GHz i 12,5-12,75 GHz.
Satelita ma wysokość 7 m i szerokość 8 m, długość satelity przy rozłożonych fotoogniwach wynosi 30 metrów. 
Jedną z funkcji ma być zabezpieczenie komunikacji rządów państw Azji Środkowej. Satelita ten będzie również nadawał sygnał na terytorium Europy (w tym Polski) i Afryki.
Satelita pierwotnie nazywał się Eutelsat W5A, obecną nazwę otrzymał w marcu 2012 wskutek ujednolicenia nazw satelitów firmy Eutelsat. Nadawanie ma rozpocząć w styczniu 2013. W tym czasie satelita Eutelsat 70A ma zostać przeniesiony na inną pozycję.
Start.
Pierwotnie start był zaplanowany na 2 grudnia, jednak termin przesunięto z powodu opóźnień w umieszczeniu platformy na docelowej pozycji. Ostatecznie Eutelsat 70B został wyniesiony w kosmos za pomocą rakiety Zenit-3SL. Start nastąpił 3 grudnia 2012 o 20:43 czasu Greenwich (21:43 czasu polskiego) na platformie Ocean Odyssey. Start obsługiwała spółka Sea Launch. O 21:50 GMT (22:50 GMT+1) odłączył się od członu "Blok DM-SL".
16 stycznia 2013 Eutelsat ogłosił pełne uruchomienie satelity "Eutelsat 70B" na pozycji 70° E. Poinformowano również, że "Eutelsat 70A" zostanie przeniesiony na pozycję 25,5° E do czasu wystrzelenia satelity "Eutelsat 25B" w 2013.

</doc>
<doc id="2830579" url="https://pl.wikipedia.org/wiki?curid=2830579" title="Hypocryptadius">
Hypocryptadius



</doc>
<doc id="2830580" url="https://pl.wikipedia.org/wiki?curid=2830580" title="Lucas Michel Mendes">
Lucas Michel Mendes

Lucas Michel Mendes (ur. 3 lipca 1990 w Kurytyba) – brazylijski piłkarz, występujący na pozycji obrońcy. Od 2014 jest zawodnikiem katarskiego El Jaish SC.
Kariera klubowa.
Lucas karierę rozpoczynał w trzecioligowym Coritiba FBC.
29 sierpnia 2012 podpisał trzyletni kontrakt z Olympique Marsylia.

</doc>
<doc id="2830581" url="https://pl.wikipedia.org/wiki?curid=2830581" title="Władimir Leonow">
Władimir Leonow

Władimir Pietrowicz Leonow, ros. Владимир Петрович Леонов (ur. 25 kwietnia 1937 w Tule) – radziecki kolarz torowy, brązowy medalista olimpijski.
Kariera.
Największy sukces w karierze Władimir Leonow osiągnął w 1960 roku, kiedy wspólnie z Borisem Wasiljewem zdobył brązowy medal w wyścigu tandemów podczas igrzysk olimpijskich w Rzymie. W wyścigu o brązowy medal reprezentanci ZSRR pokonali ekipę Holandii. Był to jedyny medal wywalczony przez Leonowa na międzynarodowej imprezie tej rangi. Na rozgrywanych cztery lata wcześniej igrzyskach w Melbourne w parze z Rostisławem Wargaszkinem zajął dziewiąte miejsce w tej samej konkurencji. Nigdy nie zdobył medalu na torowych mistrzostwach świata.

</doc>
<doc id="2830583" url="https://pl.wikipedia.org/wiki?curid=2830583" title="Tomasz Zaboklicki">
Tomasz Zaboklicki

Tomasz Zaboklicki (ur. 17 lipca 1958 w Bydgoszczy) – polski przedsiębiorca, były prezes zarządu i dyrektor generalny przedsiębiorstwa Pesa Bydgoszcz.
Życiorys.
Wykształcenie.
Jest absolwentem IV Liceum Ogólnokształcącego w Bydgoszczy. W 1981 ukończył studia ekonomiczne na Uniwersytecie Mikołaja Kopernika w Toruniu, a w 1999 podyplomowo finanse i marketing na Akademii Ekonomicznej w Poznaniu. Brał udział w seminariach controllingowych. 10 czerwca 2015 uzyskał tytuł doktora honoris causa Uniwersytetu Technologiczno-Przyrodniczego.
Kariera zawodowa.
Karierę rozpoczął w Pomorskich Zakładach Budowy Maszyn Makrum, a następnie 21 stycznia 1983 podjął pracę w Zakładach Naprawczych Taboru Kolejowego w Bydgoszczy w dziale zaopatrzenia. Następnie przeszedł do działu ekonomicznego i w krótkim czasie z pozycji szeregowego pracownika awansował na stanowisko specjalisty, a później głównego specjalisty ds. ekonomicznych. Następnie z ramienia załogi trafił do rady nadzorczej przedsiębiorstwa. W 1997 został członkiem zarządu, a 5 sierpnia 1998 wybrano go na stanowisko prezesa zarządu i dyrektora generalnego.
W połowie lat 90. XX w. ZNTK Bydgoszcz, ze względu na słabą kondycję finansową, przeznaczone były do likwidacji, ale ostatecznie zostały wpisane do programu narodowych funduszy inwestycyjnych. W 2001 Zaboklicki wraz z sześcioma innymi osobami z zarządu założył spółkę menedżerską, która odkupiła udziały w zakładzie za kredyt udzielony pod zastaw ich prywatnych majątków. W tym samym roku przedsiębiorstwo zmieniło nazwę na Pojazdy Szynowe Pesa Bydgoszcz oraz zaczęło budować swoją pozycję rynkową w oparciu o produkcję, a nie jak wcześniej tylko remonty taboru kolejowego. W późniejszym okresie Pesa wygrała potencjalnie zyskowne przetargi na dostawę pojazdów szynowych, m.in. na:
W ciągu jednej dekady całkowicie samodzielnego działania na wolnym rynku Pesie udało się uzyskać świadectwa uznania krajowych i zagranicznych jednostek certyfikujących, m.in. ISO 9001:2000 w 2002 i ISO 9001:2008 w 2009. Zaboklicki uznawany jest przez specjalistów z branży kolejowej za głównego twórcę rynkowego sukcesu tego przedsiębiorstwa.
30 czerwca 2016 został członkiem Rady Pracodawców Rzeczypospolitej Polskiej w randze wiceprezydenta. W połowie grudnia tamtego roku przestał być dyrektorem generalnym Pesy, ale pozostał jej prezesem zarządu. 26 czerwca 2017 Zaboklicki ustąpił ze stanowiska prezesa zarządu Pesy na rzecz Roberta Świechowicza, ale pozostał w radzie nadzorczej przedsiębiorstwa.
Życie prywatne.
Jego ojciec był żołnierzem, który należał do Armii Krajowej i walczył w powstaniu warszawskim. W latach 50. wraz z żoną Ireną przeprowadził się do Bydgoszczy i zamieszkał w bloku przy ul. Czerkaskiej na Osiedlu Leśnym. Tam w 1958 Tomasz Zaboklicki urodził się jako drugie dziecko w rodzinie, a następnie wychował. Gdy miał 9 lat, jego ojciec zmarł.
Tomasz Zaboklicki ma żonę Annę i dwójkę dorosłych dzieci. Interesuje się sportem: spadochroniarstwem, nurkowaniem i karate, w którym posiada tytuł sensei. Jego hobby są również podróże i książki.

</doc>
<doc id="2830587" url="https://pl.wikipedia.org/wiki?curid=2830587" title="Jürgen Simon">
Jürgen Simon

Jürgen Simon (ur. 10 stycznia 1938 w Gerze – zm. 26 października 2003 w Quirla) – niemiecki kolarz torowy i szosowy, srebrny medalista olimpijski.
Kariera.
Największy sukces w karierze Jürgen Simon osiągnął w 1960 roku, kiedy wspólnie z Lotharem Stäberem zdobył srebrny medal w wyścigu tandemów podczas igrzysk olimpijskich w Rzymie. W finałowym wyścigu Niemcy ulegli ekipie Włoch w składzie Giuseppe Beghetto i Sergio Bianchetto. Był to jedyny medal wywalczony przez Simona na międzynarodowej imprezie tej rangi oraz jego jedyny start olimpijski. Wielokrotnie zdobywał medale torowych mistrzostw kraju, w tym sześć złotych. Startował również w wyścigach szosowych, zajmując między innymi drugie miejsce w klasyfikacji Berliner Etappenfahrt oraz Ster van Bladel w 1969 roku. Nigdy jednak nie zdobył medalu na szosowych ani torowych mistrzostwach świata.

</doc>
<doc id="2830590" url="https://pl.wikipedia.org/wiki?curid=2830590" title="Mary Brian">
Mary Brian

Mary Brian właś. "Louise Byrdie Dantzler" (ur. 17 lutego 1906 w Corsicana, zm. 30 grudnia 2002 w Del Mar) – amerykańska aktorka filmowa.

</doc>
<doc id="2830592" url="https://pl.wikipedia.org/wiki?curid=2830592" title="Lothar Stäber">
Lothar Stäber

Lothar Stäber (ur. 1 kwietnia 1936 w Erfurcie) – niemiecki kolarz torowy, srebrny medalista olimpijski.
Kariera.
Największy sukces w karierze Lothar Stäber osiągnął w 1960 roku, kiedy wspólnie z Jürgenem Simonem zdobył srebrny medal w wyścigu tandemów podczas igrzysk olimpijskich w Rzymie. W finałowym wyścigu Niemcy ulegli ekipie Włoch w składzie Giuseppe Beghetto i Sergio Bianchetto. Był to jedyny medal wywalczony przez Stäbera na międzynarodowej imprezie tej rangi oraz jego jedyny start olimpijski. Wielokrotnie zdobywał medale torowych mistrzostw kraju, w tym pięć złotych. Nigdy jednak nie zdobył medalu na torowych mistrzostwach świata.

</doc>
<doc id="2830593" url="https://pl.wikipedia.org/wiki?curid=2830593" title="Amarjit Singh Sandhu">
Amarjit Singh Sandhu

Amarjit Singh Sandhu (ur. 18 grudnia 1954) – ugandyjski hokeista na trawie pochodzenia hinduskiego, uczestnik Letnich Igrzysk Olimpijskich 1972.
Na igrzyskach w Monachium, Singh Sandhu reprezentował swój kraj w ośmiu spotkaniach; były to mecze przeciwko ekipom: Meksyku (4-1 dla Ugandy), Malezji, Francji, Pakistanu (we wszystkich trzech, Uganda przegrała 1-3), Argentyny (0-0), RFN (1-1), Belgii (0-2) i Hiszpanii (2-2); ponadto w meczu przeciwko reprezentacji Pakistanu strzelił jednego gola. W klasyfikacji końcowej, jego drużyna zajęła przedostatnie 15. miejsce, wyprzedzając jedynie reprezentację Meksyku.

</doc>
<doc id="2830596" url="https://pl.wikipedia.org/wiki?curid=2830596" title="Maja ubrana">
Maja ubrana



</doc>
<doc id="2830597" url="https://pl.wikipedia.org/wiki?curid=2830597" title="Maja naga">
Maja naga



</doc>
<doc id="2830602" url="https://pl.wikipedia.org/wiki?curid=2830602" title="Florian Raspentino">
Florian Raspentino

Florian Raspentino (ur. 6 czerwca 1989 w Marignane) – francuski piłkarz, grający na pozycji pomocnik. Obecnie jest zawodnikiem klubu SC Bastia.
Kariera klubowa.
Do Marsylii trafił z FC Nantes 6 lipca 2012 roku. 8 stycznia 2013 roku, przeszedł na zasadzie wypożyczenia do Stade Brestois 29.
2 lipca 2013 roku, przeszedł na zasadzie wypożyczenia do SC Bastia.
2 lipca 2014 roku Raspentino podpisał kontrakt z SM Caen. W dniu 31 sierpnia 2015 r. Raspentino wrócił do swojego starego klubu SC Bastia.

</doc>
<doc id="2830605" url="https://pl.wikipedia.org/wiki?curid=2830605" title="R.P. Aublin">
R.P. Aublin

R.P. Aublin – francuski hokeista na trawie, który występował na pozycji pomocnika, uczestnik Letnich Igrzysk Olimpijskich 1908.
Na igrzyskach w Londynie, Aublin reprezentował swój kraj w dwóch spotkaniach (czyli we wszystkich, jakie Francja rozegrała na tym turnieju); były to mecze przeciwko ekipom: Cesarstwa Niemieckiego (1-0 dla Niemców) i Anglii (10-1 dla Anglii). W klasyfikacji końcowej, jego drużyna zajęła ostatnie szóste miejsce.

</doc>
<doc id="2830610" url="https://pl.wikipedia.org/wiki?curid=2830610" title="Rostisław Wargaszkin">
Rostisław Wargaszkin

Rostisław Jewgienjewicz Wargaszkin (ros. Ростислав Евгеньевич Варгашкин, ur. 2 czerwca 1933 w Ułan Bator) – radziecki kolarz torowy, brązowy medalista olimpijski.
Kariera.
Największy sukces w karierze Rostisław Wargaszkin osiągnął w 1960 roku, kiedy zdobył brązowy medal w wyścigu na 1 km podczas igrzysk olimpijskich w Rzymie. W zawodach tych wyprzedzili go jedynie Włoch Sante Gaiardoni oraz Niemiec Dieter Gieseler. Był to jedyny medal wywalczony przez Wargaszkina na międzynarodowej imprezie tej rangi. Wargaszkin wystartował także na rozgrywanych cztery lata wcześniej igrzyskach w Melbourne, gdzie w parze z Władimirem Leonowem zajął dziewiąte miejsce w tej samej konkurencji. Nigdy nie zdobył medalu na torowych mistrzostwach świata. W latach 1953, 1954, 1955 i 1957 był mistrzem ZSRR w sprincie i wyścigu na 1 km. Trener reprezentacji ZSRR w latach 1966-1978. Zasłużony Mistrz Sportu.

</doc>
<doc id="2830611" url="https://pl.wikipedia.org/wiki?curid=2830611" title="Airdrie (Szkocja)">
Airdrie (Szkocja)

Airdrie (gael. "An Àrd Ruigh") – miasto w Szkocji, w jednostce administracyjnej North Lanarkshire, położone w sąsiedztwie miasta Coatbridge, ok. 15 km na wschód od Glasgow. W 2001 roku miasto liczyło 36 326 mieszkańców.
Nazwa miasta wywodzi się od gaelickich słów oznaczających wysoko położone pastwisko.
Znajduje się tutaj stacja kolejowa Airdrie.
W mieście działa Polska Szkoła Sobotnia im. Czesława Miłosza.
W mieście rozwinął się przemysł maszynowy, elektrotechniczny, chemiczny, papierniczy oraz włókienniczy. Ośrodek wydobycia węgla kamiennego.

</doc>
<doc id="2830612" url="https://pl.wikipedia.org/wiki?curid=2830612" title="Airdrie">
Airdrie



</doc>
<doc id="2830613" url="https://pl.wikipedia.org/wiki?curid=2830613" title="Antoni IV (patriarcha Konstantynopola)">
Antoni IV (patriarcha Konstantynopola)

Antoni IV, gr. Αντώνιος Δ, "Antōnios IV" (zm. 1397 w Konstantynopolu) – patriarcha Konstantynopola od 12 stycznia 1389 do lipca 1390 i od marca 1391 do maja 1397.
Życiorys.
Pierwszy patriarchat.
Do chwili wyboru Antoni był mnichem, prawdopodobnie w atoskim klasztorze Świętego Dionizego. Pod koniec panowania Jana V Paleologa zastąpił na tronie patriarszym Nila Kerameusa. Zaraz po wstąpieniu Antoniego na konstantynopolitańską katedrę zwołany w lutym 1389 r. synod potwierdził złożenie i ekskomunikowanie metropolity kijowskiego Pimena, zatwierdzając na czele Kościoła ruskiego świętego Cypriana. W tym samym roku Antoni przesłał wraz z wysłanym na Ruś Cyprianem list do nowogrodzian z zaleceniem podporządkowania się jurysdykcji metropolity kijowskiego. Nowogrodzianie nie posłuchali i w 1393 r. patriarcha zwrócił się do nich ponownie w tej samej sprawie. Jeszcze w 1389 r. Antoni posłał egzarchę Grzegorza do zajętych przez Osmanów zachodnich diecezji dla zebrania dochodów kościelnych. 14 kwietnia 1390 Jan VII Paleolog obalił przy pomocy Turków dziada Jana V, i zajął jego tron (kwiecień–wrzesień 1390), patriarchą w miejsce Antoniego został wówczas ponownie Makary (1390–1391).
Drugi patriarchat.
Wkrótce po obaleniu Jana VII i objęciu władzy w państwie przez cesarza Manuela II (1391–1425), Antoni został przywrócony na stolicę patriarszą. W lutym 1392 r. patriarcha koronował cesarza i serbską księżniczkę Helenę Dragasz. Pod koniec XIV wieku Bizancjum w następstwie ekspansji Turków Osmańskich znalazło się w trudnej sytuacji politycznej. Antoni uczestniczył w organizowaniu pomocy Cesarstwu do walki z Turkami, próbował podnieść prestiż Konstantynopola, uważnie śledził sytuację w podległych mu eparchiach (w tym na Rusi i Wołoszczyźnie).
Dowiedziawszy się, że w Moskwie przestano wspominać podczas liturgii cesarza bizantyńskiego, Antoni wysłał do wielkiego księcia Wasyla I około 1393 r. list, w którym wyrzucał mu odmowę okazywania Konstantynopolowi należnej i starodawnej czci Pisał: „nie jest możliwe dla chrześcijan aby mieli kościół, a nie mieli cesarza”. Wspomnienie cesarza zostało przywrócone. W latach 90. XIV wieku Antoni udaremnił próbę zajęcia przez biskupa łuckiego Jana tronu metropolitalnego w Haliczu dzięki pomocy króla polskiego Władysława Jagiełły (1386–1434). Król (do 1392 r. zachowujący tytuł Wielkiego Księcia Litewskiego) wystąpił do patriarchy o zwołanie soboru w celu podjęcia rozmów na temat zjednoczenia Kościoła greckiego z Kościołem rzymskim, w czym poparł go metropolita Cyprian. W swojej odpowiedzi (1397) Antoni wskazał na nieodpowiednią porę dla realizacji podobnych zamierzeń i prosił polskiego króla o połączenie się z Zygmuntem Luksemburskim, królem Węgier, w celu odparcia Turków, podchodzących pod Konstantynopol.
Dla rozstrzygania sporów Antoni wielokrotnie wysyłał swoich przedstawicieli na Wołoszczyznę (1395, 1397) oraz na Ruś (w 1393 r. arcybiskup Betlejem Michał rozstrzygnął kwestię przeniesienia Niżnego Nowogrodu i Gorodca z diecezji suzdalskiej pod bezpośrednią jurysdykcję metropolity). Specjalnym dekretem Antoni zatwierdził statut (Typikon) Góry Athos (1394). Około 1397 r. patriarcha napisał na Ruś do księcia Wasyla I i metropolity Cypriana, wzywając do okazania pomocy finansowej, w odpowiedzi do Konstantynopola została wysłana znaczna suma pieniędzy.

</doc>
<doc id="2830617" url="https://pl.wikipedia.org/wiki?curid=2830617" title="Omar Visintin">
Omar Visintin

Omar Visintin (ur. 22 października 1989 w Merano) – włoski snowboardzista specjalizujący się w snowcrossie. Srebrny medalista mistrzostw świata.
Kariera.
Po raz pierwszy na arenie międzynarodowej pojawił się 27 listopada 2004 roku we Flattach, gdzie w zawodach Pucharu Europy zajął 88. miejsce. W 2004 roku wystąpił na mistrzostwach świata juniorów w Nagano, gdzie wywalczył złoty medal. Jeszcze dwukrotnie startował w zawodach tego cyklu, jednak plasował się poza czołową dziesiątką. W zawodach Pucharu Świata zadebiutował 13 marca 2008 roku w Valmalenco, zajmując 34. miejsce. Pierwsze pucharowe punkty wywalczył 7 grudnia 2010 roku w Lech, gdzie był dziesiąty. Na podium zawodów tego cyklu po raz pierwszy stanął 7 grudnia 2012 roku w Montafon, wygrywając rywalizację w snowcrossie. W zawodach tych wyprzedził Austriaka Markusa Schairera i Nicka Baumgartnera z USA. Najlepsze wyniki osiągnął w sezonie 2013/2014, kiedy to zwyciężył w klasyfikacji generalnej snowcrossu. Ponadto był w niej drugi w sezonie 2016/2017 i 2018/2019 oraz trzeci w sezonie 2012/2013 i 2019/2020. W 2014 roku wystąpił na igrzyskach olimpijskich w Soczi, gdzie był dwunasty. Zajął też między innymi dziewiątą pozycję podczas mistrzostw świata w Sierra Nevada w 2017 roku. W 2019 roku na mistrzostwach świata w Solitude, wraz z rodaczką Michelą Moioli, wywalczył srebrny medal w snowcrossie drużynowym. Na tych samych mistrzostwach indywidualnie zajął 18. pozycję.

</doc>
<doc id="2830619" url="https://pl.wikipedia.org/wiki?curid=2830619" title="Kanada na Zimowych Igrzyskach Olimpijskich 1924">
Kanada na Zimowych Igrzyskach Olimpijskich 1924

Kanadę na Zimowych Igrzyskach Olimpijskich 1924 reprezentowało dwunastu zawodników. Był to pierwszy start Kanady na zimowych igrzyskach olimpijskich.
Skład kadry.
Hokej na lodzie.
Tabela
Lp. = lokata, M = liczba rozegranych spotkań, W = Wygrane, P = Porażki, G+ = Gole strzelone, G- = Gole stracone
Tabela
"Lp. = lokata, M = liczba rozegranych spotkań, W = Wygrane, P = Porażki, G+ = Gole strzelone, G- = Gole stracone"
Łyżwiarstwo figurowe.
Soliści
Solistki
Pary

</doc>
<doc id="2830626" url="https://pl.wikipedia.org/wiki?curid=2830626" title="René Salarnier">
René Salarnier

René Salarnier – francuski hokeista na trawie, który występował na pozycji bramkarza, uczestnik Letnich Igrzysk Olimpijskich 1908.
Na igrzyskach w Londynie, Salarnier reprezentował swój kraj w dwóch spotkaniach (czyli we wszystkich, jakie Francja rozegrała na tym turnieju); były to mecze przeciwko ekipom: Niemiec (1-0 dla Niemiec) i Anglii (10-1 dla Anglii). W klasyfikacji końcowej, jego drużyna zajęła ostatnie szóste miejsce.

</doc>
<doc id="2830629" url="https://pl.wikipedia.org/wiki?curid=2830629" title="Louis Saulnier">
Louis Saulnier

Louis Saulnier – francuski hokeista na trawie, który występował na pozycji obrońcy, uczestnik Letnich Igrzysk Olimpijskich 1908.
Na igrzyskach w Londynie, Saulnier reprezentował swój kraj w jednym spotkaniu (z dwóch, jakie Francja rozegrała na tym turnieju), w którym Francja poniosła porażkę 0-1 z Cesarstwem Niemieckim. W klasyfikacji końcowej jego drużyna zajęła ostatnie szóste miejsce.

</doc>
<doc id="2830631" url="https://pl.wikipedia.org/wiki?curid=2830631" title="Murad Ağakişiyev">
Murad Ağakişiyev

Murad Ağakişiyev (ur. 13 czerwca 1985) – azerski piłkarz grający na pozycji pomocnika. Od 2012 roku występuje w Turanie Tovuz. W reprezentacji Azerbejdżanu zadebiutował w 2007 roku. Do tej pory rozegrał w niej trzy mecze (stan na 07.12.2012).

</doc>
<doc id="2830632" url="https://pl.wikipedia.org/wiki?curid=2830632" title="Reprezentacja Sint Eustatius w piłce nożnej mężczyzn">
Reprezentacja Sint Eustatius w piłce nożnej mężczyzn

Reprezentacja Sint Eustatius w piłce nożnej - jest narodową drużyną Sint Eustatius, mimo tego że jest terytorium zależnym od Holandii w Ameryce Północnej nie jest kontrolowana przez Holenderski Związek Piłki Nożnej.
Zobacz też.
Reprezentacje w piłkę nożną mężczyzn niezrzeszone w FIFA

</doc>
<doc id="2830635" url="https://pl.wikipedia.org/wiki?curid=2830635" title="Siergiej Gridin">
Siergiej Gridin

Siergiej Gridin (kaz. Сергей Гридин; ur. 20 maja 1987) – kazachski piłkarz, grający w klubie Szachtior Karaganda, do którego trafił latem 2012 roku. Występuje na pozycji napastnika. W reprezentacji Kazachstanu zadebiutował w 2011 roku. Dotychczas rozegrał w niej 11 meczów, w których zdobył dwie bramki (stan na 07.12.2012r.).

</doc>
<doc id="2830640" url="https://pl.wikipedia.org/wiki?curid=2830640" title="Edward Opaliński">
Edward Opaliński

Edward Opaliński (ur. 1950) – polski historyk, profesor nauk humanistycznych.
Specjalizuje się w historii nowożytnej powszechnej, historii Polski XVI-XVII wieku i historii społeczno-politycznej Polski XVI i XVII wieku. Pełni funkcję kierownika Zakładu Historii Polski Średniowiecznej i Nowożytnej do XIX wieku i Archiwistyki w Instytucie Historii Filii w Piotrkowie Trybunalskim Uniwersytetu Jana Kochanowskiego w Kielcach. Był członkiem Komitetu Nauk Historycznych Polskiej Akademii Nauk.
Został członkiem Warszawskiego Społecznego Komitetu Poparcia Jarosława Kaczyńskiego w przedterminowych wyborach prezydenckich w 2010.

</doc>
<doc id="2830641" url="https://pl.wikipedia.org/wiki?curid=2830641" title="Paweł Oleksy">
Paweł Oleksy

Paweł Oleksy (ur. 1 kwietnia 1991 w Kamiennej Górze) − polski piłkarz występujący na pozycji obrońcy.
Kariera.
Oleksy rozpoczynał karierę w juniorskiej sekcji Skalnika Czarny Bór. Następnie występował w młodzieżowej drużynie Zagłębia / Górnika Wałbrzych i Zagłębia Lubin.
Od 2007 roku Oleksy broni barw Zagłębia. W pierwszym zespole zagrał tylko jeden mecz – przeciwko Stali Stalowa Wola na poziomie I ligi. Po awansie „Miedziowych” do Ekstraklasy został wypożyczony do Chrobrego Głogów, rozgrywając w nim 8 spotkań. W 2011 roku ponownie trafił na wypożyczenie, tym razem do KS-u Polkowice. Jeszcze w połowie tego roku został wypożyczony na okres całego sezonu do Zawiszy Bydgoszcz. Rozegrał łącznie 29 meczów, zdobywając trzy bramki.
Przed sezonem 2012/13 Oleksy przeniósł się do Piasta Gliwice, zostając podstawowym bocznym obrońcą drużyny ze Śląska.

</doc>
<doc id="2830642" url="https://pl.wikipedia.org/wiki?curid=2830642" title="Wong">
Wong



</doc>
<doc id="2830644" url="https://pl.wikipedia.org/wiki?curid=2830644" title="Hamman">
Hamman



</doc>
<doc id="2830645" url="https://pl.wikipedia.org/wiki?curid=2830645" title="SIM Application Toolkit">
SIM Application Toolkit

SIM Application Toolkit (SAT lub STK) – zestaw komend i procedur, które umożliwiają aplikacjom znajdującym się na karcie SIM interakcję z telefonem oraz siecią komórkową.
Dzięki tym komendom karta SIM może m.in. wyświetlić menu na telefonie, zapytać użytkownika o dane, zainicjować połączenie czy wysłać SMS-a. Poprzez SAT operatorzy komórkowi mogą programować aplikacje wspierające usługi dodane, które będą działały na różnych telefonach (niezależnie od systemu operacyjnego), o ile producent zapewnił obsługę SAT.
Przykładowymi aplikacjami STK wśród polskich operatorów są: SIMExtra (T-Mobile), Plus Mega (Plus) czy Play (Play).
Dokumentem standaryzującym SAT jest 3GPP 31.111, w którym to również został opisany USIM Application Toolkit (USAT) dla sieci 3G.

</doc>
<doc id="2830646" url="https://pl.wikipedia.org/wiki?curid=2830646" title="Ciżmówka płaska">
Ciżmówka płaska

Ciżmówka płaska ("Crepidotus applanatus" (Pers.) P. Kumm.) – gatunek grzybów należący do rodzinyciżmówkowatych ("Crepidotaceae").
Systematyka i nazewnictwo.
Pozycja w klasyfikacji według Index Fungorum: "Crepidotus, Crepidotaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1796 r. Elias Fries nadając mu nazwę "Agaricus applanatus". Obecną, uznaną przez Index Fungorum nazwę nadał mu w 1857 r. P. Kumm., przenosząc go do rodzaju "Crepidotus".
Synonimy naukowe:
Nazwę polską podał Władysław Wojewoda w 1999 r. W polskim piśmiennictwie mykologicznym gatunek ten ma też nazwy: skórzak przypłaszczony, ciżmówka spłaszczona.
Morfologia.
Kapelusz o średnicy 1–3 cm, wachlarzowaty lub półkulisty. Do podłoża przyrasta bokiem. Jest higrofaniczny. Powierzchnia gładka i matowa, u młodych owocników biaława, z czasem staje się coraz ciemniejsza; kremowa, beżowa i na koniec brunatna. Brzeg kapelusza jest ostry, początkowo podwinięty. Na owocnikach w stanie wilgotnym jest nieco prążkowany. Blaszki szerokie, u młodych owocników białawe, później od zarodników stają się kremowe, na koniec ochrowobrązowe. Niewielki trzon wwystępuje tylko u młodych owocników, u starszych zanika, lub jest mało widoczny. Miąższ cienki, początkowo biały, z czasem staje się kremowy. Smak i zapach niewyraźny.
Brązowy. Zarodniki kuliste, bardzo drobno punktowane lub chropowate. Czasami te chropowatości są tak drobne, że trudne do zauważenia. Rozmiar 4–6 μm.
Podstawki 18–26 × 6–8 µm, walcowato-maczugowate, 4-zarodnikowe ze sprzążką bazalną i licznymi małymi, oleistymi kroplami. Zarodniki (5,0–) 5,5–6,5 (–7,0) × (5,0–) 5,5–6,0 (7,0) µm, Q = 1,00–1,20, kuliste lub prawie kuliste, w KOH żółtawobrązowe, z różowawą zawartością, drobno brodawkowate z perysporą. Cheilocystydy 45–110 × 5–12 µm, zmienne, typowe są cylindryczne do wąsko butelkowatych, często z główkowatym lub zakrzywionym wierzchołkiem, niektóre rozgałęzione, niektóre z przegrodą, w niektórych przypadkach z dwiema, szkliste, cienkościenne, ale często grubościenne w części przyśrodkowej, do 3 µm grubości. Pleurocystyd brak, ale obficie występują strzępki podobne do pleurocystyd, o wymiarach 14–22 × 5–6 µm, nieregularnie cylindryczne lub maczugowate, często zakrzywione, skręcone lub zwężone, często z bocznym wierzchołkiem lub palcowatą wypukłością. Skórka zbudowana ze strzępek o szerokości 4–8 µm, szklistych lub z bladożółtawych, z rozproszonym, lub nieco ziarnistym, wewnątrzkomórkowym pigmentem, sporadycznie końce strzępek tworzą pileocystydy. Mają wymiar, 30–70 × 6–9 µm, są wąsko butelkowate, cylindryczne lub główkowate, szkliste.
Istnieje wiele podobnych gatunków ciżmówek. W pewny i prosty sposób można rozpoznać tylko ciżmówkę miękką ("Crepidotus mollis"), gdyż ma charakterystyczną galaretowatą warstwę pod skórką. Pewne rozróżnienie pozostałych gatunków zazwyczaj nie jest możliwe bez badań mikroskopowych.
Występowanie i siedlisko.
Poza Antarktydą występuje na wszystkich kontynentach, także na wielu wyspach. W Polsce gatunek rzadki. Znajduje się na Czerwonej liście roślin i grzybów Polski. Ma status R – potencjalnie zagrożony z powodu ograniczonego zasięgu geograficznego lub rzadkości występowania.
Nadrzewny grzyb saprotroficzny. Rośnie na butwiejącym drewnie drzew liściastych, szczególnie na bukach, klonach, jesionach, na drzewach iglastych bardzo rzadko. Zazwyczaj występuje grupami.
Znaczenie.
Nadrzewny grzyb saprotroficzny, niejadalny. W Europie gatunek ten ze względu na marne walory smakowe i niewielki rozmiar nie jest zbierany do celów spożywczych. W Hongkongu jest grzybem jadalnym

</doc>
<doc id="2830647" url="https://pl.wikipedia.org/wiki?curid=2830647" title="Crepidotus applanatus">
Crepidotus applanatus



</doc>
<doc id="2830648" url="https://pl.wikipedia.org/wiki?curid=2830648" title="Dieter Gieseler">
Dieter Gieseler

Dieter Gieseler (ur. 10 stycznia 1941 w Münster, zm. 8 lutego 2008 w Beverungen) – niemiecki kolarz torowy, srebrny medalista olimpijski.
Kariera.
Największy sukces w karierze Dieter Gieseler osiągnął w 1960 roku, kiedy zdobył srebrny medal w wyścigu na 1 km podczas igrzysk olimpijskich w Rzymie. W zawodach tych wyprzedził go jedynie Włoch Sante Gaiardoni, a trzecie miejsce zajął Rostisław Wargaszkin z ZSRR. Był to jedyny medal wywalczony przez Gieselera na międzynarodowej imprezie tej rangi oraz jego jedyny start olimpijski. Wielokrotnie zdobywał medale torowych mistrzostw kraju, w tym złoty w wyścigu na 1 km w 1960 roku. Nigdy nie zdobył medalu na torowych mistrzostwach świata.
Jego brat Edi Gieseler również był kolarzem.

</doc>
<doc id="2830650" url="https://pl.wikipedia.org/wiki?curid=2830650" title="Valéry Vienneau">
Valéry Vienneau

Valéry Vienneau (ur. 13 października 1947 w Cap-Pelé) – kanadyjski duchowny katolicki, arcybiskup Moncton od 2012.
Życiorys.
Święcenia kapłańskie otrzymał 29 sierpnia 1982 i inkardynowany został do archidiecezji Moncton. Był m.in. proboszczem parafii katedralnej (1997-1998), kapelanem miejscowego uniwersytetu (1998-2000), wikariuszem generalnym archidiecezji (1997-2002) oraz jej administratorem (2002).
3 lipca 2002 został mianowany biskupem diecezji Bathurst w metropolii Moncton. Sakry biskupiej udzielił mu 8 października 2002 abp André Richard CSC.
15 czerwca 2012 papież Benedykt XVI mianował go arcybiskupem Moncton.

</doc>
<doc id="2830651" url="https://pl.wikipedia.org/wiki?curid=2830651" title="Tiruchirapalli">
Tiruchirapalli

Tiruccirāppaḷḷi (tamilski: தி௫ச்சிராப்பள்ளி, znane też po prostu jako Tiruchi lub Trichy) – miasto w Indiach, w stanie Tamilnadu (stolica dystryktu). 
W 2011 roku miasto liczyło 846 915 mieszkańców, aglomeracja – 1 021 717.
W Tiruchirapalli rzeka Kaweri tworzy wyspę Śrirangam, na której znajdują się dwa monumentalne kompleksy świątyń hinduistycznych.

</doc>
<doc id="2830655" url="https://pl.wikipedia.org/wiki?curid=2830655" title="Apollon Fly">
Apollon Fly

Apollon Fly – samochód Formuły 1, zaprojektowany przez Johna Clarke'a i skonstruowany przez Apollon.
Historia.
Model opierał się na Williamsie FW03 z 1973 roku, który zakupiła firma Jolly Club of Switzerland. Apollon przerobił nadwozie, przemianował model na Apollon Fly i wystawił go dla Lorisa Kessela, który był także właścicielem zespołu. W samochodzie zastosowano silnik Ford Cosworth DFV oraz opony Goodyear. Debiut modelu był planowany na Grand Prix Belgii, ale w tym Grand Prix, podobnie jak w Grand Prix Francji, Austrii i Holandii zespół nie wziął udziału ze względu na problemy z transportem. Kessel w modelu Fly zadebiutował zatem w Grand Prix Włoch. W Grand Prix tym model był powolny, a Kessel rozbił się w kwalifikacjach i nie zakwalifikował się do wyścigu.

</doc>
<doc id="2830658" url="https://pl.wikipedia.org/wiki?curid=2830658" title="Moussa Konaté">
Moussa Konaté

Pape Moussa Konaté (ur. 3 kwietnia 1993 w Mbour) – senegalski piłkarz grający na pozycji napastnika. Od 2020 jest zawodnikiem Dijon FCO.
Kariera klubowa.
Wiosną 2011 roku Konaté udał się do Izraela na miesięczne testy w Maccabi Tel Awiw. Wywarł pozytywne wrażenie na trenerze Motim Ivanirze i został pierwszym kupionym zawodnikiem przez izraelski klub w sezonie 2011/12. Zadebiutował w Lidze Europy przeciwko Xəzər Lenkoran i trafił bramkę.
Po dobrych występach na Igrzyskach Olimpijskich 2012 w Londynie w barwach Senegalu, gdzie trafił pięć goli, przeniósł się do FK Krasnodaru za 2 miliony euro. W sezonie 2013/2014 był wypożyczony do Genoi. Latem 2014 przeszedł do FC Sion.

</doc>
<doc id="2830661" url="https://pl.wikipedia.org/wiki?curid=2830661" title="Borys Wasiljew">
Borys Wasiljew



</doc>
<doc id="2830664" url="https://pl.wikipedia.org/wiki?curid=2830664" title="Wzmacniacz sygnału sieci bezprzewodowej">
Wzmacniacz sygnału sieci bezprzewodowej

Wzmacniacz sygnału sieci bezprzewodowej ("regenerator sygnału sieci bezprzewodowej" ang. "wireless repeater, wireless range extender") – urządzenie elektroniczne służące do zwiększenia zasięgu bezprzewodowej sieci lokalnej ("WLAN") działającej w oparciu o standard Wi-Fi. Stosowany jest w przypadku nadmiernego oddalenia niektórych hostów od punktu dostępowego ("access point") skutkującego spadkiem mocy odbieranego sygnału radiowego uniemożliwiającym nawiązanie stabilnego połączenia bezprzewodowego.

</doc>
<doc id="2830667" url="https://pl.wikipedia.org/wiki?curid=2830667" title="Doker">
Doker

Doker (z ) – nazwa robotnika portowego zatrudnionego przy przeładunku, transporcie i składowaniu towarów.

</doc>
<doc id="2830668" url="https://pl.wikipedia.org/wiki?curid=2830668" title="Application Protocol Data Unit">
Application Protocol Data Unit

Application Protocol Data Unit (APDU) – struktura danych w protokole komunikacji między czytnikiem a kartą elektroniczną (np. między telefonem a kartą SIM). Struktura ramki APDU zdefiniowana jest w ISO/IEC 7816-4 "Organization, security and commands for interchange".
Istnieją 2 kategorie APDU: polecenie APDU (od czytnika do karty) oraz odpowiedź APDU (od karty do czytnika). Polecenie APDU składa się z obowiązkowego nagłówka (4 bajty na pola: CLA, INS, P1, P2) i z opcjonalnej liczby danych (od 0 do 255 bajtów). Odpowiedź APDU stanowią 2 bajty statusowe oraz od 0 do 256 bajtów z danymi.

</doc>
<doc id="2830671" url="https://pl.wikipedia.org/wiki?curid=2830671" title="Edmund Bukowski">
Edmund Bukowski

Edmund Zygmunt Bukowski ps. „Edmund”, „Antoni Sadowski”, „Zbyszek”, „Żukowski”, „Bogdan Marecki”, „Sadowski” (ur. 11 kwietnia 1918 w majątku Pustoszka w powiecie Nowa Wilejka, zm. 13 kwietnia 1950 w Warszawie) – żołnierz Służby Zwycięstwu Polski-Związku Walki Zbrojnej-Armii Krajowej na Wileńszczyźnie, kurier i członek sztabu Ośrodka Mobilizacyjnego Wileńskiego Okręgu AK w okresie powojennym.
Życiorys.
Był synem Justyna i Petroneli z domu Pawłowicz. Po ukończeniu szkoły powszechnej w Białozoryszkach (gm. Rzesza, pow. Wilno), od 1932 r. uczył się w Gimnazjum oo. Jezuitów w Wilnie, równocześnie od 1934 r. pracując jako ekspedient. Po złożeniu matury w 1937 r. rozpoczął studia prawnicze na Uniwersytecie Stefana Batorego w Wilnie.
We wrześniu 1939 r. zgłosił się do wojska, ale nie został przyjęty ze względu na brak broni. Prawdopodobnie brał udział w obronie Wilna przed Armią Czerwoną z 18 na 19 września 1939 r. Już na początku okupacji sowieckiej, jesienią 1939 r., zaangażował się w działalność konspiracyjną i został żołnierzem Polskiego Państwa Podziemnego. Najpierw działał w ramach Służby Zwycięstwu Polski, a następnie kolejno w Związku Walki Zbrojnej i w – jej następczyni – Armii Krajowej.
Służył w Oddziale V Łączności Wileńskiego Okręgu AK, był m.in. tłumaczem z języka litewskiego. W 1942 r. ukończył szkolenie w zakresie łączności. Kursował do Warszawy jako łącznik między Komendą Okręgu Wileńskiego a Komendą Główną AK w Warszawie, kilkukrotnie transportując sprzęt radiowy i tabele szyfrów dla konspiracji. W czasie tej działalności był dwukrotnie aresztowany, po raz pierwszy w 1942 r. przez policję litewską, która przekazała go Gestapo, skąd rodzinie udało się go wykupić. Nie przerwał działalności i kontynuował pracę konspiracyjną, początkowo przekazany do punktu organizacyjnego do Dukszt, a następnie do Wilna, gdzie do czerwca 1944 r. był łącznikiem między Komendą Okręgu AK a poszczególnymi inspektoratami. Po zajęciu Wilna przez Sowietów był 17 lipca 1944 r. aresztowany przez NKWD. W czasie pierwszej próby ucieczki został ranny. Udało mu się uciec za drugim razem. Po tym wydarzeniu podjęto decyzję o służbowym przeniesieniu do Warszawy, gdzie wziął udział w powstaniu. Współtworzył bazę łączności w mieście. Gdy znalazł się w prawobrzeżnej Warszawie, został ponownie aresztowany przez NKWD, ale zwolniono go, gdy podał się za litewskiego partyzanta.
Po upadku powstania nie zaniechał konspiracyjnej działalności. Na Pradze utworzył komórkę łączności Wileńskiego Okręgu AK i – od września 1944 do kwietnia 1945 r. – utrzymywał łączność kurierską z Komendą Okręgu w Wilnie. Od czerwca 1945 r. pełnił obowiązki szefa Oddziału V Komendy Okręgu AK OW. Później działał w ramach Ośrodka Mobilizacyjnego Wileńskiego Okręgu AK, utworzonego w 1945 r. przez podpułkownika Antoniego Olechnowicza „Pohoreckiego”. Był jego głównym łącznikiem na terenie Polski centralnej, a także kurierem komendanta Wileńskiego Okręgu AK ze Sztabem Naczelnego Wodza. Kilkakrotnie wyjeżdżał do Niemiec, Francji i Włoch, przewożąc informacje z kraju i przywożąc fundusze oraz rozkazy dotyczące dalszej działalności niepodległościowej. Jako członek sztabu OMWO AK, zorganizował w latach 1947–1948 jego siatkę wywiadowczą, działającą – pod kryptonimem „Krzysztof” – na rzecz Rządu Rzeczypospolitej Polskiej na uchodźstwie.
28 czerwca 1948 r. został aresztowany podczas ogólnopolskiej, szeroko zakrojonej akcji Ministerstwa Bezpieczeństwa Publicznego o kryptonimie „Akcja X”, która miała na celu rozbicie siatki Wileńskiego Okręgu AK. Mimo tortur w czasie przesłuchań zachował dzielną postawę. W trakcie rozprawy sądowej powiedział: „Jeśli chodzi o pobudki mego działania, to kierowała mną przysięga złożona AK”, pisał wtedy m.in. „Pracę w AK uważałem i traktowałem jedynie jako mój obowiązek wobec Polski”. Wyrokiem R.Warszawa Sr.1613 Wojskowego Sądu Rejonowego w Warszawie pod przewodnictwem kpt. Władysława Litmanowicza z 14 listopada 1949 r. został na podst. art.7 Dekr. z 13.6.1946 skazany na karę śmierci. Wyrok podtrzymał 31 marca 1950 r. Najwyższy Sąd Wojskowy, a prezydent Bierut nie skorzystał z prawa łaski.
Por. Edmund Bukowski został stracony 13 kwietnia 1950 r. w więzieniu mokotowskim przy ul. Rakowieckiej w Warszawie. Jego zwłoki zostały przez organa bezpieczeństwa publicznego potajemnie pogrzebane na tzw. „Łączce” na Cmentarzu Wojskowym na Powązkach. Jest jedną z trzech pierwszych zidentyfikowanych przez Polskiej Bazy Genetycznej Ofiar Totalitaryzmów ofiar UB (obok Stanisława Łukasika i Eugeniusza Smolińskiego).
Odznaczenia.
Był wielokrotnie odznaczony, m.in. dwukrotnie Krzyżem Walecznych, czterokrotnie Krzyżem Armii Krajowej, czterokrotnie Medalem Wojska.
W 2017 postanowieniem prezydenta RP Andrzeja Dudy został pośmiertnie odznaczony Krzyżem Komandorskim Orderu Odrodzenia Polski "za wybitne zasługi dla niepodległości Rzeczypospolitej Polskiej".

</doc>
<doc id="2830675" url="https://pl.wikipedia.org/wiki?curid=2830675" title="Diego Torres Ortiz">
Diego Torres Ortiz

Diego Alejandro Torres Ortiz González (ur. 27 października 1979 w Aguascalientes) – meksykański piłkarz występujący na pozycji napastnika, obecnie trener.
Kariera klubowa.
Torres jest wychowankiem klubu Tecos UAG z siedzibą w mieście Guadalajara. Do treningów seniorskiego zespołu został włączony jako dziewiętnastolatek przez chilijskiego szkoleniowca Carlosa Reinoso i w meksykańskiej Primera División zadebiutował 16 kwietnia 1999 w przegranym 2:3 spotkaniu z Necaxą. Nie potrafił jednak wywalczyć sobie stałego miejsca w pierwszej drużynie i po dwóch występach odszedł z ekipy. Kilkadziesiąt miesięcy później podpisał umowę z drugoligowym Atlético Cihuatlán, gdzie z kolei od razu został czołowym zawodnikiem i jednym z najskuteczniejszych piłkarzy w klubie. Po roku przeszedł do innego klubu z tego samego szczebla rozgrywek, Trotamundos de Tijuana, gdzie jego udane występy po sześciu miesiącach zaowocowały powrotem do pierwszej ligi za sprawą transferu do Tiburones Rojos de Veracruz. Tam ponownie nie potrafił się przebić do wyjściowej jedenastki, rozgrywając siedem spotkań, z czego aż sześć jako rezerwowy.
Latem 2004 Torres powrócił do drugiej ligi, podpisując kontrakt z Delfines de Coatzacoalcos, którego barwy reprezentował przez kolejny rok bez większych sukcesów. W połowie 2005 roku przeszedł do Querétaro FC, gdzie pełnił przeważnie rolę rezerwowego, lecz w wiosennym sezonie Clausura 2006 triumfował z nim w Liga de Ascenso, co po rozgrywkach 2005/2006 zaowocowało awansem drużyny do najwyższej klasy rozgrywkowej. W późniejszym czasie przez sześć miesięcy występował w Guerreros de Tabasco, po czym został piłkarzem innego drugoligowca, nowo założonego Club Tijuana. Tam grał przez kolejne trzy lata, już do końca profesjonalnej kariery, regularnie pojawiając się na ligowych boiskach, jednak często wchodząc z ławki rezerwowych. Karierę zakończył w wieku 30 lat.
Kariera trenerska.
Kilka miesięcy po zakończeniu kariery piłkarskiej Torres został zatrudniony jako szkoleniowiec w swojej ostatniej drużynie, Club Tijuana. Przez kolejne trzy lata pracował tam z grupami juniorskimi do lat trzynastu, piętnastu i siedemnastu, a także trenował czwartoligowy zespół rezerw. W połowie 2012 roku został asystentem Paco Ramíreza w drugoligowej ekipie Dorados de Sinaloa z miasta Culiacán, równocześnie trenując drużynę Tijuany do lat dwudziestu. W styczniu 2014, po kilkunastu miesiącach współpracy z Ramírezem, która zaowocowała zdobyciem krajowego pucharu – Copa MX, został mianowany pierwszym trenerem Dorados, pełniącego wówczas rolę filii Tijuany. Ekipę tą prowadził bez większych sukcesów przez kolejne dziewięć miesięcy.

</doc>
<doc id="2830676" url="https://pl.wikipedia.org/wiki?curid=2830676" title="Jan Łukasiewicz (prawnik)">
Jan Łukasiewicz (prawnik)

Jan Łukasiewicz (ur. w 1951 roku w Dynowie, zm. 28 września 2015) – polski prawnik, specjalizujący się w naukach administracyjnych i prawie administracyjnym, profesor nauk prawnych, nauczyciel akademicki związany z Uniwersytetem Rzeszowskim.
Życiorys.
Urodził się w 1951 roku w Dynowie, koło Rzeszowa. Po ukończeniu kolejno szkoły podstawowej i średniej podjął studia prawnicze na Uniwersytecie Marii Curie-Skłodowskiej w Lublinie, które ukończył magisterium. W 1974 roku rozpoczął pracę jako asystent w filii swojej macierzystej uczelni w Rzeszowie. W 1978 roku po uzyskaniu stopnia naukowego doktora otrzymał awans na stanowisko adiunkta. W 1991 roku Rada Wydziału Prawa i Administracji Uniwersytetu Marii Curie-Skłodowskiej nadała mu stopień naukowy doktora habilitowanego nauk prawnych w zakresie prawa na podstawie rozprawy nt. "Prawne uwarunkowania skuteczności działań administracji państwowej". Rozprawa ta została wyróżniona w konkursie Państwa i Prawa organizowanym przez Instytut Nauk Prawnych Polskiej Akademii Nauk. W 2008 roku prezydent Polski Lech Kaczyński nadał mu tytuł profesora nauk prawnych.
Poza działalnością naukową i dydaktyczną pełnił także ważne funkcje organizacyjne. W latach 1999-2001 był prodziekanem Wydziału Prawa i Administracji Filii Uniwersytetu Marii Curie-Skłodowskiej w Rzeszowie, a po jego połączeniu z rzeszowską Wyższą Szkołą Pedagogiczną i przekształceniu w Uniwersytet Rzeszowski został dziekanem Wydziału Prawa Uniwersytetu Rzeszowskiego. Stanowisko to zajmował do 2008 roku. Był kierownikiem Katedry Nauki Administracji jako profesor zwyczajny. Był prezesem rzeszowskiego oddziału Towarzystwa Naukowego Organizacji i Kierownictwa (TNOiK) oraz członkiem Prezydium Zarządu Głównego TNOiK. Był również mediatorem w Podkarpackim Stałym Sądzie Polubowno-Arbitrażowym. Poza tym pracował w Zakładzie Nauk o Administracji w Zamiejscowym Wydziale Administracyjno-Prawnym w Rzeszowie w Wyższej Szkoły Administracji i Zarządzania w Przemyślu.
W 1989 roku otrzymał Medal Komisji Edukacji Narodowej za jakość kształcenia kadr kierowniczych na wniosek Towarzystwa Naukowego Organizacji i Kierownictwa.

</doc>
<doc id="2830678" url="https://pl.wikipedia.org/wiki?curid=2830678" title="Skałki Chronowskie">
Skałki Chronowskie

Skałki Chronowskie – grupa skałek w miejscowości Chronów, pow. bocheński, gm. Nowy Wiśnicz. Znajdują się w lesie, na szczycie wzniesienia o tej samej nazwie na obszarze Pogórza Wiśnickiego. Od zachodniej strony podnóże tego wzniesienia opływa potok Borowianka.
Są to zbudowane z piaskowców istebniańskich wierzchołkowe ostańce, powstałe w wyniku procesów denudacyjnych. Tworzą na szczycie skalną grzędę o długości około 75 m i wysokości do 2,5 m. Na skałkach tych wyryte są stare napisy, niektóre w języku łacińskim. Na jednym z kamieni wyryta jest sylwetka grobu lub kościoła oraz data 1707. Autorzy tych znaków nie są znani. Według jednej z legend jeden z możnych rodu Gryfitów przeszedł na islam i na tym miejscu wybudował meczet. Ściągnęło to na budowlę i jej mieszkańców klątwę. Po meczecie pozostały tylko skałki z tajemniczymi znakami. Klątwę uda się odrzucić dopiero wtedy, gdy ktoś odszyfruje te znaki. Jak dotąd nie udało się to nikomu.
Od 1997 Skałki Chronowskie są objęte ochroną prawną jako pomnik przyrody. Z miejscowości Borówna prowadzi do nich znakowana ścieżka edukacyjna.

</doc>
<doc id="2830680" url="https://pl.wikipedia.org/wiki?curid=2830680" title="Florence Auer">
Florence Auer

Florence Auer (ur. 3 marca 1880 w Albany, zm. 14 maja 1962 w Nowym Jorku) – amerykańska aktorka filmowa.

</doc>
<doc id="2830682" url="https://pl.wikipedia.org/wiki?curid=2830682" title="Linia kolejowa Koźmin Wielkopolski – Piaski Wielkopolskie">
Linia kolejowa Koźmin Wielkopolski – Piaski Wielkopolskie

Linia kolejowa nr 382 – łącząca stację Koźmin Wielkopolski ze stacją Piaski Wielkopolskie.
Linia została otwarta w 1909 roku, w 1990 zawieszono ruch pasażerski a w 1991 towarowy. W 1998 linia została rozebrana.

</doc>
<doc id="2830683" url="https://pl.wikipedia.org/wiki?curid=2830683" title="Leioglossus">
Leioglossus



</doc>
<doc id="2830684" url="https://pl.wikipedia.org/wiki?curid=2830684" title="Akcja na Eigerze">
Akcja na Eigerze

Akcja na Eigerze (ang. "The Eiger Sanction") – amerykański film sensacyjny z 1975 w reżyserii Clinta Eastwooda wyprodukowany przez Universal Pictures. Film powstał na podstawie powieści Trevaniana "pod tym samym tytułem".
Opis fabuły.
Doktor Jonathan Hemlock (Clint Eastwood), wykładowca sztuk pięknych, jest zarazem profesjonalnym zabójcą na usługach rządu. Gdy próbuje zerwać z podwójnym życiem, pada ofiarą szantażu. Musi zlikwidować zabójcę swojego przyjaciela, który bierze udział w wyprawie na górę Eiger.
Obsada.
i inni

</doc>
<doc id="2830687" url="https://pl.wikipedia.org/wiki?curid=2830687" title="Belle Bennett">
Belle Bennett

Belle Bennett (ur. 22 kwietnia 1891 w Milaca, zm. 4 listopada 1932
w Los Angeles) – amerykańska aktorka filmowa.

</doc>
<doc id="2830688" url="https://pl.wikipedia.org/wiki?curid=2830688" title="Melanura">
Melanura



</doc>
<doc id="2830690" url="https://pl.wikipedia.org/wiki?curid=2830690" title="HK Lida">
HK Lida

HK Lida (biał. Хакейны Клуб Ліда – Chakiejny Klub Lida, ros. Хоккейный Клуб Лида – Chokkiejnyj Klub Lida) – białoruski klub hokeja na lodzie z siedzibą w Lidzie.
Historia.
Klub został założony w 2011 roku i w tym samym roku przystąpił do najwyższej klasy rozgrywkowej na Białorusi. W inauguracyjnym sezonie 2011/2012 uplasował się na szóstym miejscu w sezonie zasadniczym, a następnie odpadł w fazie play-off ulegając drużynie HK Homel.
Szkoleniowcy.
Trenerem w klubie był Dzmitryj Ausiannikau. W 2015 asystentem trenera został Leonid Fatikow. W maju 2017 głównym trenerem został Dzmitryj Dudzik, a jego asystentami w tym roku Siarhiej Zadzielonau i pozostający w tej funkcji Uładzimir Martynau. Po sezonie 2017/2018 ze sztabu odszedł Zadzielonau. W lipcu 2018 trenerem został Pawieł Mikulczik. W 2020 głównym trenerem zespołu został Estończyk Eduard Valiullin. W maju 2022 nowym szkoleniowcem został Juryj Czuch.

</doc>
<doc id="2830695" url="https://pl.wikipedia.org/wiki?curid=2830695" title="Linia kolejowa nr 319">
Linia kolejowa nr 319

Linia kolejowa nr 319 – łącząca stację Lubin Górniczy ze stacją Chocianów.
Linia została otwarta w 1910 roku, w 1985 zawieszono ruch pasażerski a w 1987 towarowy. W 1992 linia została rozebrana.

</doc>
<doc id="2830697" url="https://pl.wikipedia.org/wiki?curid=2830697" title="Wybory kontraktowe">
Wybory kontraktowe



</doc>
<doc id="2830698" url="https://pl.wikipedia.org/wiki?curid=2830698" title="Kościół św. Wojciecha w Kościelcu">
Kościół św. Wojciecha w Kościelcu

Kościół św. Wojciecha w Kościelcu – polski rzymskokatolicki kościół parafialny znajdujący się we wsi Kościelec (gmina Proszowice), woj. małopolskie. 
Parafia.
Parafia pw. św. Wojciecha należy do dekanatu proszowickiego, diecezji kieleckiej, metropolii krakowskiej. Do parafii należy ponad 3700 osób z kilku pobliskich wsi: m.in. Kościelec, Ostrów (w którym znajduje się kościółek filialny, kaplica pw. św. Ducha z 1982 roku), Kadzice, Teresin, Posiłów, Boronice, Sieradzice, Przezwody, Mysławczyce, Marcinkowice, Lekszyce, Łękawa, Piekary i Ciborowice.
Historia i architektura.
Kościół został zbudowany w latach około 1231–1242, z funduszy pochodzącego z Kościelca biskupa krakowskiego Wisława z Kościelca herbu Zabawa.
Świątynia jest rzadkim w Małopolsce przykładem wiejskiego kościoła zbudowanego w stylu romańskim. Wyróżniają go znaczne rozmiary i wyjątkowo bogate opracowanie detali kamiennych.
Budowlę wzniesiono z kamiennych ciosów wapienia pińczowskiego, z użyciem cegły w układzie wendyjskim. Kościół jest orientowany, posiada trzy nawy (nawa główna jest wyższa od naw bocznych) i filary, z wyodrębnionym prezbiterium zamkniętym półkolistą apsydą. Emporowy korpus nawowy jest trójprzęsłowy. Na zamknięciu wschodnich naw bocznych, po bokach prezbiterium znajdują się prostokątne pomieszczenia – dolne partie wież. Dwie czworoboczne wieże po bokach prezbiterium o wyjątkowo bogatym wystroju kamieniarskim, zostały obniżone w XVII wieku.
Ta wyjątkowa budowla zachowała się niestety w znacznie przekształconym stanie. Po sprofanowaniu, spustoszeniu i dewastacji przez braci polskich pod koniec XVI wieku i długotrwałym opuszczeniu odbudowana została dopiero po kilkudziesięciu latach w XVII wieku, staraniem księdza Macieja Molędy. W latach 1628–1634 wymurowano na nowo ściany naw bocznych, wieże zlikwidowano zatapiając je w bryle korpusu. Arkady międzynawowe obmurowano wtórnie i obecnie spływają na pilastry filarów, natomiast pierwotnie (jak wykazują relikty tkwiące w ich wnętrzu) były podtrzymywane przez półkolumny. Wprowadzone zostały barokowe sklepienie wyodrębnione gzymsem (na miejscu drewnianych stropów) oraz barokowy szczyt fasady ozdobiony figurami św. Wojciecha, św. Barbary i św. Katarzyny. W trakcie wymienionych prac obmurowano lub zastąpiono nowymi kolumnami przeźroczy prezbiterium (piętro wież) i zlikwidowano wejście na emporę z nawy południowej. Przy ścianie południowej kościoła dobudowano kruchtę barokową z portalem. Wprowadzono barokowy portal z nawy głównej do południowej dolnej partii wieży (zakrystia). Nie zachował się żaden romański otwór okienny, a okrągłe okno w fasadzie zostało zamurowane. Wprowadzono większe barokowe otwory w czasie wymurowania na nowo ściany naw bocznych, oraz nowe okna w prezbiterium gdy je podwyższono. Kościół był remontowany jeszcze w latach 1673, 1723, 1865, 1955–1957 oraz w 2006 i 2011.
Mimo tak znacznych przekształceń do dnia dzisiejszego przetrwały partie pierwotne romańskie kościoła w tym obiegające nawę główną empory (galerie) otwarte do niej tryforiami, w których umieszczone są bliźniacze kolumny o bogatej dekoracji głowic. W tryforialnych prześwitach sześć arkad empor z kompletem dwunastu głowic bliźniaczych kolumn, podtrzymujących arkady przeźroczy. Głowice kolumn w znacznej części doskonale zachowane, o formie kielichowo-blokowej, reprezentują różnorodne warianty dekoracji palmetowej. Kolumny maja bazy o bardzo silnie rozwiniętym torusie, z symetrycznie zaznaczonymi narożnymi liśćmi. Zachowane są również gzymsy filarów, podtrzymujące arkady tryforiów. Przez przemurowanie ścian naw bocznych i strefy okiennej nawy głównej zatarły się dekoracyjne podziały zewnętrzne, zachowane fragmentarycznie jedynie przy apsydzie i fasadzie. Na ciosach i elementach kamieniarskich wnętrza i na zewnątrz zachował się duży zespół znaków kamieniarskich. Prezbiterium zakończono absydą na zewnątrz ozdobioną wąskimi pasami muru zwanego lizenami z nałożonymi na nie służkami. Czytelny pozostał pierwotny układ przestrzenny (plan) świątyni oraz większość detalu rzeźbiarsko-kamieniarskiego co dla obecnych jak i przyszłych pokoleń jest wyjątkowym świadkiem minionych epok.
Romański portal wejściowy.
Najbardziej reprezentacyjnym elementem wystroju romańskiego jest portal wejściowy. Jest to portal trójskokowy z trzema parami kolumn częściowo pokrytych płasko rzeźbionymi motywami roślinnymi, z potrójną archiwoltą o analogicznej dekoracji rzeźbiarskiej. Całość portalu poszerzona optycznie dwiema niszami w murze. Portal w 1892 roku został odnowiony, wykonując na wzór dawnych brakujące trzony kolumn.
Oryginalny jest jedynie trzon prawej, zewnętrznej kolumienki. Część trzonów, zapewne para środkowa, posiadała ornamentację typu rombowego, identyczną z tą, która zdobi środkowy wałek archiwolty. W prawej wnęce portalu widoczny jest ślad skutego reliefu, przedstawiającego postać z nieokreślonym przedmiotem w ręku (prawdopodobnie niewolnik z kamieniołomu). 
Wnętrze kościoła.
Wystrój wnętrza kościoła pochodzi głównie z epoki baroku z XVII i XVIII wieku, wyposażenie wcześniejsze uległo zniszczeniu pod koniec XVI wieku, podczas dewastacji kościoła przez arian i nic nie wiadomo na jego temat. Ołtarz główny barokowy z II połowy XVII wieku, fundacji księdza Władysław Opackiego. W nim obraz Matki Boskiej z Dzieciątkiem tzw. Kościeleckiej (XVII wiek), zasuwany, nieznanego autora, wzorowany na rzymskim obrazie Matki Boskiej Śnieżnej. Obraz ten słynął z cudownych właściwości, posiadał wiele wotów, które zginęły podczas grabieży kościoła dokonanej przez Szwedów a później Austriaków. Obraz cieszy się szczególną czcią wiernych w parafii i poza nią. Tabernakulum w kształcie świątyńki i krzyż ołtarzowy pochodzą z czasu powstania ołtarza głównego. We wnęce mensy głównego ołtarzu znajduje się trumienka z relikwiami św. Pauliny w kształcie barokowego sarkofagu na kulistych nóżkach którego narożniki zdobione są płaskorzeźbionymi wolutami. Na szczycie tabernakulum znajduje się głowa świętej w ozdobnym relikwiarzu. Relikwie te sprowadzone zostały w 1693 roku, posiadają dokumenty spisane na pergaminie i opatrzone papieskimi pieczęciami. Ponadto w ołtarzu głównym są jeszcze relikwie w postaci dwóch rąk i dwóch statuetek św. Barbary i św. Jana Kantego, jednakże niesprawdzone.
Ołtarze boczne w nawach bocznych późnobarokowe z I połowy XVIII wieku. W południowej nawie ołtarz z obrazem św. Wojciecha namalowany przez polskiego malarza Wojciecha Gersona w 1872 roku w Warszawie. Drugi ołtarz boczny w północnej nawie jest z obrazem św. Barbary z 1672 roku, fundacji księdza Władysława Opackiego opatrzony jego herbem. We wnękach mens ołtarzy bocznych mieszczą się też barokowe trumienki. 
Ambona z II połowy XVII wieku z płaskorzeźbionymi postaciami świętych, baldachim zwieńczony rzeźbą św. Michała Archanioła zabijającego diabła. Rzeźby na belce tęczowej z XVII wieku, przedstawiają: na środku krucyfiks z postacią Jezusa Chrystusa, po bokach figury Matki Boskiej i św. Jana. Wczesnobarokowa chrzcielnica zapewne z lat 1628–1634 fundacji księdza Macieja Molędy, stanowi najstarszy element wyposażenia zachowany w kościele. Na uwagę zasługuje prospekt organowy z II połowy XVII wieku, mechanizm późniejszy z I połowy XX wieku. Na organach widnieje herb fundatora księdza Władysława Opackiego. Zachowane epitafia kamienne z końca XVIII, XIX i XX wieku. W połowy XIX wieku kościół wzbogacił się o nową posadzkę, ustawiona jest jako szachownica, przekątnie do osi podłużnej kościoła. Kolorystyka jasnego wapienia i ciemnego Dębnika nawiązują do barokowego wystroju. Kościół był pokryty malowidłami z połowy XIX wieku o motywach roślinno-geometrycznych, które usunięto w 1968 roku.
Przy ścianie południowej w 1987 roku dobudowano nową zakrystię. Połączona jest z południową dolną częścią dawnej wieży przez barokowy portal, który był zamurowany, a podczas budowy ponownie przebity. Jest wzorowana swym wyglądem do kruchty południowej.
Otoczenie.
W skład zespołu kościelnego wchodzi:
Kościół jest otoczony zabytkowym murowanym ogrodzeniem z I połowy XIX wieku, krata metalowa późniejsza (ogrodzenie powstało po zlikwidowaniu przykościelnego cmentarza). Obok kościoła stoi krzyż kamienny z XIX wieku oraz figurka Matki Boskiej z początku XX wieku.

</doc>
<doc id="2830700" url="https://pl.wikipedia.org/wiki?curid=2830700" title="Skalne Bramy">
Skalne Bramy

Skalne Bramy – grupa skał w południowo-zachodniej Polsce w Sudetach Środkowych, w województwie dolnośląskim, powiecie wałbrzyskim.
Skały położone są na wysokości 830 m n.p.m. na skalistym południowo-wschodnim zboczu, Rogowca, około 3,4 km na południowy zachód od granic miejscowości Głuszyca, w środkowo-północnej części masywu Gór Suchych, po północno-wschodniej stronie od Waligóry.
Najbardziej znana w Górach Suchych formacja skalna o kilkunastometrowej wysokości wrzynająca się od wschodu w wąskie, północne ramię Jeleńca, tworząca jedno z większych zgrupowań skalnych. Zespół skałek zbudowany z permskich skał wylewnych, porfirów (trachybazaltów) należących do północnego skrzydła niecki śródsudeckiej. Najbliższe otoczenie skałek porośnięte jest lasem bukowo-świerkowym regla dolnego, w którym znajdują się liczne bloki skalne. W pobliżu skałek na wzniesieniu Rogowiec ruiny zamku Rogowiec 
Przy Skalnej Bramie znajduje się tablica z napisem "Tym co na zawsze odeszli i tym co przyjdą po nas" , oraz punkt widokowy nad niewielkim urwiskiem z panoramą Głuszycy oraz Gór Sowich.
Obok skałek prowadzą szlaki turystyczne:

</doc>
<doc id="2830701" url="https://pl.wikipedia.org/wiki?curid=2830701" title="Troublemaker">
Troublemaker

Troublemaker – pierwszy singel angielskiego wokalisty Olly’ego Mursa z płyty "Right Place Right Time".
Utwór zyskał największą popularność w Wielkiej Brytanii, gdzie uplasował się na liście UK Singles Chart na pozycji #1, oraz w Irlandii na miejscu #3 na liście Irish Singles Chart. Autorami piosenki są Olly Murs, Steve Robson, Claude Kelly, Tramar Dillard. Gościnnie głosu do piosenki użyczył raper Flo Rida.
Teledysk.
Teledysk do singla został nakręcony w Los Angeles pomiędzy 21 a 22 września 2012 roku. Sceny z Flo Ridą zostały nakręcone 30 września w Miami. Oficjalna premiera teledysku odbyła się 22 października 2012 roku na kanale Olly’ego na portalu YouTube.

</doc>
<doc id="2830702" url="https://pl.wikipedia.org/wiki?curid=2830702" title="Evelyn Brent">
Evelyn Brent

Evelyn Brent właśc. "Mary Elizabeth Riggs" (ur. 20 października 1899 w Tampa, zm. 4 czerwca 1975 w Los Angeles) – amerykańska aktorka filmowa.

</doc>
<doc id="2830703" url="https://pl.wikipedia.org/wiki?curid=2830703" title="Piotr Zajlich">
Piotr Zajlich

Piotr Zajlich (ur. 26 czerwca 1884 w Warszawie, zm. 18 kwietnia 1948 w Piasecznie k. Warszawy) – polski tancerz i choreograf.
Życiorys.
Uczęszczał do warszawskiej szkoły baletowej, gdzie był uczniem Jana Walczaka i Rafaela Grassiego. Występował między innymi z zespołem Siergieja Diagilewa i Anny Pawłowej. W latach 1917–1934 był dyrektorem baletu Teatru Wielkiego w Warszawie. Do jego najbardziej znanych inscenizacji zalicza się "Pana Twardowskiego" Ludomira Różyckiego, "Świteziankę" Eugeniusza Morawskiego, "Pieśni miłosne Hafiza" Karola Szymanowskiego. Dyrektor warszawskiej szkoły baletowej.
Spoczywa na cmentarzu Powązkowskim w Warszawie (kwatera 74-4-1).

</doc>
<doc id="2830708" url="https://pl.wikipedia.org/wiki?curid=2830708" title="Kara Mbodj">
Kara Mbodj

Serigne Modou Kara Mbodj (ur. 11 listopada 1989) – senegalski piłkarz występujący na pozycji defensywnego pomocnika. Może także grać na pozycji obrońcy.
Kariera klubowa.
Kara przeszedł do Tromsø IL w lutym 2010 roku. 1 stycznia 2013 podpisał 3,5 letni kontrakt z belgijskim Genkiem. W 2015 został zawodnikiem RSC Anderlecht. W sezonie 2018/2019 był wypożyczony do FC Nantes. W 2019 przeszedł do Al-Sailiya.

</doc>
<doc id="2830711" url="https://pl.wikipedia.org/wiki?curid=2830711" title="Pennon">
Pennon



</doc>
<doc id="2830712" url="https://pl.wikipedia.org/wiki?curid=2830712" title="Megalepis">
Megalepis



</doc>
<doc id="2830713" url="https://pl.wikipedia.org/wiki?curid=2830713" title="Hypeneus">
Hypeneus



</doc>
<doc id="2830716" url="https://pl.wikipedia.org/wiki?curid=2830716" title="Zalescopus">
Zalescopus



</doc>
<doc id="2830717" url="https://pl.wikipedia.org/wiki?curid=2830717" title="Nematagnus">
Nematagnus



</doc>
<doc id="2830718" url="https://pl.wikipedia.org/wiki?curid=2830718" title="Joannicjusz (Djaczkow)">
Joannicjusz (Djaczkow)

Joannicjusz, imię świeckie Iwan Iwanowicz Djaczkow (ur. 1858 w guberni wiackiej, zm. po 1923) – rosyjski biskup prawosławny.
Ukończył seminarium duchowne we Wiatce (1881), po czym podjął pracę psalmisty, a następnie nauczyciela szkoły ludowej. Święcenia diakońskie przyjął jako mężczyzna żonaty 16 grudnia 1885. Po śmierci żony w 1894 podjął wyższe studia teologiczne w Kazańskiej Akademii Duchownej. Będąc jeszcze studentem, 31 maja 1897 został wyświęcony na kapłana. W 1898 ukończył szkołę, uzyskał tytuł kandydata nauk teologicznych i został asystentem nadzorcy szkoły duchownej w Sarapule.
W 1902 został rektorem seminarium duchownego w Jekaterynosławiu i otrzymał godność archimandryty. Dwa lata później został przełożonym monasteru Zwiastowania w Niżynie, jednak jeszcze w tym samym roku skierowano go, w tym samym charakterze, do monasteru Przemienienia Pańskiego w Starej Russie. Rok później został przełożonym monasteru św. Jerzego w Nowogrodzie.
30 września 1907 przyjął chirotonię biskupią i został biskupem kiriłłowskim, wikariuszem eparchii nowogrodzkiej. W charakterze konsekratorów w obrzędzie wzięli udział arcybiskup nowogrodzki Guriasz, biskup tichwiński Teodozjusz i biskup jamburski Sergiusz. W 1916 został ordynariuszem eparchii ołonieckiej i pietrozawodskiej. Brał udział w Soborze Lokalnym Rosyjskiego Kościoła Prawosławnego w latach 1917–1918. Nie wrócił do swojej eparchii, lecz w 1919 wrócił do rodzinnego regionu; patriarcha moskiewski i całej Rusi Tichon przeniósł go w związku z tym w stan spoczynku.
W 1922 wszedł w skład episkopatu Żywej Cerkwi; sprawował w jej ramach początkowo urząd biskupa kazańskiego, następnie zaś kałuskiego.
Zmarł w 1923 roku, będąc w Odnowicielstwe.

</doc>
<doc id="2830719" url="https://pl.wikipedia.org/wiki?curid=2830719" title="Ignacy Mielnicki">
Ignacy Mielnicki

Ignacy Mielnicki (ur. 12 grudnia 1909 w Ostrołęce-Wojciechowicach, zm. 4 września 1994) – polski budowniczy harmonii trójrzędowych, muzykant ludowy z Puszczy Zielonej.
Życiorys.
Był synem Stanisława i Marii z Mielnickich małżonków Mielnickich. Przodkowie Ignacego Mielnickiego przybyli do Ostrołęki z Gnat. W 1926 Mielnicki skończył szkołę podstawową w Ostrołęce. Uczestniczył w wielu kursach doszkalających.
Do 1939 pracował m.in. w Warszawie jako cieśla, a także jako budowniczy mostów w powiecie ostrołęckim. Pracę kontynuował po 1945.
Dodatkowo już w latach 30. XX wieku zaczął grać na weselach i innych uroczystościach. W Warszawie grał w kapeli podwórkowej. Zajął się też budową instrumentów, strojeniem organów i pianin. Szczególnie ukochał harmonię pedałową.
Przez całe życie zajmował się budową harmonii na zamówienie. Grał na harmonii pedałowej na weselach, a od 1970 w Zespole Ludowym „Kurpie” z Ostrołęki. Występował w nim przez 20 lat i grał na własnoręcznie wykonanej harmonii pedałowej. Jako muzyk był laureatem licznych konkursów i przeglądów folklorystycznych.
Rzadko sygnował harmonie swoim nazwiskiem, dlatego niewtajemniczeni mogą nie rozpoznać jego produktów. Stosował np. takie napisy jak: „Kurpie”, „Ostrołęka” czy „Koncertowa” lub tworzył pod marką innych wytwórców. Znał osobiście producentów warszawskich – m.in. Radka, Boruckiego, Leonardta. Nie korzystał z gotowych projektów, dlatego każda harmonia jest inna. Czasem przerabiał akordeony na pedałówki.
Wykonane przez niego harmonie znajdują się m.in. w Muzeum Ludowych Instrumentów Muzycznych w Szydłowcu, Muzeum Kultury Kurpiowskiej w Ostrołęce i Państwowym Muzeum Etnograficznym w Warszawie.
Odznaczony Odznaką „Zasłużony Działacz Kultury” i Odznaką „Za zasługi dla województwa ostrołęckiego”.
Ze związku z Genowefą z Chrzanowskich miał troje dzieci: Marię, Kazimierza i Marka.
Spoczywa na cmentarzu parafialnym w Ostrołęce.
Spuścizna.
Ignacego Mielnickiego nagrywał m.in. Józef Sobiecki z Radia Dla Ciebie.
Harmonie produkcji Ignacego Mielnickiego były i są do dziś używane przez wielu muzykantów na Kurpiach. 
Upamiętnienie.
W 2020 w Muzeum Kultury Kurpiowskiej w Ostrołęce zorganizowano tabor mu poświęcony.
Na instrumencie wykonanym przez Ignacego Mielnickiego, sygnowanym jego nazwiskiem, co jest wyjątkiem, gra jego wnuk Tomasz. Ma własną kapelę.

</doc>
<doc id="2830720" url="https://pl.wikipedia.org/wiki?curid=2830720" title="Monika Panajotowa">
Monika Panajotowa

Monika Chans Panajotowa, bułg. Моника Ханс Панайотова (ur. 19 sierpnia 1983 w Sofii) – bułgarska ekonomistka i polityk, posłanka do Parlamentu Europejskiego VII kadencji.
Życiorys.
Ukończyła międzynarodowe stosunki gospodarcze na Uniwersytecie Gospodarki Narodowej i Światowej w Sofii, doktoryzowała się również na tej uczelni. Do 2008 pracowała w instytucie polityki gospodarczej. Zaangażowała się w działalność partii politycznej GERB, została przewodniczącą jej organizacji młodzieżowej.
W wyborach do Parlamentu Europejskiego w czerwcu 2009 bez powodzenia kandydowała do Parlamentu Europejskiego. W lipcu tego samego roku w wyborach krajowych została wybrana do Zgromadzenia Narodowego 41. kadencji. W 2012 objęła mandat w Europarlamencie, gdy zrezygnował z niego Emił Stojanow. Przystąpiła do grupy Europejskiej Partii Ludowej. W PE zasiadała do 2014.
Została później dyrektorem generalnym firmy konsultingowej Inno Advisers oraz członkinią rady doradczej fundacji „Byłgarska pamet”. W trzecim rządzie Bojka Borisowa była wiceministrem do spraw bułgarskiej prezydencji w Radzie Unii Europejskiej w 2018 (2017–2018).

</doc>
<doc id="2830721" url="https://pl.wikipedia.org/wiki?curid=2830721" title="Rhachinotus">
Rhachinotus



</doc>
<doc id="2830722" url="https://pl.wikipedia.org/wiki?curid=2830722" title="Gymnura (ujednoznacznienie)">
Gymnura (ujednoznacznienie)



</doc>
<doc id="2830727" url="https://pl.wikipedia.org/wiki?curid=2830727" title="Emphycus">
Emphycus



</doc>
<doc id="2830728" url="https://pl.wikipedia.org/wiki?curid=2830728" title="Guriasz (Ochotin)">
Guriasz (Ochotin)

Guriasz, imię świeckie Nikołaj Wasiljewicz Ochotin (ur. 26 października 1828 w Urusowie, zm. 1 marca 1912 w Nowogrodzie) – rosyjski biskup prawosławny.
Był synem cerkiewnego psalmisty. Ukończył seminarium duchowne w Symbirsku, a następnie w 1853 Petersburską Akademię Duchowną, gdzie uzyskał tytuł kandydata nauk teologicznych za pracę poświęconą dziejom Patriarchatu Aleksandryjskiego do czasów Atanazego Wielkiego. W latach 1853-1856 był wykładowcą historii Cerkwi w seminarium duchownym w Nowogrodzie Wielkim, następnie pracował w seminarium duchownym w Symbirsku, gdzie od 1856 był inspektorem i wykładowcą psychologii, logiki i patrologii. W 1874 został rektorem tejże szkoły. W tym samym roku, 10 kwietnia, został wyświęcony na kapłana jako celibatariusz przez biskupa symbirskiego Eugeniusza, zaś po czterech dniach otrzymał godność protoprezbitera. Obowiązki rektora łączył z pracą wykładowcy Pisma Świętego i filozofii. Przyczynił się do podniesienia poziomu naukowego seminarium w Symbirsku. Od 1884 był również przewodniczącym eparchialnej rady ds. szkół i brał udział w organizacji sieci nowych szkół parafialnych.
2 grudnia 1889 złożył wieczyste śluby mnisze przed biskupem symbirskim Warsonofiuszem. 21 stycznia roku następnego został wyświęcony na biskupa smoleńskiego i dorogobuskiego. Ceremonii, która odbyła się w petersburskiej Ławrze Aleksandra Newskiego, przewodniczył metropolita nowogrodzki, petersburski i fiński Izydor. Po sześciu latach biskup Guriasz na własne życzenie odszedł z urzędu i został członkiem Świątobliwego Synodu Rządzącego oraz przewodniczącym rady ds. szkół. Dzięki jego działalności w znaczący sposób wzrósł poziom nauczania w szkołach cerkiewnych, biskup Guriasz doprowadził również do podniesienia nakładów państwowych na finansowanie szkół. Opracował również nowy program nauczania dwuklasowych szkół, opublikowany w 1902.
W 1900 objął katedrę nowogrodzką i staroruską. Nadal zasiadał w Synodzie i od 1904 był jego członkiem stałym. W 1903 reaktywował Monaster Terapontowski, sprowadzając do niego wspólnotę mniszek i przekazując z prywatnych funduszy 5 tys. na jego remont. Sfinansował także renowację staroruskiej cerkwi Przemienienia Pańskiego nad Nieriedicą. W czasie rewolucji 1905 roku sprzeciwił się zaangażowaniu politycznemu duchowieństwa, zaś ihumena Arseniusza (Aleksiejewa), jednego z liderów skrajnie prawicowego Związku Narodu Rosyjskiego, usunął z eparchii. W 1910 odszedł z urzędu biskupa nowogrodzkiego, zachowując stałe członkostwo w Synodzie i prawo zamieszkiwania w pałacu biskupim w Nowogrodzie.
Zmarł dwa lata później i został pochowany w soborze Mądrości Bożej w Nowogrodzie.

</doc>
<doc id="2830729" url="https://pl.wikipedia.org/wiki?curid=2830729" title="Some Experiments">
Some Experiments

Some Experiments – dwupłytowy album Gigiego D’Agostino, wydany 17 marca 2006 roku przez Noise Maker.

</doc>
<doc id="2830733" url="https://pl.wikipedia.org/wiki?curid=2830733" title="Volkswagen Motor Polska">
Volkswagen Motor Polska

Volkswagen Motor Polska – producent silników samochodowych z siedzibą w Polkowicach na Dolnym Śląsku, powstały w 1999 r. w podstrefie Legnickiej Specjalnej Strefy Ekonomicznej, należy do koncernu Volkswagen AG. Specjalizuje się w produkcji silników wysokoprężnych.
Początkowo produkował jednostki o pojemności 1600 i 2000 cm³ wyposażone w pompowtryskiwacze. W grudniu 2012 roku zakończono ich produkcję. Od 2008 roku produkuje silniki w technice common rail o pojemności 1600 i 2000 cm³ i mocy od 55 KW do 103 KW, napędzające samochody osobowe i dostawcze marek: Audi, Seat, Škoda, Volkswagen. W lipcu 2013 r. wdrożono do produkcji silniki systemu modułowego MDB o pojemności od 1600 do 2000 cm³ spełniające europejską normę emisji spalin EURO 6. Możliwości produkcyjne to 2400 silników dziennie.
Ogólne przychody Volkswagen Motor Polska Sp. z o.o. w roku 2012 wyniosły prawie 4160 mln złotych, przychody ze sprzedaży wyniosły prawie 4046 mln złotych.
W latach 2011–2015 w fabryce produkowano silniki typu EA189, które były powodem wybuchu tzw. afery Volkswagena.
W grudniu 2016 roku taśmę produkcyjną opuścił 10-milionowy silnik wyprodukowany w polkowickim zakładzie.

</doc>
<doc id="2830736" url="https://pl.wikipedia.org/wiki?curid=2830736" title="Reprezentacja Holandii U-17 w piłce nożnej mężczyzn">
Reprezentacja Holandii U-17 w piłce nożnej mężczyzn

Reprezentacja Holandii U-17 w piłce nożnej jest juniorską reprezentacją Holandii, zgłaszaną przez KNVB. Mogą w niej występować wyłącznie zawodnicy posiadający obywatelstwo holenderskie, urodzeni w Holandii lub legitymujący się holenderskim pochodzeniem i którzy w momencie przeprowadzania imprezy docelowej (finałów Mistrzostw Europy lub Mistrzostw Świata) nie przekroczyli 17 roku życia.

</doc>
<doc id="2830737" url="https://pl.wikipedia.org/wiki?curid=2830737" title="Mabel Ballin">
Mabel Ballin

Mabel Ballin właś. "Mabel Croft" (ur. 1 stycznia 1887 w Filadelfii, zm. 24 lipca 1958 w Santa Monica) – amerykańska aktorka filmowa czasów kina niemego.

</doc>
<doc id="2830745" url="https://pl.wikipedia.org/wiki?curid=2830745" title="Cicinho (ur. 1986)">
Cicinho (ur. 1986)

Alex Sandro Mendonça dos Santos (ur. 4 sierpnia 1986), znany jako Cicinho, to brazylijski piłkarz grający na pozycji prawego obrońcy. Obecnie jest zawodnikiem Sevilli.

</doc>
<doc id="2830750" url="https://pl.wikipedia.org/wiki?curid=2830750" title="Maria Dąbrowska-Partyka">
Maria Dąbrowska-Partyka

Maria Hanna Dąbrowska-Partyka (ur. 21 kwietnia 1947 w Tucholi, zm. 21 grudnia 2017 w Krakowie) – polska slawistka, literaturoznawczyni, specjalistka w zakresie literatur słowiańskich, kulturoznawstwa, teorii przekładu, badaczka zagadnień tożsamości narodowej, stereotypów, pogranicza kulturowego i geopolityki Bałkanów.
Życiorys.
Ukończyła Liceum Ogólnokształcące w Tucholi. Absolwentka serbistyki i kroatystyki na Uniwersytecie Jagiellońskim (1970). W 1975 uzyskała doktorat (dysertacja: "Lewicowy nurt serbskiej prozy międzywojennej"), a w 1999 habilitację na podstawie opracowania "Teksty i konteksty. Awangarda w kulturze literackiej Serbów i Chorwatów". W 2008 uzyskała tytuł profesora nauk humanistycznych.
Po ukończeniu studiów doktoranckich, od 1975 pracowała na Wydziale Filologicznym Uniwersytetu Jagiellońskiego, w latach 1976–2003 na stanowisku adiunkta, od 2003 profesora nadzwyczajnego. Była kierowniczką Zakładu Filologii Chorwackiej, Serbskiej i Słoweńskiej, a w latach 2006–2011 dyrektorka Instytutu Filologii Słowiańskiej UJ.
Była również wykładowcą Katedry Slawistyki Wydziału Filologiczno-Historycznego Uniwersytetu Gdańskiego.
Od 2010 pełniła funkcję zastępczyni przewodniczącego Komisji Kultury Słowian Wydziału I Filologicznego Polskiej Akademii Umiejętności. Była także członkinią Wydziału I Nauk Humanistycznych i Społecznych PAN.
Odznaczona Medalem Komisji Edukacji Narodowej (2006) oraz Złotym Medalem za Długoletnią Służbę (2011).

</doc>
<doc id="2830752" url="https://pl.wikipedia.org/wiki?curid=2830752" title="Kaloger (imię)">
Kaloger (imię)

Kaloger "Calogerus", "Kalóg-ros" - imię pochodzi z języka greckiego i składa się z: "kalo" – co oznacza piękny i "géros" – starzec. Według hagiografów żyło dziewięciu świętych o tym imieniu jednak prawdopodobne wydaje się, że było ich mniej gdyż możliwa jest identyfikacja imienia "Kaloger" z imieniem "Kalocer".
Patronem imienia jest św. Kaloger, a imieniny obchodzone są 18 czerwca.

</doc>
<doc id="2830754" url="https://pl.wikipedia.org/wiki?curid=2830754" title="Bayerbach b.Ergoldsbach">
Bayerbach b.Ergoldsbach



</doc>
<doc id="2830755" url="https://pl.wikipedia.org/wiki?curid=2830755" title="Bayerbach">
Bayerbach



</doc>
<doc id="2830756" url="https://pl.wikipedia.org/wiki?curid=2830756" title="Zakłady Wyrobów Metalowych &quot;SHL&quot; S.A.">
Zakłady Wyrobów Metalowych &quot;SHL&quot; S.A.



</doc>
<doc id="2830757" url="https://pl.wikipedia.org/wiki?curid=2830757" title="Święta Lucyna">
Święta Lucyna

Lucyna z Rzymu – święta Kościoła katolickiego pochodząca z pierwszych wieków chrześcijaństwa.
Żywot.
Ze względu na brak historycznych dowodów jej życiorys opiera się o różne, sprzeczne informacje hagiograficzne.
Według jednych źródeł pochodziła z I wieku i była uczennicą św. Piotra Apostoła i św. Pawła z Tarsu. Była znaną ze swojej pobożności rzymianką, która troszczyła się o więźniów chrześcijańskich i grzebała ich zwłoki na własnej posiadłości. Pochowała apostołów Piotra i Pawła.
Według innych podań pochodziła z III wieku. Pochowała św. Sebastiana, a w 309 roku swój dom ofiarowała na Kościół - obecną Bazylikę św. Wawrzyńca. 
Została aresztowana podczas prześladowań chrześcijan i poniosła śmierć męczeńską za wiarę. Została pochowana przy grobie św. Sebastiana.
Istnieje prawdopodobieństwo, że postacią historyczną do której odnoszą się opowiadania hagiograficzne jest Lucyna Anicja, córka Sergiusza Terencjana i żona Faltoniusza Piniana.
Do martyrologiów trafiła za sprawą Adona z Vienne.
Jej wspomnienie liturgiczne obchodzone jest 30 czerwca.

</doc>
<doc id="2830762" url="https://pl.wikipedia.org/wiki?curid=2830762" title="Weng">
Weng



</doc>
<doc id="2830763" url="https://pl.wikipedia.org/wiki?curid=2830763" title="Wörth a.d.Isar">
Wörth a.d.Isar



</doc>
<doc id="2830764" url="https://pl.wikipedia.org/wiki?curid=2830764" title="Catherine d'Ovidio">
Catherine d'Ovidio

Catherine d'Ovidio (ur. 3 kwietnia 1959 w Le Raincy, zm. 28 sierpnia 2020) – francuska brydżystka, World Grand Master w kategorii Kobiet (WBF), European Grand Master, European Champion w kategorii Kobiet i Mikstów (EBL).
Występowała również (do roku 2005) jako Catherine Saul. Była zamężna z Pierre'em d'Ovidio, miała córkę Elodie.
Pracowała w dziale finansowym kompanii naftowej. Zasiadała w prezydium francuskiej federacji brydża. Od 2011 była członkiem Komitetu Kobiet EBL. W 2008 wyróżniona Orderem Zasługi imienia Jose Damiani.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2830765" url="https://pl.wikipedia.org/wiki?curid=2830765" title="Procesja na Niedzielę Palmową">
Procesja na Niedzielę Palmową

Procesja na Niedzielę Palmową (łac. "Processio in Dominica Palmarum") – średniowieczny scenariusz dramatu liturgicznego z okazji Niedzieli Palmowej, zachowany w antyfonarzu krakowskim, prawdopodobnie z przełomu XII i XIII w. (spisany przed 1253).
Widowiska Niedzieli Palmowej.
Dramatyzacje procesji Niedzieli Palmowej znane są z VII w., a wywodzą się z wcześniejszych uroczystych procesji odtwarzających wjazd Jezusa, organizowanych w Jerozolimie przynajmniej od IV w. Procesje w Jerozolimie starały się naśladować dość dokładnie wydarzenia biblijne. W Europie dramatyzacje zyskiwały więcej elementów umownych i symbolicznych. Scenariusz krakowski mieści się w tradycji stosunkowo dosłownego odtwarzania zdarzeń. Widowisko "Processio in Dominica Palmarum" jest najstarszym znanym polskim dramatem liturgicznym. W antyfonarzu krakowskim, z którego pochodzi "Processio", znajduje się również scenariusz innej dramatyzacji, związanej z Wielkim Tygodniem: "Visitatio sepulchri" ("Nawiedzenie Grobu").
Przebieg procesji.
Procesja rozpoczynała się wyjściem z "większego" kościoła (zwykle katedry). Następnie chór odśpiewywał 3 responsoria, odnoszące się do męki Chrystusa. Po przejściu do drugiego, "mniejszego" kościoła przy śpiewie antyfon święcono i rozdawano palmy. Uczestnicy otrzymujący palmy odgrywali rolę "Hebrajczyków". W tym momencie rozpoczynała się główna część procesji. Jezusa symbolizował krzyż przysłonięty welonem lub rzeźba Chrystusa siedzącego na osiołku. Jeśli kościół "mniejszy" był usytuowany w mieście, wychodzono za mury, by w drodze powrotnej przejść przez bramę. Przy bramie procesja zatrzymywała się, zaś chłopięcy chór wykonywał hymn "Gloria, laus et honor". Następnie podczas przekraczania bramy intonowano pieśń "Ingrediente Domino" ("Gdy wjeżdżał Pan"). Przy wejściu do kościoła wykonywano antyfonę "Turba multa" ("Tłum wielki") oraz doksologię. Wewnątrz świątyni następowało odsłonięcie i adoracja krzyża. Następnie chór wykonywał hymn "Vexilla regis" ("Idą królewskie proporce") oraz antyfony "Pueri Hebraeorum tollenses" ("Dzieci żydowskie podnosząc...") i "Pueri Hebraeorum vestimenta" ("Dzieci żydowskie odzienie..."). W tym czasie klerycy rzucali palmy pod krzyż i rozpościerali szaty. Procesja ruszała dalej przy śpiewie antyfony "Occurrunt turbae multae" ("Spotykają liczne rzesze") i zatrzymywała się przy ołtarzu, gdzie rozpoczynała się msza.

</doc>
<doc id="2830766" url="https://pl.wikipedia.org/wiki?curid=2830766" title="Bitwa pod Monte Cassino">
Bitwa pod Monte Cassino



</doc>
<doc id="2830769" url="https://pl.wikipedia.org/wiki?curid=2830769" title="Bruckberg">
Bruckberg



</doc>
<doc id="2830772" url="https://pl.wikipedia.org/wiki?curid=2830772" title="Buch a.Erlbach">
Buch a.Erlbach



</doc>
<doc id="2830774" url="https://pl.wikipedia.org/wiki?curid=2830774" title="Stefan Nowaczek (1896–1940)">
Stefan Nowaczek (1896–1940)

Stefan Wincenty Nowaczek (ur. 1 września 1896 w Kielcach, zm. w kwietniu 1940 w Charkowie) – kapitan administracji (piechoty) Wojska Polskiego, uczestnik powstań śląskich, kawaler Orderu Virtuti Militari, ofiara zbrodni katyńskiej.
Życiorys.
Stefan Nowaczek urodził się w Kielcach, w rodzinie Wincentego i Rozalii z Bieniów. Absolwent Szkoły Handlowej w Kielcach (1910) i gimnazjum w Warszawie (1918).
Przed I wojną światową był członkiem Związku Strzeleckiego „Strzelec”. Od 1916 w POW, ukończył szkołę podchorążych. W latach 1914–1917 służył w Legionach, w 5 pułku piechoty. Po kryzysie przysięgowym przeszedł do konspiracji w POW. W 1918 wstąpił do Wojska Polskiego. Służył w Oddziale II Sztabu Generalnego Wojska Polskiego. W latach 1919 – 1920 brał udział w powstaniach śląskich.
Po zakończeniu wojny pozostał w wojsku i został przydzielony do 2 pułku piechoty Legionów skąd był oddelegowany do pracy w Ministerstwie Spraw Wojskowych. Od października 1921 służył w 24 pułku piechoty. W 1928 został awansowany na kapitana piechoty ze starszeństwem z dniem 1 stycznia i pracował w Biurze Personalnym Ministerstwa Spraw Wojskowych w Warszawie. W 1932 roku służył w Sztabie Głównym
W lutym 1936 roku został przydzielony do Ekspozytury Nr 5 Oddziału II SG we Lwowie. W 1939 był kierownikiem placówki wywiadowczej KOP nr 11 w Stryju.
15 września 1939 został przydzielony do Dowództwa Grupy Obrony Lwowa na stanowisko oficera sztabu. Po kapitulacji załogi Lwowa dostał się do niewoli sowieckiej i 1940 roku zamordowany przez NKWD w Charkowie i pochowany w bezimiennej mogile zbiorowej. Figuruje w wykazie, pod poz. 2377. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2830776" url="https://pl.wikipedia.org/wiki?curid=2830776" title="Lupita Tovar">
Lupita Tovar

Lupita Tovar; właściwie "Guadalupe Tovar" (ur. 27 lipca 1910 w Oaxaca, zm. 12 listopada 2016 w Los Angeles) – meksykańska aktorka filmowa występująca również w Hollywood. Najbardziej znana z hiszpańskojęzycznej wersji "Draculi", która była kręcona w 1931 w tym samym studiu i niemal równocześnie co wersja amerykańska z Bélą Lugosim.
Była matką nominowanej do Oscara aktorki Susan Kohner. Jej wnukami są Chris Weitz i Paul Weitz; m.in. reżyserzy popularnej komedii "American Pie" (1999).
Zmarła w swoim domu w Los Angeles 12 listopada 2016 dożywając 106 lat.

</doc>
<doc id="2830777" url="https://pl.wikipedia.org/wiki?curid=2830777" title="Neufahrn i.NB">
Neufahrn i.NB



</doc>
<doc id="2830778" url="https://pl.wikipedia.org/wiki?curid=2830778" title="Neufahrn">
Neufahrn



</doc>
<doc id="2830780" url="https://pl.wikipedia.org/wiki?curid=2830780" title="Susan Kohner">
Susan Kohner

Susan Kohner właś. "Susanna Kohner" (ur. 11 listopada 1936 w Los Angeles) – amerykańska aktorka filmowa i telewizyjna.
W 1959 wcieliła się w rolę księżniczki Fary w nominowanym do trzykrotnego Oscara filmie "The Big Fisherman", w reżyserii Franka Borzage'a.

</doc>
<doc id="2830784" url="https://pl.wikipedia.org/wiki?curid=2830784" title="Frédéric Roux">
Frédéric Roux

Frédéric Roux – francuski hokeista na trawie, który występował m.in. na pozycji obrońcy, uczestnik Letnich Igrzysk Olimpijskich 1908.
Na igrzyskach w Londynie, Roux reprezentował swój kraj w dwóch spotkaniach (czyli we wszystkich, jakie Francja rozegrała na tym turnieju); były to mecze przeciwko ekipom: Niemiec (1-0 dla Niemiec) i Anglii (10-1 dla Anglii). W klasyfikacji końcowej, jego drużyna zajęła ostatnie szóste miejsce.

</doc>
<doc id="2830785" url="https://pl.wikipedia.org/wiki?curid=2830785" title="Massing">
Massing



</doc>
<doc id="2830786" url="https://pl.wikipedia.org/wiki?curid=2830786" title="Louis Gautier">
Louis Gautier

Louis Gautier – francuski hokeista na trawie, który występował m.in. na pozycji pomocnika, uczestnik Letnich Igrzysk Olimpijskich 1908.
Na igrzyskach w Londynie, Gautier reprezentował swój kraj w dwóch spotkaniach (czyli we wszystkich, jakie Francja rozegrała na tym turnieju); były to mecze przeciwko ekipom: Cesarstwa Niemieckiego (1-0 dla Niemców) i Anglii (10-1 dla Anglii). W klasyfikacji końcowej, jego drużyna zajęła ostatnie szóste miejsce.

</doc>
<doc id="2830788" url="https://pl.wikipedia.org/wiki?curid=2830788" title="Ulica Gajowa w Poznaniu">
Ulica Gajowa w Poznaniu

Ulica Gajowa – ulica w Poznaniu, na Jeżycach. Przebiega południkowo, prostopadle przechodząc, przez ulicę Zwierzyniecką.
Historia.
Do XIX wieku w tym miejscu znajdowała się osada Gaj, która przekształciła się w część dzielnicy Jeżyce. W roku 1880 miasto wydało pozwolenie, dwóm berlińskim przedsiębiorcom Ottonowi Reymerowi i Ottonowi Maschowi, na zbudowanie i prowadzenie kolei konnej w Poznaniu. Zajezdnia i dyrekcja mieściła się przy tej ulicy.. W 1894 roku z ulicy usunięto ostatnie latarnie naftowe.
Do 1919 roku nosiła nazwę "Marienstrasse", a podczas II wojny światowej "Brehmstrasse". Obecna nazwa upamiętnia właśnie jeżycką osadę Gaj.

</doc>
<doc id="2830790" url="https://pl.wikipedia.org/wiki?curid=2830790" title="Raoul Benoît">
Raoul Benoît

Raoul Benoît – francuski hokeista na trawie, który występował m.in. na pozycji pomocnika, uczestnik Letnich Igrzysk Olimpijskich 1908.
Na igrzyskach w Londynie, Benoît reprezentował swój kraj w dwóch spotkaniach (czyli we wszystkich, jakie Francja rozegrała na tym turnieju); były to mecze przeciwko ekipom: Niemiec (1-0 dla Niemiec) i Anglii (10-1 dla Anglii). W klasyfikacji końcowej, jego drużyna zajęła ostatnie szóste miejsce.

</doc>
<doc id="2830791" url="https://pl.wikipedia.org/wiki?curid=2830791" title="Daniel Bardet">
Daniel Bardet

Daniel Yves Bardet (ur. 20 października 1887 w Paryżu, zm. 30 października 1967 w Ménerbes ) – francuski hokeista na trawie, który występował m.in. na pozycji napastnika, uczestnik Letnich Igrzysk Olimpijskich 1908.
Na igrzyskach w Londynie Bardet reprezentował swój kraj w jednym spotkaniu (z dwóch, jakie Francja rozegrała na tym turnieju), w którym Francja przegrała 1-10 z Anglią. W klasyfikacji końcowej jego drużyna zajęła ostatnie, szóste miejsce.

</doc>
<doc id="2830792" url="https://pl.wikipedia.org/wiki?curid=2830792" title="Daniel Girard">
Daniel Girard

Daniel Maurice Girard – francuski hokeista na trawie, który występował m.in. na pozycji napastnika, uczestnik Letnich Igrzysk Olimpijskich 1908.
Na igrzyskach w Londynie, Girard reprezentował swój kraj w dwóch spotkaniach (czyli we wszystkich, jakie Francja rozegrała na tym turnieju); były to mecze przeciwko ekipom: Cesarstwa Niemieckiego (1-0 dla Niemców) i Anglii (10-1 dla Anglii). W klasyfikacji końcowej, jego drużyna zajęła ostatnie szóste miejsce.

</doc>
<doc id="2830794" url="https://pl.wikipedia.org/wiki?curid=2830794" title="Léon Poupon">
Léon Poupon

Léon Poupon – francuski hokeista na trawie, który występował m.in. na pozycji napastnika, uczestnik Letnich Igrzysk Olimpijskich 1908.
Na igrzyskach w Londynie, Poupon reprezentował swój kraj w dwóch spotkaniach (czyli we wszystkich, jakie Francja rozegrała na tym turnieju); były to mecze przeciwko ekipom: Cesarstwa Niemieckiego (1-0 dla Niemców) i Anglii (10-1 dla Anglii); w meczu przeciwko Anglii, Poupon zdobył jedynego gola dla Francji w tym turnieju. W klasyfikacji końcowej, jego drużyna zajęła ostatnie szóste miejsce.

</doc>
<doc id="2830795" url="https://pl.wikipedia.org/wiki?curid=2830795" title="Irkut (zakłady lotnicze)">
Irkut (zakłady lotnicze)

Irkucki zakład lotniczy – filia Korporacji Irkut (rus.Иркутский авиационный завод - филиал ОАО "Корпорация "Иркут".) – jedno z wiodących rosyjskich przedsiębiorstw przemysłu lotniczego z siedzibą w Irkucku.
Przedsiębiorstwo wchodzi w skład Korporacji Irkut, jest obecnie producentem samolotów Biura Konstrukcyjnego Suchoj, oprócz tego przedsiębiorstwo produkuje różne komponenty i podzespoły techniki lotniczej dla koncernu Airbus.

</doc>
<doc id="2830796" url="https://pl.wikipedia.org/wiki?curid=2830796" title="Nawiedzenie Grobu">
Nawiedzenie Grobu

Nawiedzenie Grobu (łac. "Visitatio sepulchri") – średniowieczny scenariusz oficjum z okazji Wielkiego Tygodnia, zachowany w antyfonarzu krakowskim, prawdopodobnie z przełomu XII i XIII w.
Powstanie i recepcja.
Oficjum przedstawia wydarzenia opisane w Biblii, według której w Niedzielę Wielkanocną trzy Marie (Maria Magdalena, Maria Salome i Maria, żona Kleofasa) udały się do grobu Jezusa Chrystusa, by namaścić ciało, jednak nie odnalazły go w grobie. Przy grobie ukazał się im anioł, informujący, że Chrystus zmartwychwstał. Następnie Marie spotkały spieszących do grobu uczniów Jezusa: Piotra i Jana.
"Nawiedzenie Grobu" jest najstarszym zachowanym w Polsce zapisem oficjum dramatycznego. W XIII i XIV w. widowisko było często realizowane na terenie całego kraju. Kopie oficjum znajdują się m.in. w księgach liturgicznych z Płocka, Kielc i Wrocławia. Znanych jest także 11 odpisów wykonanych na Śląsku między rokiem 1343 a XV w. W antyfonarzu krakowskim, z którego pochodzi "Visitatio sepulchri", znajduje się również scenariusz innego dramatu liturgicznego – "Procesji na Niedzielę Palmową"
Przebieg oficjum.
Oficjum rozgrywa się w różnych częściach kościoła (środek świątyni, droga do zakrystii, chór), wykorzystuje też grób Jezusa, wzniesiony w Wielki Piątek. Scenariusz szczegółowo opisuje przebieg widowiska, m.in. nakazuje ściszenie głosu, określa gest i ruchy. 
Widowisko rozpoczyna się odśpiewaniem jutrzni przez chór kanoników. Następnie śpiewający udają się z prezbiterium na środek kościoła. Po odśpiewaniu ostatniego responsorium kantor intonuje antyfonę " Maria Magdalena et alia Maria" ("Maria Magdalenia i druga Maria"), pełniącą rolę prologu, wskazującego osoby i czas akcji. Jednocześnie z zakrystii wychodzą trzej ubrani w białe szaty (alby) duchowni, niosący puszki z maściami, którzy odgrywają rolę niewiast. Rozpoczyna się dialog między nimi a chłopcami odgrywającymi aniołów, którzy siedzą przy pustym grobie. Duchowni wchodzą do grobu, okadzają go, śpiewając odpowiednie wersy, i odchodzą do zakrystii. Na tym kończy się scena przybycia trzech Marii.
Następnie odgrywana jest scena przybycia uczniów: Piotra i Jana. Chór odśpiewuje antyfonę "Currebant duo simul" jako objaśniający akcję prolog. Duchowni grający apostołów wchodzą do grobu, wynoszą całuny i rozpościerają je przed wiernymi. Następuje śpiew antyfony "Surrexit Dominus de sepulchro" ("Powstał Pan z grobu"), a po niej hymnu "Te deum laudamus", intonowanego przez kantora. Po jego zakończeniu następuje werset zamykający widowisko.
Linki zewnętrzne.
Nawiedzenie Grobu

</doc>
<doc id="2830797" url="https://pl.wikipedia.org/wiki?curid=2830797" title="André Bounal">
André Bounal

André Bounal – francuski hokeista na trawie, który występował m.in. na pozycji napastnika, uczestnik Letnich Igrzysk Olimpijskich 1908 i 1920.
Na igrzyskach w Londynie, Bounal reprezentował swój kraj w dwóch spotkaniach (czyli we wszystkich, jakie Francja rozegrała na tym turnieju); były to mecze przeciwko ekipom: Cesarstwa Niemieckiego (1-0 dla Niemców) i Anglii (10-1 dla Anglii). W klasyfikacji końcowej, jego drużyna zajęła ostatnie szóste miejsce. Natomiast w 1920 r. na igrzyskach w Antwerpii, Bounal także wystąpił w dwóch spotkaniach; były to mecze z reprezentacjami: Belgii (3-2 dla Belgii) i Danii (9-1 dla Danii). Na tym turnieju, Francja zajęła czwarte miejsce (na cztery startujące ekipy). Bounal nie strzelił w nich ani jednego gola.

</doc>
<doc id="2830798" url="https://pl.wikipedia.org/wiki?curid=2830798" title="Charles Pattin">
Charles Pattin

Charles Pattin – francuski hokeista na trawie, który występował m.in. na pozycji napastnika, uczestnik Letnich Igrzysk Olimpijskich 1908.
Na igrzyskach w Londynie, Pattin reprezentował swój kraj w dwóch spotkaniach (czyli we wszystkich, jakie Francja rozegrała na tym turnieju); były to mecze przeciwko ekipom: Cesarstwa Niemieckiego (1-0 dla Niemców) i Anglii (10-1 dla Anglii). W klasyfikacji końcowej, jego drużyna zajęła ostatnie szóste miejsce.

</doc>
<doc id="2830800" url="https://pl.wikipedia.org/wiki?curid=2830800" title="Fernand Versini">
Fernand Versini

Fernand Grégoire Napoléon Versini (ur. 12 stycznia 1887 w Calcatoggio, zm. 31 lipca 1939 w Paryżu)– francuski hokeista na trawie, uczestnik Letnich Igrzysk Olimpijskich 1908.
Na igrzyskach w Londynie Versini reprezentował swój kraj w jednym spotkaniu (z dwóch, jakie Francja rozegrała na tym turnieju); był to mecz przeciwko reprezentacji Niemiec (1-0 dla Niemiec). W klasyfikacji końcowej jego drużyna zajęła ostatnie szóste miejsce. 

</doc>
<doc id="2830802" url="https://pl.wikipedia.org/wiki?curid=2830802" title="Sobór św. Trójcy w Łomży">
Sobór św. Trójcy w Łomży



</doc>
<doc id="2830804" url="https://pl.wikipedia.org/wiki?curid=2830804" title="Cordyceps sinensis">
Cordyceps sinensis



</doc>
<doc id="2830805" url="https://pl.wikipedia.org/wiki?curid=2830805" title="Wiktor Pikulski">
Wiktor Pikulski

Wiktor Konstanty Pikulski (ur. 4 marca 1896 w Jaworowie, zm. w kwietniu 1940 w Charkowie) – major piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Wiktor Konstanty Pikulski urodził się 4 marca 1896 w Jaworowie, w rodzinie Wiktora i Józefy z Berwidów. Uczył się w Filii C. K. Gimnazjum w Stryju, gdzie w 1914 ukończył VIII klasę i zdał egzamin dojrzałości (w jego klasie byli m.in. jego brat Tadeusz Kazimierz Pikulski ur. 4 marca 1894, a także Ludwik Iwaszko, Władysław Tadeusz Podoski, Zdzisław Stroński).
Po wybuchu I wojny światowej w 1914 został powołany do armii austriackiej, gdzie ukończył szkołę oficerską. Został wysłany na front, w 1916 dostał się do niewoli rosyjskiej. Od lipca do kapitulacji pod Krasnojarskiem walczył w 1 pułku strzelców 5 Dywizji Syberyjskiej. Za bohaterstwo w czasie walk został odznaczony Krzyżem Srebrnym Orderu Virtuti Militari. W 1920 wstąpił do Wojska Polskiego. W czasie wojny z bolszewikami walczył w stopniu porucznika w 82 Syberyjskim pułku piechoty.
3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 w korpusie oficerów piechoty. W 82 pułku piechoty służył do 1927. W 1924 pełnił obowiązki kwatermistrza pułku. Od 1927 został przeniesiony do DOK IX. 2 kwietnia 1929 został mianowany majorem ze starszeństwem z dniem 1 stycznia 1929 i 54. lokatą w korpusie oficerów piechoty. W 1932 pełnił służbę w 9 Okręgowym Urzędzie Wychowania Fizycznego i Przysposobienia Wojskowego w Brześciu. W czerwcu 1933 został przeniesiony do 56 pułku piechoty wielkopolskiej w Krotoszynie na stanowisko dowódcy batalionu. W sierpniu 1935 roku został przeniesiony do Powiatowej Komendy Uzupełnień Biała Podlaska na stanowisko komendanta. W 1938 roku dowodzona przez niego jednostka została przemianowana na Komendę Rejonu Uzupełnień Biała Podlaska, a zajmowane przez niego stanowisko otrzymało nazwę „komendant rejonu uzupełnień”.
We wrześniu 1939 został dowódcą improwizowanego batalionu Centrum Wyszkolenia Łączności w Zegrzu. Dostał się do niewoli sowieckiej i 1940 roku zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie. Figuruje na liście Straceń, poz. 2655.
5 października 2007 Minister Obrony Narodowej awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2830808" url="https://pl.wikipedia.org/wiki?curid=2830808" title="Klubowe Mistrzostwa Świata w Piłce Nożnej 2012">
Klubowe Mistrzostwa Świata w Piłce Nożnej 2012

Klubowy Puchar Świata 2012 – turniej piłkarski, który odbywał się w dniach 6–16 grudnia 2012 roku w Japonii. Była to ósma edycja tego turnieju.
Stadiony.
Klubowy Puchar Świata został rozegrany w dwóch miastach. Na stadionie w mieście Toyota oraz w Jokohamie.
Strzelcy.
3 gole
2 gole
1 gol
gole samobójcze

</doc>
<doc id="2830809" url="https://pl.wikipedia.org/wiki?curid=2830809" title="Biblia Ewangeliczna, Przekład literacki">
Biblia Ewangeliczna, Przekład literacki



</doc>
<doc id="2830812" url="https://pl.wikipedia.org/wiki?curid=2830812" title="Osteomugil">
Osteomugil



</doc>
<doc id="2830813" url="https://pl.wikipedia.org/wiki?curid=2830813" title="Carl Ebert (hokeista)">
Carl Ebert (hokeista)

Julius Adolph Carl Ebert (ur. 1 lutego 1889, zm. 18 maja 1974 w Hamburgu) – niemiecki hokeista na trawie, który występował m.in. na pozycji bramkarza, uczestnik Letnich Igrzysk Olimpijskich 1908.
Na igrzyskach w Londynie, Ebert reprezentował swój kraj w dwóch spotkaniach (czyli we wszystkich, jakie Cesarstwo Niemieckie rozegrało na tym turnieju); były to mecze przeciwko ekipom: Francji (1-0 dla Niemców) i Szkocji (0-4 na korzyść Szkocji). W klasyfikacji końcowej, jego drużyna zajęła przedostatnie piąte miejsce.

</doc>
<doc id="2830815" url="https://pl.wikipedia.org/wiki?curid=2830815" title="Elard Dauelsberg">
Elard Dauelsberg

Elard Dauelsberg – niemiecki hokeista na trawie, który występował m.in. na pozycji obrońcy, uczestnik Letnich Igrzysk Olimpijskich 1908.
Na igrzyskach w Londynie, Dauelsberg reprezentował swój kraj w dwóch spotkaniach (czyli we wszystkich, jakie Cesarstwo Niemieckie rozegrało na tym turnieju); były to mecze przeciwko ekipom: Francji (1-0 dla Niemców) i Szkocji (0-4 na korzyść Szkocji). W klasyfikacji końcowej, jego drużyna zajęła przedostatnie piąte miejsce.

</doc>
<doc id="2830816" url="https://pl.wikipedia.org/wiki?curid=2830816" title="Albert Stüdemann">
Albert Stüdemann

Albert Stüdemann – niemiecki hokeista na trawie, który występował m.in. na pozycji obrońcy, uczestnik Letnich Igrzysk Olimpijskich 1908.
Na igrzyskach w Londynie, Stüdemann reprezentował swój kraj w dwóch spotkaniach (czyli we wszystkich, jakie Cesarstwo Niemieckie rozegrało na tym turnieju); były to mecze przeciwko ekipom: Francji (1-0 dla Niemców) i Szkocji (0-4 na korzyść Szkocji). W klasyfikacji końcowej, jego drużyna zajęła przedostatnie piąte miejsce.

</doc>
<doc id="2830817" url="https://pl.wikipedia.org/wiki?curid=2830817" title="Ascosphaera apis">
Ascosphaera apis



</doc>
<doc id="2830818" url="https://pl.wikipedia.org/wiki?curid=2830818" title="Andriej Parywajew">
Andriej Parywajew

Andriej Parywajew (kaz.: Андрей Парываев; biał.: Андрэй Парываеў, "Andrej Parywajeu"; ros.: Андрей Порываев, "Andriej Porywajew"; ur. 3 stycznia 1982) – białoruski i kazachski piłkarz, grający w kazachskim klubie Szachtior Karaganda, do którego trafił w 2011 roku. Występuje na pozycji obrońcy. W reprezentacji Białorusi zadebiutował w 2007 roku. Do tej pory rozegrał w niej jeden mecz (stan na 08.12.2012).

</doc>
<doc id="2830819" url="https://pl.wikipedia.org/wiki?curid=2830819" title="Arab (Alabama)">
Arab (Alabama)

Arab – miasto w hrabstwach Cullman oraz Marshall, w północno-wschodniej części stanu Alabama, położone dziesięć mil od Guntersville, jeziora Guntersville i Dam.

</doc>
<doc id="2830820" url="https://pl.wikipedia.org/wiki?curid=2830820" title="Living Proof (album IQ)">
Living Proof (album IQ)

Living Proof – album koncertowy brytyjskiego, neoprogresywnego zespołu IQ, wydany w 1986 roku.

</doc>
<doc id="2830822" url="https://pl.wikipedia.org/wiki?curid=2830822" title="Rottal">
Rottal



</doc>
<doc id="2830826" url="https://pl.wikipedia.org/wiki?curid=2830826" title="Inn (ujednoznacznienie)">
Inn (ujednoznacznienie)

Lokalizacje.
Austria
Niemcy
Szwajcaria

</doc>
<doc id="2830828" url="https://pl.wikipedia.org/wiki?curid=2830828" title="Pallasiomys">
Pallasiomys

Pallasiomys – podrodzaj gryzoni z podrodziny myszoskoczków w rodzaju suwak ("Meriones"), obejmującym gatunki występujące w północnej Afryce i południowej Azji.
Gatunki.
Do podrodzaju "Pallasiomys" należą następujące gatunki:

</doc>
<doc id="2830829" url="https://pl.wikipedia.org/wiki?curid=2830829" title="Andrzej Ciesielski (artysta)">
Andrzej Ciesielski (artysta)

Andrzej Ciesielski (ur. 1946) – polski artysta, malarz, rysownik, twórca instalacji. Studiował na Wydziale Sztuk Pięknych Uniwersytetu im. Mikołaja Kopernika w Toruniu. Uzyskał dyplom w 1971 roku. Od 1972 roku mieszka i tworzy w Koszalinie. Uczestnik niezależnego ruchu artystycznego w Polsce. W latach 1997-2007 był wykładowcą w Instytucie Wzornictwa Politechniki Koszalińskiej.
Uczestnik niezależnego ruchu artystycznego. Od 1986 roku prowadził Galerię Na Plebanii, a w latach 1990-2002 prywatną, autorską Galerię Moje Archiwum w Koszalinie.
Za niezależną działalność artystyczną i organizacyjną w 1990 roku otrzymał nagrodę Polcul Foundation. W latach 1980-1981 współtworzył i prowadził dwie edycje Spotkań Artystów, Naukowców i Teoretyków Sztuki w Osiekach. W latach 1987-1991 współorganizował spotkania artystyczne „Zapraszam do pracy” w Karlinie oraz Darłowie. W latach 1996-1999 współorganizował i brał udział w Europejskich Spotkaniach Artystów w Bornem Sulinowie, a od 2001 roku wraz ze Stanisławem Wolskim organizuje doroczne Multimedialne Spotkania Artystyczne w Lubieszewie k. Złocieńca i w Kaliszu Pomorskim.
Od 2010 roku jest prezesem Fundacji Moje Archiwum.
Twórczość.
Twórczość Andrzeja Ciesielskiego wywodzi się z nurtu sztuki awangardowej i konceptualnej. Największy wpływ na przebieg jego kariery artystycznej miały plenery osieckie, na których poznał artystów awangardowych z całej Polski. Sam był współorganizatorem dwóch ostatnich plenerów w roku 1980 oraz 1981. W swoich pracach z czasem coraz bardziej odchodzi od tradycyjnych form wypowiedzi plastycznej na rzecz ich przekształceń. Zajmuje się transformacją samego obrazu poprzez wykorzystanie elementów z pola sztuki takich jak malarstwo czy rysunek oraz elementów będących odpadami naszej kultury takimi jak wybrakowane papiery, skasowane bilety, nieudane zapałki, zużyte zapalniczki, nieaktualne druki, stare mapy itd. Zrealizował cykle prac: „Malarstwo i rysunek”, „Szukam Indywidualności”, „Piszęcosłyszę”, „Język geometrii”, „Dowody podróży”, „Kącik geograficzny”.
Moje Archiwum.
Poza działalnością artystyczną Ciesielski zajmuje się również organizacją wydarzeń w obszarze sztuki współczesnej. Równolegle oraz po ostatnich plenerach osieckich organizował plenery i spotkania w Karlinie, Miastku i w Darłowie a później w Bornem Sulinowie, Lubieszewie i Kaliszu Pomorskim. W oparciu o pierwsze doświadczenia organizacyjne założył w 1986 roku Galerię Na Plebanii, która to po jej zamknięciu w 1990 roku korzystała z gościnności różnych miejsc sztuki w tym też mieszkań prywatnych. W 1990 roku założył Galerię Moje Archiwum, w której kontynuował swoją działalność kuratorską i popularyzatorską na rzecz sztuki współczesnej. Od samego początku swojej działalności zbiera dokumenty pracy twórczej z całej Polski ze szczególnym uwzględnieniem artystów zaprzyjaźnionych oraz artystów poruszających się w podobnym obszarze. Mimo zamknięcia Galerii w 2002 roku, Ciesielski gromadzi nadal dokumenty i obiekty sztuki tworzące Moje Archiwum. Od 2010 roku opiekę nad zbiorami i działalnością promującą wyselekcjonowany przez Ciesielskiego kierunek sztuki sprawuje Fundacja Moje Archiwum. Sam nie oddziela działalności archiwizacyjnej od pracy artystycznej prezentując często wraz ze swoją sztuką Archiwum oraz jego artystów.

</doc>
<doc id="2830831" url="https://pl.wikipedia.org/wiki?curid=2830831" title="Valenciennesia">
Valenciennesia



</doc>
<doc id="2830832" url="https://pl.wikipedia.org/wiki?curid=2830832" title="Salarigobius">
Salarigobius



</doc>
<doc id="2830833" url="https://pl.wikipedia.org/wiki?curid=2830833" title="Gergobius">
Gergobius



</doc>
<doc id="2830834" url="https://pl.wikipedia.org/wiki?curid=2830834" title="Eleotriodes">
Eleotriodes



</doc>
<doc id="2830835" url="https://pl.wikipedia.org/wiki?curid=2830835" title="Calleleotris">
Calleleotris



</doc>
<doc id="2830836" url="https://pl.wikipedia.org/wiki?curid=2830836" title="Nine in a Pond is Here">
Nine in a Pond is Here

Nine In A Pond Is Here – album kompilacyjny brytyjskiego, neoprogresywnego zespołu IQ, wydany w 1985 roku. Zawiera nagrania demo i odrzuty ze studia. Wydanie CD zostało okrojone.

</doc>
<doc id="2830837" url="https://pl.wikipedia.org/wiki?curid=2830837" title="Pfarrkirchen (ujednoznacznienie)">
Pfarrkirchen (ujednoznacznienie)



</doc>
<doc id="2830838" url="https://pl.wikipedia.org/wiki?curid=2830838" title="Tarzan (ujednoznacznienie)">
Tarzan (ujednoznacznienie)



</doc>
<doc id="2830846" url="https://pl.wikipedia.org/wiki?curid=2830846" title="J’ai Pollette D’arnu">
J’ai Pollette D’arnu

J'ai Pollette D'arnu – album kompilacyjny brytyjskiego, neoprogresywnego zespołu IQ, wydany w 1991 roku. Jest to ostatni album nagrany z wokalistą P. L. Menelem. Zawiera on również utwory nagrane na żywo.
Spis utworów.
† – utwory nagrane na żywo w Manchesterze w czerwcu 1989 roku.

</doc>
<doc id="2830847" url="https://pl.wikipedia.org/wiki?curid=2830847" title="Wojciech Jan z Kłecka">
Wojciech Jan z Kłecka

Wojciech Jan z Kłecka ("Albertus Johannes de Cleczsko") – żył na przełomie XIV i XV wieku, duchowny, notariusz publiczny, prokurator w konsystorzu gnieźnieńskim.
Życiorys.
Urodził się w Kłecku pod koniec XIV wieku. Po 1414 r. ukończył Akademię Krakowską. W 1419 r. toczył spór o altarię w katedrze gnieźnieńskiej. Rok później był już notariuszem publicznym. W latach 1424-1426 był prokuratorem w konsystorzu gnieźnieńskim. Pierwszy raz w literaturze naukowej opisany przez prof. Antoniego Gąsiorowskiego.
Bibliografia.
Dawid Jung, "Wierszopisowie Kłecka w latach 1590-1623. Przyczynki do historii kultury staropolskiej", Biblioteka staropolska, t. 1, s. 9.

</doc>
<doc id="2830850" url="https://pl.wikipedia.org/wiki?curid=2830850" title="Kloptaň">
Kloptaň

Kloptaň – szczyt na Słowacji w Górach Wołowskich, w paśmie Kojszowskiej Hali
Położenie.
Główny grzbiet gór, na którym znajduje się Kloptaň, należy do najdłuższych wschodniosłowackich grzbietów górskich. Przez szczyt oraz po grzbiecie prowadzi czerwony szlak turystyczny, zwany Szlakiem Bohaterów Słowackiego Powstania Narodowego. Jest dobrze widoczny tak z północnej strony z Doliny Hnileckiej, jak i z południa, ze Krasu Słowackiego. Oferuje wspaniały widok na szeroką okolicę, którego jakość dopełnia wieża widokowa, postawiona w 1999. Przy czystym powietrzu jest stąd piękny widok na Wysokie Tatry. Na szczycie znajduje się łąka z interesującą florą górską i księga wejść.
Rezerwat.
Na Kloptaňu i w okolicach utworzono w 1993 rezerwat przyrody Kloptaň na obszarze ponad 27 ha. Przeważa w nim buk, klon jawor i duża ilość jodeł.

</doc>
<doc id="2830855" url="https://pl.wikipedia.org/wiki?curid=2830855" title="Fiodor Kałmyk">
Fiodor Kałmyk

Fiodor Kałmyk (ros. Фёдор Иванович Калмык, niem. Feodor Kalmück, ur. około 1765 w Kałmucji, zm. 27 stycznia 1832 w Karlsruhe) – malarz i miedziorytnik niemiecki pochodzenia kałmuckiego.
W styczniu 1771 chłopiec dostał się do niewoli kozackiej. W wieku 6 lat został przez Kozaków przewieziony do Petersburga i podarowany cesarzowej Katarzynie II. Tam został ochrzczony i otrzymał imię Fiodor Iwanowicz.
Cesarzowa podarowała chłopca księżnej badeńskiej Amalii Fryderyce z Hesji-Darmstadt, starszej siostrze przyszłego cesarza Pawła I. Fiodor rozpoczął w Karlsruhe studia medyczne, lecz po odkryciu uzdolnień plastycznych oddano go na naukę u nadwornych malarzy Josepha Mellinga i Philippa Jakoba Beckera. 
Kontynuował studia malarstwa i grafiki w szkole sztuk pięknych w Karlsruhe. Dzięki stypendium ufundowanemu przez margrabiego Karola Fryderyka Badeńskiego wyjechał w roku 1791 do Rzymu w towarzystwie przyszłego architekta Friedricha Weinbrennera. W Rzymie spotkał duńskiego rzeźbiarza Bertela Thorvaldsena, który sporządził kilka szkiców portretowych Kałmyka. 
W roku 1803 uczestniczył w wyprawie archeologicznej Lorda Elgina do Grecji, gdzie pracował przy wykopaliskach na Akropolu. 
W kwietniu 1803 Fiodor Kałmyk wyjechał do Anglii, by ukończyć rysunki z prac archeologicznych w Grecji. Po powrocie w 1806 został nadwornym malarzem księcia Badenii. W roku 1810 jeszcze raz wyjechał do Włoch, gdzie zwiedził Rzym, Neapol i Salerno, w Pompejach zapoznał się z wykopaliskami. 
Do najbardziej znanych grafik Fiodora Kałmyka należą „Triumf Galatei”, „Bachanalia”, „Mars i Wenus” oraz autoportret artysty. Wykonał też polichromie w świątyni ewangelickiej w Karlsruhe. 

</doc>
<doc id="2830857" url="https://pl.wikipedia.org/wiki?curid=2830857" title="Władimir Heptner">
Władimir Heptner

Władimir Gieorgijewicz Heptner, ros. Владимир Георгиевич Гептнер, trans. Vladimir Georgiyevich Heptner (ur. 22 czerwca 1901 – zm. 5 sierpnia 1975) – rosyjski zoolog, specjalista z zakresu zoologii i systematyki ssaków. Po śmierci Siergieja Ogniowa był filarem moskiewskiej szkoły zwierząt kręgowych.
Heptner był absolwentem wydziału przyrodniczego Uniwersytetu Moskiewskiego (1923) i przez całe swoje późniejsze życie był związany z tym wydziałem. W 1927 został kustoszem zbiorów kręgowców, w 1932 szefem działu ssaków działającego przy uczelni Muzeum Zoologicznego. Od 1950 roku pracował w Zakładzie Zoologii Kręgowców, jednak do końca kariery zawodowej pozostał naukowym patronem działu ssaków muzeum. Zainteresowania naukowe Heptnera były związane głównie z sytematyką ssaków Związku Radzieckiego.

</doc>
<doc id="2830859" url="https://pl.wikipedia.org/wiki?curid=2830859" title="Osadník">
Osadník

Osadník – szczyt na Słowacji w Górach Wołowskich, w Grupie Pipitki. Znajduje się na wschód od jej najwyższego szczytu.
Flora.
Masyw Pipitki prawie w całości pokrywają lasy, w niższych położeniach bukowe, w wyższych – świerkowe. Wierzchołek, w przeszłości odlesiony na skutek intensywnej działalności pasterskiej, w ciągu XX w. zarósł ponownie lasem. W ostatnich latach świerczyny masywu, osłabione przez korniki, zostały przetrzebione licznymi wiatrołomami.
Wykorzystanie gospodarcze.
Od XVIII w. masyw Pipitki był terenem intensywnych prac górniczych. W licznych małych kopalniach na terenach katastralnych wsi Krásnohorské Podhradie i Drnava, których ślady (m.in. sztolnie i hałdy skały płonnej) są widoczne zwłaszcza na południowo-zachodnich i południowych stokach masywu, wydobywano tu do połowy XX w. rudę żelaza.

</doc>
<doc id="2830860" url="https://pl.wikipedia.org/wiki?curid=2830860" title="Heptner">
Heptner



</doc>
<doc id="2830861" url="https://pl.wikipedia.org/wiki?curid=2830861" title="Phantoms of the High Seas">
Phantoms of the High Seas

Phantoms of the High Seas – dziesiąty album studyjny duetu muzycznego Nox Arcana. Wydany 13 października 2008 roku przez wytwórnię Monolith Graphics. Motywem przewodnim albumu są opowieści o piratach i statkach widmo. Data wydania tego albumu zbiega się ze świętem dnia Kolumba.
Muzyka i motyw.
W utworach można usłyszeć dźwięki instrumentów smyczkowych, dętych i bębny. Narrator, w osobie Josepha Vargo, opowiada opowieść o przeklętym statku pirackim o nazwie The Tempest. Instrumentom towarzyszą efekty dźwiękowe naśladujące wyjący wiatr, trzepotanie żagli, skrzypienie drewnianej łodzi porzuconej na morzu, śpiew syren wabiących żeglarzy do ich zagłady, męskie głosy załogi statku, a także odgłosy wystrzału z działa.
Artyści, kontynuując swoją myśl włączenia zagadek do opakowania CD, dołączyli do grafiki albumu mapę skarbów i kilka szyfrów.

</doc>
<doc id="2830864" url="https://pl.wikipedia.org/wiki?curid=2830864" title="Wash trade">
Wash trade

Wash trade (nie mylić z "wash sale") – termin określający nielegalne praktyki w handlu papierami wartościowymi na rynku publicznym. "Wash trade" polega na jednoczesnej sprzedaży i kupnie instrumentu, mającej na celu sztuczne ustalenie ceny bądź wolumenu handlowanego waloru. W założeniu ma to wpłynąć na zachowania pozostałych uczestników rynku – skłonić ich do sprzedaży po zaniżonej lub kupna po zawyżonej w ten sposób cenie i osiągnięcia korzyści własnych.
United States Securities and Exchange Commission (SEC) określa "wash trade" jako „transakcję papierami wartościowymi, która nie pociąga za sobą zmiany stanu ich posiadania”. Komisja definiuje to dosłownie jako "beneficial ownership" – termin z zakresu prawodawstwa amerykańskiego – czyli faktyczny stan posiadania, obejmujący sytuację gdy tytuł własności formalnie należy również do innej (powiązanej) osoby czy podmiotu.

</doc>
<doc id="2830865" url="https://pl.wikipedia.org/wiki?curid=2830865" title="Strzeszek syn Wawrzyńca">
Strzeszek syn Wawrzyńca

Strzeszek syn Wawrzyńca (ur. w II połowie XIV wieku w Łagiewnikach, zm. w 1438 lub 1442) – kanonik gnieźnieński, poznański, scholastyk łęczycki.
Życiorys.
Urodził się pod Kłeckiem we wsi Łagiewniki po zachodniej stronie Jeziora Gorzuchowskiego. W mieście, które już od XIII wieku posiadało szkołę założoną przez osadników niemieckich przy farze odebrał zapewne początkową edukację (podstawa łaciny). Następnie wyjechał do Czech, gdzie w 1398 r. ukończył bakalat na Uniwersytecie w Pradze. W 1402 r. otrzymał tytuł magistra praskiego. Rok później pełnił posługę jako wikariusz i altarysta w katedrze gnieźnieńskiej, a od 1411 r. działał również w Łowiczu. Od 1403 r. był plebanem w Witkowie. Kanonik gnieźnieński (1408 r.) i poznański (1411 r.). Był scholastykiem łęczyckim (1436 r.). Zmarł w 1438 r. lub 1442 r.

</doc>
<doc id="2830868" url="https://pl.wikipedia.org/wiki?curid=2830868" title="Kristina Fazekas">
Kristina Fazekas



</doc>
<doc id="2830872" url="https://pl.wikipedia.org/wiki?curid=2830872" title="Mary Alden">
Mary Alden

Mary Alden, właśc. "Mary Maguire Alden" (ur. 18 lipca 1883 w Nowym Jorku, zm. 2 lipca 1946 w Los Angeles) – amerykańska aktorka filmowa, której kariera rozpoczęła się w czasach kina niemego.
Filmografia.
Mary Alden, na przestrzeni ćwierćwiecza, wystąpiła łącznie w około 120 filmach fabularnych (długo- i krótkometrażowych).

</doc>
<doc id="2830873" url="https://pl.wikipedia.org/wiki?curid=2830873" title="Kościół św. Małgorzaty w Gostyniu">
Kościół św. Małgorzaty w Gostyniu

Kościół Świętej Małgorzaty w Gostyniu – najstarszy kościół rzymskokatolicki w mieście Gostyń. Należy do dekanatu gostyńskiego. Mieści się przy ulicy Przy Farze.
Historia i architektura.
Jest to świątynia gotycka, trzynawowa, halowa z wieżą 45 metrów wysoką, zbudowaną w latach 1418–1436, kruchta gotycka z 1523. Na piętrze znajduje się dobudowana kaplica Świętej Anny z 1529. W 1682 została uszkodzona pożarem, odbudowano ją w 1689. Z tego czasu pochodzi barokowe sklepienie nawy głównej, w prezbiterium i nawach bocznych sklepienia gwiaździste, w kaplicy siatkowe.
Wyposażenie.
Wnętrze bogate w zabytki. Główny ołtarz późnorenesansowy z około 1640 bogato rzeźbiony i złocony. W bocznym ołtarzu renesansowym krucyfiks gotycki, pod nim w predelli malowany na drzewie obraz Męczeństwo św. Wawrzyńca z warsztatu wielkopolskiego około 1550. W drugim bocznym ołtarzu barokowym obraz Madonny z Dzieciątkiem ze szkoły wielkopolskiej z XVII wieku. W prezbiterium po prawej stalle późnogotyckie z 1514 (na nich napis "1514 Szkovronek hoc disposuit"), pozostałe stalle barokowe. Ambona z XVIII wieku, jej baldachim wieńczą cztery postacie niewieście – symbole czterech części świata. Ławy i konfesjonały rokokowe. Przy schodach do kaplicy rokokowa chrzcielnica, w kruchcie wielka kropielnica wykuta w granicie. W kaplicy ołtarz późnorenesansowy z rzeźbą świętej Anny Samotrzeć z połowy XVI wieku, w predelli obraz Różdżka Jessego malowany na drzewie. Na konsolce późnogotycka rzeźba Madonny z Dzieciątkiem po 1510.

</doc>
<doc id="2830875" url="https://pl.wikipedia.org/wiki?curid=2830875" title="Luis Ángel García">
Luis Ángel García

Luis Ángel García Flores (ur. 11 lutego 1984 w Monterrey) – meksykański piłkarz występujący na pozycji obrońcy, obecnie zawodnik Tijuany.
Kariera klubowa.
García pochodzi z miasta Monterrey i jest wychowankiem tamtejszego klubu Tigres UANL. Po kilku latach gry w juniorach i rezerwach, nie mogąc przebić się do pierwszego zespołu, został wypożyczony na okres roku do drugoligowej ekipy Querétaro FC, gdzie z kolei od razu wywalczył sobie miejsce w wyjściowej jedenastce. W wiosennym sezonie Clausura 2005 triumfował z nią w rozgrywkach drugiej ligi meksykańskiej, co wobec porażki w decydującym dwumeczu z San Luis nie zaowocowało jednak awansem drużyny do najwyższej klasy rozgrywkowej. Po powrocie do Tigres rozpoczął treningi z seniorskim zespołem i w meksykańskiej Primera División zadebiutował za kadencji szkoleniowca Leonardo Álvareza, 20 sierpnia 2005 w zremisowanym 1:1 spotkaniu z Guadalajarą. W styczniu 2006 triumfował ze swoim klubem w InterLidze, dzięki czemu mógł wziąć udział w Copa Libertadores, lecz pozostawał głębokim rezerwowym ekipy. W styczniu 2007 udał się na kolejne, tym razem sześciomiesięczne wypożyczenie do Querétaro FC, grającego już w pierwszej lidze, jednak po rozegraniu zaledwie dwóch meczów spadł z nim do drugiej ligi na koniec sezonu 2006/2007.
Latem 2007 García został wypożyczony po raz kolejny, tym razem do Tiburones Rojos de Veracruz, w którego barwach spędził rok, regularnie pojawiając się na boiskach, jednak na koniec sezonu 2007/2008 zanotował z nim drugi w swojej karierze spadek do drugiej ligi. On sam pozostał jednak w najwyższej klasie rozgrywkowej, zasilając drużynę beniaminka, Indios de Ciudad Juárez, gdzie przez sześć miesięcy był głębokim rezerwowym. W styczniu 2009 wypożyczono go do Atlante FC z miasta Cancún, w którym nie rozegrał żadnego oficjalnego spotkania, po czym, także na zasadzie wypożyczenia, ponownie przeszedł do drugoligowego Tiburones Rojos de Veracruz. Tam przeważnie był podstawowym piłkarzem zespołu, jednak nie odniósł z nim żadnego sukcesu, podobnie jak wiosną 2011, kiedy to po raz drugi został wypożyczony do Veracruz, jednak tym razem pełnił w nim rolę rezerwowego. W połowie 2012 roku podpisał umowę z Club Tijuana, gdzie już w pierwszym sezonie, Apertura 2012, wywalczył największe osiągnięcie w karierze, mistrzostwo Meksyku, lecz ani razu nie pojawił się wówczas na ligowych boiskach.

</doc>
<doc id="2830877" url="https://pl.wikipedia.org/wiki?curid=2830877" title="Akcept">
Akcept

Akcept (łac. "acceptus" – przyjęty) – w potocznym języku prawniczym oznacza przyjęcie przekazu. Jest to jednostronna czynność prawna związana ze stosunkiem przekazu będąca oświadczeniem woli dłużnika złożonym w dowolnej formie, którego skutkiem jest przyjęcie do spełnienia świadczenia (głównie pieniężnego).
W literaturze postuluje się, aby w praktyce akcept zaznaczać w dokumentach przekazu, stąd też w konkretnych sytuacjach "akcept" może oznaczać taką właśnie adnotację.
Akcept może również być synonimem zgody na wystąpienie określonego skutku prawnego w ramach stosunków cywilnoprawnych. Rozumiany jest także jako adnotacja z podpisem lub sam podpis na dokumencie rozliczeniowym stwierdzające przyjęcie (akceptację) wynikającej z niego wierzytelności pieniężnej do zapłaty.

</doc>
<doc id="2830878" url="https://pl.wikipedia.org/wiki?curid=2830878" title="Atmore (Alabama)">
Atmore (Alabama)

Atmore – miasto w hrabstwie Escambia, w stanie Alabama w Stanach Zjednoczonych. Posiada lokalne lotnisko Atmore Municipal Airport

</doc>
<doc id="2830880" url="https://pl.wikipedia.org/wiki?curid=2830880" title="Pascal Sommer">
Pascal Sommer

Pascal Sommer (ur. 29 czerwca 1992 w Bubikon) – szwajcarski skoczek narciarski.
Na międzynarodowej arenie zadebiutował w 2007. 27 grudnia 2008 po raz pierwszy wziął udział w zawodach rangi Pucharu Kontynentalnego w Engelbergu. W lutym 2012 zajął indywidualnie 17. miejsce podczas mistrzostw świata juniorów w tureckim Erzurum, natomiast w drużynie był 6. Kilkakrotnie zdobywał medale mistrzostw Szwajcarii w drużynie.

</doc>
<doc id="2830882" url="https://pl.wikipedia.org/wiki?curid=2830882" title="Akceptacja kancelaryjna">
Akceptacja kancelaryjna

Akceptacja kancelaryjna - wyrażenie zgody przez osobę uprawnioną dla sposobu załatwienia sprawy lub aprobatę treści pisma.
&lt;br&gt; 
Akceptacja w systemie EZD.
Akceptacja projektów pism dokonywana jest wyłącznie w systemie EZD (Elektroniczne Zarządzanie Dokumentacją). Może być jedno- lub wielostopniowa. Akceptacja wielostopniowa polega na wstępnym zaakceptowaniu pisma przez osobę nieupoważnioną do podpisana pisma i przesłaniu lub przekazaniu pisma do akceptacji kolejnej osobie aż do ostatecznego zaakceptowania pisma przez osobę upoważnioną do podpisania pisma. Jeżeli projekt pisma przedstawiony do akceptacji nie wymaga poprawek, akceptujący podpisuje pismo. Jeżeli projekt pisma przedstawiony do akceptacji wymaga poprawek, akceptujący udziela prowadzącemu sprawę wskazówek dotyczących niezbędnych poprawek (nanosząc odpowiednie adnotacje i poprawki w postaci elektronicznej bezpośrednio na projekcie pisma lub dołączając je do projektu ustnie bądź z wykorzystaniem innych dostępnych środków komunikacji, gdy czasowo nie ma dostępu do systemu EZD). Akceptujący może także, po samodzielnym dokonaniu niezbędnych poprawek, zaakceptować poprawioną przez siebie wersję pisma. W przypadku ostatecznej akceptacji pisma przeznaczonego do wysyłki w postaci elektronicznej akceptujący podpisuje pism w postaci elektronicznej podpisem elektronicznym weryfikowanym w sposób określony w przepisach ustawy z dnia 17 lutego 2005 r. o informatyzacji działalności podmiotów realizujących zadania publiczne, chyba że przepisy odrębne wskazują potrzebę użycia określonego rodzaju podpisu. Pismo, o którym mowa w ust. 1, zachowuje się w aktach sprawy. 
Akceptacja w systemie tradycyjnym.
Akceptacja może być jednostopniowa lub wielostopniowa. Akceptacja wielostopniowa polega na wstępnym zaakceptowaniu pisma przez kolejne nieupoważnione do podpisania pisma osoby, aż do ostatecznego zaakceptowania pisma przez osobę upoważnioną do jego podpisania. Przekazanie projektów pism do akceptacji może nastąpić (w postaci papierowej albo w postaci elektronicznej. Wybór trybu przekazania projektów pism do akceptacji określa w zależności od stopnia akceptacji odpowiednio kierownik komórki organizacyjnej lub kierownik podmiotu. W przypadku, o którym mowa w ust. 3 pkt 1, na drugim egzemplarzu projektu pisma prowadzący sprawę umieszcza swój odręczny podpis (skrót podpisu) i datę jego złożenia. Jeżeli projekt pisma przedstawiony do akceptacji nie wymaga poprawek, akceptujący podpisuje pismo w dwóch egzemplarzach (jeden przeznaczony do wysyłki, a drugi do włączenia do akt sprawy), chyba że jest wymagana większa liczba egzemplarzy. Jeżeli projekt pisma przedstawiony do akceptacji wymaga poprawek, akceptujący udziela prowadzącemu sprawę wskazówek dotyczących niezbędnych poprawek (nanosząc odpowiednie adnotacje i poprawki bezpośrednio na projekcie pisma bądź ustnie. W przypadku gdy projekt pisma jest przedstawiony do akceptacji w postaci elektronicznej, akceptujący lub inna osoba na jego polecenie może dokonać bezpośrednio niezbędnych poprawek i sporządzić dwa egzemplarze pisma, o których mowa w ust. 63.

</doc>
<doc id="2830883" url="https://pl.wikipedia.org/wiki?curid=2830883" title="Akceptat">
Akceptat

Akceptat – potoczne określenie prawnicze, najczęściej łączone z podmiotem przekazanym w stosunku przekazu; jest to podmiot, którego zgoda (akcept) na wykonanie przekazu, powoduje powstanie obowiązku jego realizacji w stosunku do odbioru przekazu. W tym znaczeniu może występować w odniesieniu do różnych stosunków na podstawie przekazu.

</doc>
<doc id="2830884" url="https://pl.wikipedia.org/wiki?curid=2830884" title="Jan Mayländer">
Jan Mayländer

Jan Mayländer (ur. 29 marca 1992) – niemiecki skoczek narciarski, reprezentant klubu SC Degenfeld.
Przebieg kariery.
Na międzynarodowej arenie zadebiutował w 2007. 27 grudnia 2011 po raz pierwszy wziął udział w zawodach rangi Pucharu Kontynentalnego w Engelbergu, zajmując 40. miejsce. Dzień później zdobył pierwsze punkty do klasyfikacji generalnej, dzięki 13. pozycji. W lutym 2012 zajął indywidualnie 22. miejsce podczas Mistrzostw Świata Juniorów w tureckim Erzurum. Najlepszym miejscem, jakie zajął w zawodach Pucharu Kontynentalnego, jest 4., zdobyte w Sapporo 13 stycznia 2013.
Reprezentując Badenię-Wirtembergię zdobywał medale mistrzostw Niemiec w zawodach drużynowych: srebrny w 2013 oraz brązowy w 2008 i 2012.

</doc>
<doc id="2830885" url="https://pl.wikipedia.org/wiki?curid=2830885" title="Fern Andra">
Fern Andra

Fern Andra właś. "Vernal Edna Andrews" (ur. 24 listopada 1893 w Watseka w stanie Illinois, zm. 8 lutego 1974 w Aiken w stanie Karolina Południowa) – amerykańska aktorka filmowa czasów kina niemego, jak również epizodycznie scenarzystka i producentka filmowa. 

</doc>
<doc id="2830888" url="https://pl.wikipedia.org/wiki?curid=2830888" title="Chelsworth Common">
Chelsworth Common

Chelsworth Common – przysiółek w Anglii, w hrabstwie Suffolk, w dystrykcie Babergh, w civil parish Chelsworth. Posiada 2 wymienionych budynków, w tym Lower Common Farmhouse i Upper Common Cottages. Znajduje się 18.3 km od Ipswich.

</doc>
<doc id="2830889" url="https://pl.wikipedia.org/wiki?curid=2830889" title="Ratusz w Paryżu">
Ratusz w Paryżu

Ratusz w Paryżu ("hôtel de ville de Paris") – ratusz w Paryżu, siedziba miejscowej rady miejskiej. Znajduje się w 4. dzielnicy, przy placu de l'Hôtel de Ville. Poza funkcją administracyjną pełni również funkcje reprezentacyjne – jest wykorzystywany jako miejsce odbywania się oficjalnych uroczystości. 
W czasie rewolucji francuskiej król Ludwik XVI inicjowany do loży Trois-Frères à l'Orient de la Cour, w czasie uroczystości pojednania z Paryżanami, trzy dni po zdobyciu Bastylii został na Ratuszu Paryskim przywitany ceremonialnym wolnomularskim "voûte d'acier" (skrzyżowanie szpad nad głową).
Obecny budynek został wzniesiony w latach 1874-1882 jako rozbudowana rekonstrukcja XVII-wiecznego ratusza, który został spalony podczas Komuny Paryskiej. Został zbudowany w stylu neorenesansowym według projektu architektów Théodora Ballu i Édouarda Deperthes'a. Jego fasada jest bogato zdobiona ornamentami, kolumnami, wieżyczkami i 136 rzeźbami najważniejszych paryskich osobistości. Nad głównym wejściem znajduje się zegar, a po dwóch stronach rzeźby przedstawiające alegorię sztuki, autorstwa Laurenta Marqueste'a, i alegorię nauki, autorstwa Jules'a Blancharda. Wewnątrz znajduje się dekorowana sala balowa Salle des Fêtes, w której mer Paryża wydaje przyjęcia i przyjmuje ważnych gości. 

</doc>
<doc id="2830890" url="https://pl.wikipedia.org/wiki?curid=2830890" title="Tobias Löffler">
Tobias Löffler

Tobias Löffler (ur. 19 lipca 1994) – niemiecki skoczek narciarski, reprezentant klubu ST Schonach-Rohrhardsberg, brązowy medalista drużynowy Mistrzostw Świata Juniorów 2013.
Na międzynarodowej arenie zadebiutował w 2011 podczas zawodów Alpen Cup w słoweńskim Kranju. 14 stycznia 2012 po raz pierwszy wziął udział w zawodach rangi Pucharu Kontynentalnego w Titisee-Neustadt, zajmując 30. miejsce. W lutym 2012 zajął z drużyną 5. miejsce podczas mistrzostw świata juniorów w tureckim Erzurum. W zawodach drużynowych na Mistrzostwach Świata Juniorów w Narciarstwie Klasycznym 2013 w Libercu zdobył brązowy medal.

</doc>
<doc id="2830892" url="https://pl.wikipedia.org/wiki?curid=2830892" title="Stone Street">
Stone Street

Stone Street – przysiółek w Anglii, w hrabstwie Suffolk, w dystrykcie Babergh, w civil parish Boxford. Znajduje się 9.6 km od Sudbury.

</doc>
<doc id="2830894" url="https://pl.wikipedia.org/wiki?curid=2830894" title="Grangemouth">
Grangemouth

Grangemouth (gael. "Inbhir Ghrainnse") – miasto w Szkocji, w jednostce administracyjnej Falkirk, historycznie w hrabstwie Stirlingshire. Port morski położony na południowym brzegu zatoki Firth of Forth (ok. 40 km na zachód od centrum Edynburga i ok. 5 km na wschód od Falkirk) u ujścia potoku Grange Burn oraz rzeki Carron do estuarium utworzonego przez ujście rzeki Forth do Morza Północnego.
W 1768 roku w związku z budowanym kanałem Forth and Clyde (oddanym do eksploatacji w 1790) powstała w miejscu obecnego miasta osada, nazwana "Sealock", później przemianowano ją na "Grangeburnmouth" i ostatecznie na "Grangemouth". Według spisu ludności z 2001 roku miasto liczyło 17 906 mieszkańców.
W porcie Grangemouth znajduje się największy terminal kontenerowy Szkocji przeładowujący rocznie 9 milionów ton ładunków. W mieście zlokalizowana jest także rafineria ropy naftowej o wydajności 210 tys. baryłek dziennie, będąca własnością koncernów Ineos i PetroChina.
W mieście rozwinął się przemysł chemiczny rafineryjny oraz stoczniowy.

</doc>
<doc id="2830895" url="https://pl.wikipedia.org/wiki?curid=2830895" title="NGC 1652">
NGC 1652

NGC 1652 (również NGC 1649 lub ESO 55-SC32) – gromada otwarta znajdująca się w gwiazdozbiorze Złotej Ryby, w Wielkim Obłoku Magellana.
Odkrył ją John Herschel 2 listopada 1834 roku, a odkrycie to zostało skatalogowane przez Johna Dreyera w "New General Catalogue" jako NGC 1652. Najprawdopodobniej ten sam obiekt Herschel obserwował też 23 grudnia tego samego roku, jednak pozycja obliczona wtedy przez niego różniła się od tej z pierwszej obserwacji o 9 minut kątowych, co sprawiło, że skatalogował gromadę jako nowo odkryty obiekt; Dreyer skatalogował tę późniejszą obserwację Herschela pod numerem NGC 1649. Niektóre źródła, np. baza SIMBAD, jako NGC 1649 identyfikują inną pobliską, lecz słabiej widoczną gromadę gwiazd, oznaczaną także jako ESO 55-31 lub KMHK 22.

</doc>
<doc id="2830899" url="https://pl.wikipedia.org/wiki?curid=2830899" title="The Born Free Tour">
The Born Free Tour

The Born Free Tour – druga wspólna trasa koncertowa gitarzysty zespołu Queen, Briana Maya i Kerry Ellis, która odbyła się na przełomie 2012 i 2013 r. W 2012 Brian i Kerry dali 11 koncertów w Anglii. W 2013 trasa obejmowała ponownie 11 koncertów w Anglii, po 1 w Irlandii, Francji i Austrii oraz 4 we Włoszech. W repertuarze znalazły się utwory z repertuaru Kerry Ellis, Queen oraz cover Boba Dylana „Knockin’ On Heaven’s Door”.

</doc>
<doc id="2830904" url="https://pl.wikipedia.org/wiki?curid=2830904" title="Forever Live">
Forever Live

Forever Live – album koncertowy brytyjskiego, neoprogresywnego zespołu IQ wydany na 2 płytach CD, oraz na wideo.

</doc>
<doc id="2830906" url="https://pl.wikipedia.org/wiki?curid=2830906" title="Skalisko (szczyt)">
Skalisko (szczyt)

Skalisko (1293 m n.p.m.) – szczyt w Górach Wołowskich na Słowacji. Leży w grupie Złotego Stołu, w głównym grzbiecie Gór Wołowskich.
Ogólne informacje.
Szczytowa, ponad 10-metrowa grupa skał o nazwie Skalisko znajduje się na bezleśnym szczycie Wołowca (słow. "Volovec"), masywu w Górach Wołowskich. Ze szczytowej skały oferuje wyjątkowy widok na okolicę. Przy czystym powietrzu można zobaczyć nawet Wysokie Tatry, Kráľovą hoľę, Zamek Spiski, Kras Słowacki itd.
Na początku XX w. węgierski autor Jenő Reguly podawał dla szczytu nazwy: "Nagy-kő (Volovecz, Pozsárló albo Ochsenberg) 1290 m-re" oraz dla jego południowego trabanta zwanego "Malá skala" (1225 m n.p.m.) nazwy "Ramzsás (Volovcsik) 1225 m-re" (gdzie węg. "Nagy-kő" znaczy Wielki Kamień, zaś niem. "Ochsenberg" - Wołowa Góra).
Po pierwszym arbitrażu wiedeńskim (2 grudnia 1938 r.), kiedy hitlerowskie Niemcy i faszystowskie Włochy „rozsądziły” spór węgiersko-czechosłowacki, przyznając Węgrom znaczną część południowych ziem Słowacji, nowa granica węgiersko-czechosłowacka biegła grzbietem Gór Wołowskich m.in. przez Skalisko. Wierzchołek Skaliska stał się na kilka miesięcy (do chwili zajęcia przez węgierskie wojska reszty Rusi Podkarpackiej) najwyższym punktem Węgier. Węgrzy nazwali ten szczyt wówczas "Barát-kö" – co znaczy Przyjacielska Skała. Stąd na starszych słowackich mapach oznaczany był czasem jako "Baracká skala" lub "Baračka".
Poniżej Skaliska, około 15 minut w dół zielonym szlakiem, znajduje się schronisko turystyczne pod Wołowcem (słow. "Chata pod Volovcom"). Schronisko oferuje nocleg i wyżywienie dla turystów. Tuż przy schronisku można zaczerpnąć wody z górskiego strumienia.

</doc>
<doc id="2830909" url="https://pl.wikipedia.org/wiki?curid=2830909" title="Betty Amann">
Betty Amann

Betty Amann właś. "Philippine Amann" (ur. 10 marca 1905 w Pirmasens, zm. 3 sierpnia 1990 w Westport) – niemiecka aktorka filmowa.

</doc>
<doc id="2830915" url="https://pl.wikipedia.org/wiki?curid=2830915" title="NHibernate">
NHibernate

NHibernate – biblioteka programistyczna służąca do wykonywania mapowania obiektowo-relacyjnego na platformie .NET.
NHibernate jest rozwijany w ramach projektu Hibernate.

</doc>
<doc id="2830916" url="https://pl.wikipedia.org/wiki?curid=2830916" title="Kanada na Zimowych Igrzyskach Olimpijskich 1928">
Kanada na Zimowych Igrzyskach Olimpijskich 1928

Kanadę na Zimowych Igrzyskach Olimpijskich 1928 reprezentowało 23 zawodników. Był to drugi start Kanady na zimowych igrzyskach olimpijskich. 
Skład kadry.
Hokej na lodzie.
Tabela
"Lp. = lokata, M = liczba rozegranych spotkań, W = Wygrane, P = Porażki, G+ = Gole strzelone, G- = Gole stracone"

</doc>
<doc id="2830917" url="https://pl.wikipedia.org/wiki?curid=2830917" title="Kościół Niepokalanego Poczęcia Najświętszej Maryi Panny w Kozielcu">
Kościół Niepokalanego Poczęcia Najświętszej Maryi Panny w Kozielcu

Kościół Niepokalanego Poczęcia Najświętszej Maryi Panny w Kozielcu – katolicki kościół filialny zlokalizowany w Kozielcu (powiat bydgoski).
Historia.
Kościół powstał w 1906 roku jako protestancki. Zlokalizowano go w malowniczym miejscu, na krawędzi doliny wiślanej, z widokiem na rzekę. W 1947 władze wspólnoty protestanckiej z Bydgoszczy przekazały świątynię Kościołowi rzymskokatolickiemu. Od 1948 był to kościół filialny parafii w Niewieścinie, obecnie we Włókach.
Architektura.
Obiekt zbudowany z muru pruskiego, oszalowany deskami, a wewnątrz otynkowany. Gruntownie odnowiony na przełomie XX i XXI wieku. Wystrój wnętrza bardzo prosty. W ołtarzu obraz Matki Boskiej, namalowany przez Edwarda Otlewskiego ze Świecia i poświęcony w 1989. Przy kościele znajduje się kapliczka maryjna z 1991 oraz jeden z cmentarzy parafialnych.

</doc>
<doc id="2830919" url="https://pl.wikipedia.org/wiki?curid=2830919" title="Rocznik Jordana">
Rocznik Jordana

Rocznik Jordana ("Rocznik Jordana i Gaudentego") – niezachowany, najstarszy średniowieczny polski rocznik z przełomu X i XI w.
"Rocznik Jordana" był kontynuacją niemieckiego "Rocznika fuldajskiego", który z kolei stanowił dokonaną w Fuldzie kompilację roczników "hersfeldzkiego" i "korbejskiego", poszerzoną o katalog arcybiskupów mogunckich. Zapiski pochodzenia niemieckiego przypuszczalnie dotarły w 1. połowie X wieku do Pragi, gdzie zostały wzbogacone miejscowymi wydarzeniami (m.in. śmierć św. Wacława w 929), a następnie około 970 trafiły do Gniezna wraz z biskupem misyjnym Jordanem. Rocznik początkowo prowadzony był pod nadzorem Jordana, następnie trafił pod opiekę pierwszego arcybiskupa gnieźnieńskiego Radzima Gaudentego. Około 1000 roku w roczniku pojawiła się grupa zapisków odnoszących się do żywota i męczeństwa św. Wojciecha. 
Zapiski rocznika zostały prawdopodobnie około 1032 przepisane do "Rocznika Rychezy", również zaginionego. Z "Rocznika Rychezy" zapiski przeszły do zachowanego "Rocznika kapituły krakowskiej", dzięki czemu przetrwały. W 1038 rocznik został zrabowany podczas najazdu czeskiego księcia Brzetysława, wywieziony z Polski, zaś dalsze jego losy nie są znane. Część polskich historyków stawia hipotezę, że "Rocznik Jordana" po przewiezieniu do Pragi mógł stać się podstawą nowej fazy annalistyki czeskiej, na co wskazuje obecność w źródłach czeskich informacji dotyczących wydarzeń w Polsce (zapiski o św. Wojciechu, Pięciu Braciach Męczennikach, śmierci Bolesława Chrobrego).
"Rocznik Jordana" zawierał najstarsze zapisy dotyczące dziejów Polski:

</doc>
<doc id="2830920" url="https://pl.wikipedia.org/wiki?curid=2830920" title="Herfried Hoinkes">
Herfried Hoinkes

Herfried Hoinkes (ur. 1916 w Bielsku, zm. 4 kwietnia 1975 w Innsbrucku) – austriacki meteorolog i glacjolog.
Pierwsze lata.
Urodził się w Bielsku (dziś Bielsko-Biała) na Śląsku Austriackim. Po maturze studiował przez rok matematykę i fizykę w Królewcu, po czym w 1937 r. przeniósł się do Innsbrucku, gdzie studiował meteorologię u Arthura Wagnera i w roku 1940 uzyskał doktorat. Habilitował się w 1949 r. pracą "Dzienne zmiany ciśnienia i temperatury w dolnej troposferze do wysokości 5 km i ich wzajemne relacje w ujęciu statystyczno-synoptycznym". W 1956 r. zastąpił Alberta Defanta na stanowisku kierownika Instytutu Meteorologii i Geofizyki Uniwersytetu w Innsbrucku.
Działalność.
Hoinkes był jednym z czołowych glacjometeorologów na świecie. Już początkiem lat 40. zajmował się pomiarami lodowców alpejskich. Rozwinął metody meteorologii mikroskalowej pozwalające lepiej określić bilans ciepła masy lodowców. Konieczne było przy tym rozwiązanie licznych problemów pomiarowych, co udało się dzięki zaangażowaniu i oddaniu załogi. Od 1952 r. kierował pomiarami lodowca Hintereisferner w Alpach Ötztalskich, poprzez które nie tylko dokładnie określił jego bilans ciepła i promieniowania, ale także udowodnił, że wiatr lodowcowy nie działa na lód konserwująco, lecz powoduje przyrost jego ciepła. 
Ponieważ zmiany masy lodowca wpływają nie tylko na mikroklimat najbliższego otoczenia, w ostatnich latach Hoinkes skupił się na związkach między ruchami lodowcowymi a wahaniami klimatu. Wspólnie z pracownikami innsbruckiego instytutu meteorologicznego udało mu się rozwinąć metodę pozwalającą na podstawie pomiarów ze stacji klimatycznej w bliskości lodowca określić zmiany w jego masie.
Jego działalność naukowa nie ograniczała się jednak tylko do lodowców alpejskich. Podczas Międzynarodowego Roku Geofizyki 1957–1958 wziął udział w amerykańskiej wyprawie antarktycznej, gdzie powierzono mu prowadzenie stacji badawczej Little America III na Lodowcu Szelfowym Rossa. Miał istotny wkład w badania nad bilansem ciepła i promieniowania Antarktydy.
Praca publiczna.
W latach 1963–1967 Hoinkes był przewodniczącym Międzynarodowej Komisji ds. Śniegu i Lodu Asocjacji Hydrologicznej Międzynarodowej Unii Geodezji i Geofizyki, a potem do 1971 r. jej wiceprzewodniczącym. Po śmierci Raimunda von Klebelsberga w roku 1970 przejął wraz z Hansem Kizlem redakcję „Zeitschrift für Gletscherkunde und Glazialgeologie” („Magazyn Glacjologii i Glacjogeologii”). Był członkiem Niemieckiej Akademii Przyrodników Leopoldina w Halle i członkiem korespondencyjnym Austriackiej Akademii Nauk, Bawarskiej Akademii Nauk oraz Akademii Nauk i Literatury w Moguncji.
Nagrody.
Za swoje osiągnięcia naukowe został odznaczony Austriacką Odznaką Honorową za Naukę i Sztukę I Klasy.

</doc>
<doc id="2830922" url="https://pl.wikipedia.org/wiki?curid=2830922" title="Kościół Ścięcia Świętego Jana Chrzciciela w Pleszewie">
Kościół Ścięcia Świętego Jana Chrzciciela w Pleszewie

Kościół Ścięcia Świętego Jana Chrzciciela w Pleszewie – rzymskokatolicki kościół parafialny w mieście Pleszew. Mieści się przy Placu Kościelnym. Należy do dekanatu Pleszew.
Historia i architektura.
Świątynia istnieje co najmniej od XIV stulecia i do 1806 roku otoczona była cmentarzem grzebalnym. Budowla murowana, orientowana, zbudowana jako gotycka i odbudowana po spaleniu w 1606 i 1715. Częściowo spalona w 1806 roku. i odbudowana w latach 1807–1822, eklektyczna, z elementami gotyckich murów. Powiększona w 1854 roku o wschodnią zakrystię, a w latach 1873–1878 o neogotycką kaplicę św. Józefa. W 1933 roku została wpisana do rejestru zabytków. W latach pięćdziesiątych XX wieku na ścianach i sklepieniach naw oraz prezbiterium zostały wykonane sztukaterie o charakterze rokokowym przez Jana Żaka, stiuki kolumn i ołtarza głównego wykonane przez Leona Cybińskiego, jak i sklepienie w prezbiterium.
Wyposażenie.
Kościół posiada trzy ołtarze w stylu barokowo-klasycystycznym, z przebudowanymi zakończeniami. W kaplicy św. Józefa znajduje się pseudogotycki ołtarz z około 1898 roku, wykonany w warsztacie Antoniego Szymańskiego oraz pseudogotycka chrzcielnica. Na fasadzie budowli są umieszczone dwie tablice z 1925 roku zaprojektowane przez Władysława Marcinkowskiego upamiętniające ofiary I wojny światowej, powstania wielkopolskiego oraz wojny polsko-radzieckiej, a na elewacji północnej – księdza Kazimierza Niesiołowskiego (wykonana w 1974 roku) i ks. Jerzego Popiełuszki (wykonana w 1999 roku) oraz dwie tablice poświęcone św. Janowi Chrzcicielowi, ustanowionemu patronem Pleszewa w 2003 roku.

</doc>
<doc id="2830923" url="https://pl.wikipedia.org/wiki?curid=2830923" title="Subterranea">
Subterranea

Subterranea – album koncepcyjny brytyjskiego, neoprogresywnego zespołu IQ, wydany w 1997 roku. Jest to jednocześnie pierwszy, dwupłytowy, studyjny album grupy.
Opowiada on człowieku, który w wyniku eksperymentu swego opiekuna - zwanego na początku „Providerem” - był od wieku dziecięcego wychowywany w oderwaniu od świata zewnętrznego, by jako dorosły człowiek być wypuszczonym i doświadczać świata od zera. Życie na wolności jest dla niego bardzo ciężkie, mieszka z bezdomnymi („Sleepless Accidental”), przeżywa miłość („Speak My Name”) i wiele innych przygód, w końcu decyduje się zemścić się na swoim prześladowcy - Mockenrue, gdy odkrywa („Somewhere In Time”), że jego ofiar jest więcej - a wszystkie mają na ciele charakterystyczny symbol „domina” z kołem w środku. Ofiary te łączą się we wspólnej walce („High Waters” - „The Narrow Margin”) którą przeżywa tylko główny bohater. Ostatecznie decyduje się on na powrót do dawnego „miejsca odosobnienia”, stwierdziwszy, że życie we współczesnym świecie jest zbyt niebezpieczne.

</doc>
<doc id="2830924" url="https://pl.wikipedia.org/wiki?curid=2830924" title="FedExForum">
FedExForum

FedExForum - hala sportowa zlokalizowana w Memphis w stanie Tennessee w USA. W hali rozgrywają swoje mecze drużyny Memphis Grizzlies w NBA i University of Memphis w NCAA. 
Hala została oficjalnie otwarta we wrześniu 2004 roku. Koszt budowy wyniósł 250 milionów dolarów, a obiekt jest własnością miasta. Prawa tytularne zostały zakupione przez firmę z Memphis – FedEx za 92 miliony dolarów. 
Na obiekcie mogą odbyć się mecze hokeja na lodzie, koncerty, walki UFC lub WWE.

</doc>
<doc id="2830926" url="https://pl.wikipedia.org/wiki?curid=2830926" title="Windows Live ID">
Windows Live ID



</doc>
<doc id="2830927" url="https://pl.wikipedia.org/wiki?curid=2830927" title="Junior Braithwaite">
Junior Braithwaite

Junior Braithwaite, właśc. Franklin Delano Alexander Braithwaite (ur. 4 kwietnia 1949 w Kingston, zm. 2 czerwca 1999 tamże) – jamajski wokalista, znany przede wszystkim jako najmłodszy z szóstki współzałożycieli grupy muzycznej The Wailers.
Życiorys.
Urodził się i dorastał przy Third Street, w slumsach stolicy Jamajki; tam zaprzyjaźnił się m.in. z mieszkającymi przy Second Street Bobem Marleyem i Neville'em "Bunnym" Livingstonem. Podobnie jak oni uczęszczał na organizowane przez Joego Higgsa darmowe warsztaty muzyczne dla początkujących wokalistów. Co więcej, babcia Braithwaite'a, która opiekowała się nim od czasu wyjazdu rodziców do USA, wychowywała także Roya Wilsona, który na początku lat 60. stworzył z Higgsem niezwykle popularny duet wokalny Higgs &amp; Wilson; ich wspólne próby na podwórzu kamienicy stanowiły dla młodego Braithwaite'a pierwszą muzyczną inspirację. W roku 1962 Marley, Livingstone oraz jeszcze jeden ich przyjaciel z sąsiedztwa, Peter Tosh, pod okiem Higgsa zaczęli wspólne próby pod budowę zespołu. Wkrótce Marley postanowił zaprosić do grupy także 13-letniego wówczas Braithwaite'a, by śpiewał wraz z nim główne partie. Do czwórki nastoletnich wokalistów dołączyły także dwie znajome dziewczyny z sąsiedztwa i w tym składzie uformował się zespół, początkowo nazwany The Teenagers, później The Wailing Rudeboys, The Wailing Wailers i ostatecznie – The Wailers.
W roku 1963 młodym muzykom udało się nawiązać współpracę z jednym z najbardziej wpływowych producentów w kraju, Clementem "Sir Coxsonem" Doddem, który umożliwił im zarejestrowanie pierwszych nagrań w Studio One (były to piosenki utrzymane w popularnym wówczas na wyspie rytmie ska). Mimo iż Sir Coxsone to właśnie Braithwaite'a widział w roli lidera The Wailers, podczas większości sesji nagraniowych wiodący wokal obejmował dzięki swej charyzmie Marley; on też prowadził zespół podczas występów na żywo. Rola Braithwaite'a ograniczała się przeważnie do wykonywania chórków. Jako głównego wokalistę usłyszeć go można jedynie w czterech utworach: "Don't Ever Leave Me", "Habits" "Straight and Narrow Way" oraz "It Hurts To Be Alone". Ostatni z wymienionych singli, do którego Braithwaite samodzielnie napisał tekst, szybko zdobył dużą popularność na Jamajce i do dziś pozostaje jedną z najbardziej znanych kompozycji z początkowych lat działalności The Wailers.
Nagranie do "It Hurts To Be Alone" zarejestrowane zostało na krótko przed wylotem Braithwaite'a do USA w ostatnich dniach sierpnia 1964 roku. Postanowił on porzucić karierę wokalisty i opuścił zespół, dołączając do swoich rodziców w Chicago, gdzie planował studiować medycynę i zostać lekarzem. Podjął naukę w katolickim liceum St. Mel High School, następnie zaś dostał się na studia medyczne na Uniwersytecie Chicagowskim. Jako że nigdy nie rozstawał się z muzyką i śpiewem, zyskał na uczelni pseudonim "The Singing Doctor". Zaczął odbywać praktyki lekarskie, jednak przez kłopoty z narkotykami stracił licencję na wykonywanie zawodu, co uniemożliwiło mu znalezienie pracy. W czerwcu 1975 roku w klubie nocnym Quiet Knight spotkał Marleya, który występował tam w ramach trasy koncertowej Natty Dread Tour. Będący już wówczas gwiazdą światowego formatu Marley zaproponował Braithwaite'owi powrót do The Wailers, jednak ten zmuszony był odmówić, gdyż podobnie jak wielu innych jamajskich imigrantów nie miał wystarczająco pieniędzy by móc wrócić do rodzinnego kraju.
Pomimo problemów finansowych, mieszkając w Chicago Braithwaite nie porzucił swoich pasji muzycznych – śpiewał jako główny wokalista tamtejszych zespołów reggae, takich jak New Era Reggae Band czy też One Love Reggae Band. Na jakiś czas przeprowadził się do Wisconsin, zaś w roku 1984 powrócił na Jamajkę by wziąć udział w projekcie reaktywacji The Wailers, organizowanym z inicjatywy Livingstone'a i Tosha. Planowana wielka trasy koncertowa nie doszła do skutku ze względu na zamordowanie Tosha we wrześniu 1987 roku, zaś wydanie płyty opóźniło się o kilka lat w związku ze sporem sądowym pomiędzy Livingstonem a wytwórnią Tuff Gong. Ostatecznie album ten, zatytułowany "The Never Ending Wailers", ukazał się w roku 1993, nie odnosząc spodziewanego sukcesu. Na krążku znalazły się największe przeboje z początkowego okresu działalności Wailersów, w odświeżonej aranżacji. Braithwaite'a usłyszeć można jako wokalistę w piosenkach "Collie Plum Tree", "Nice Time" oraz "Together", zaśpiewał również chórki w większości pozostałych utworów.
W międzyczasie, Braithwaite podjął próbę rozpoczęcia kariery solowej na Jamajce. Według lokalnej gazety "Jamaican Observer", pracował nad wspólnym projektem z żeńską grupą wokalną Fourth Street Sisters, wystąpił także podczas jednej z edycji imprezy Heineken Startime, organizowanej w klubie Countryside. Wszystkie plany pokrzyżowała tragiczna śmierć wokalisty. Zginął 2 czerwca 1999 roku, kiedy to trzech uzbrojonych mężczyzn wtargnęło do domu Lawrence'a "Chadda" Scotta, gdzie akurat przypadkiem przebywał zaprzyjaźniony z nim Braithwaite. Bandyci otworzyli ogień, w wyniku którego Scott zginął na miejscu, zaś ciężko ranny w głowę Braithwaite został przewieziony do Szpitala Publicznego w Kingston, gdzie zmarł z powodu odniesionych obrażeń. Sprawców napaści nigdy nie ustalono; według wstępnych przypuszczeń policji podłożem egzekucji były prawdopodobnie porachunki gangsterskie.

</doc>
<doc id="2830930" url="https://pl.wikipedia.org/wiki?curid=2830930" title="Stanisław Zbrowski">
Stanisław Zbrowski

Stanisław Zbrowski (ur. 1887, zm. 7 października 1905) – polski działacz socjalistyczny.
Życiorys.
Urodził się w 1887. Był uczniem Szkoły Handlowej. Wstąpił do Organizacji Bojowej PPS. Został wybrany do wykonania zamachu na rosyjskiego oficera, kapitana Michała Zabiełłę, który wydał rozkaz strzelania do manifestujących pokojowo robotników w Skarżysku. Planowany zamach miał się wydarzyć na ulicy Lubelskiej w Radomiu. Zbrowski zdecydował się wykonać go samodzielnie, bez obstawy. 7 października 1905 rzucona pod nogi kapitanowi bomba nie wybuchła. Podczas odwrotu po dokonaniu zamachu zastrzelił ścigającego go policjanta Kandaurowa. Następnie wobec beznadziejnego położenia, otoczony przez żandarmerię popełnił samobójstwo strzałem z broni w ostatnich chwilach wołając "Niech żyje Polska". Jego pogrzeb odbył się z licznym udziałem żałobników. Został pochowany na cmentarzu przy ul. Limanowskiego. W atmosferze wzburzenia po zdarzeniu mieszkańcy Radomia manifestacyjnie wznosili w mieście barykady
Jego brat Wacław (1889-1956) ps. „Braciszek” został członkiem i szefem „uczniowskiej piątki bojowej” (wraz z nim Jan Gruszczyński, Jerzy Pieczynis, Roman Machnicki, Stefan Rodkiewicz, Stanisław Werner (wszyscy z „handlówki”) i Teodor Latomski.
Upamiętnienie.
Decyzją Rady Miejskiej w Radomiu z 23 września 1936 "w uznaniu wielkich zasług, położonych rewolucyjnej walce z caratem" uchwaliła nazwać imieniem Stanisława Zbrowskiego ulicę Gołębiowską w Radomiu na odcinku od ul. Stefana Żeromskiego do ul. Kozienickiej.

</doc>
<doc id="2830932" url="https://pl.wikipedia.org/wiki?curid=2830932" title="Rocznik Rychezy">
Rocznik Rychezy

Rocznik Rychezy – zaginiony średniowieczny polski rocznik z XI–XIII wieku.
"Rocznik Rychezy" był kontynuacją niemieckiego "Rocznika kolońskiego", stanowiącego kompilację "Rocznika z Reichenau" ("augijskiego") i dawniejszego kolońskiego. Spisany na tablicy paschalnej trafił do Polski wraz z wyposażeniem Rychezy, poślubionej w 1013 przez Mieszka II. Rocznik prowadzono od 1013 w Gnieźnie lub Krakowie, gdzie Mieszko mógł rezydować w wydzielonej sobie dzielnicy. W roczniki odnotowywano głównie wydarzenia dynastyczne. Znalazły się tam m.in. zapiski o narodzinach syna Kazimierza w 1016 i oddaniu go do szkoły w 1026. Prawdopodobnie około 1032 dodane zostały do niego zapiski z "Rocznika Jordana", pierwszego polskiego rocznika, dzięki czemu zachowały się. Po 1031, po ucieczce Mieszka z kraju, Rycheza udała się wraz z synami na wygnanie do Niemiec, zabierając ze sobą rocznik. 
Rocznik powrócił do Polski około 1039 razem Kazimierzem Odnowicielem i znalazł się w nowej stolicy – Krakowie, gdzie był kontynuowany i poszerzany. Być może w jego redagowaniu miał udział biskup krakowski Lambert II Suła. Z czasem rocznik zatracił dworski charakter, a zapiski dotyczące dostojników kościelnych stały się coraz liczniejsze. Przypuszczalnie pod koniec XII w. przekształcił się w dzieło kapituły i prowadzony był do 1266. "Rocznik Rychezy" nie zachował się do współczesnych czasów, jednak jeszcze w XII w. stał się podstawą przeróbek i nowych redakcji. Wykorzystany został przy tworzeniu "Kroniki Galla Anonima", "Rocznika świętokrzyskiego dawnego" i "Rocznika kapituły krakowskiej", jego wpływy stwierdzono też w "Roczniku kapitulnym poznańskim" i "Roczniku lubińskim". Z tego powodu uważany jest za podstawę i źródło średniowiecznej polskiej annalistyki.

</doc>
<doc id="2830933" url="https://pl.wikipedia.org/wiki?curid=2830933" title="Corvus J">
Corvus J

M/S Corvus J – kontenerowiec (znak wywoławczy 5BRV3, nr inentyfikacyjny IMO: 9262895) bandery cypryjskiej, o nośności 8372 DWT i pojemności 630 TEU, wybudowany w 2003 roku w stoczni Detlef Hegemann Rolandwerft w Berne (Dolna Saksonia, Niemcy). Pierwotnie pływał pod nazwą "Maersk Westland", potem jako "Dana Gothia". Ma długość 133,6 m, szerokość 19,4 m i zanurzenie maksymalne 9,45 m. Napęd statku zapewnia silnik "Maschinenbau Kiel" (MaK) /Caterpillar typu 8M43 o mocy 7200 kW, dzięki któremu osiąga na morzu maksymalną szybkość 17 węzłów. Załogę kontenerowca stanowi 12 marynarzy.
5 grudnia 2012 wieczorem, płynąc ze szkockiego portu Grangemouth do Antwerpii w Belgii i znajdując się na Morzu Północnym około 40 mil od wybrzeża holenderskiego na wysokości Rotterdamu, zderzył się ze statkiem Baltic Ace, płynącym z Zeebrugge (Belgia) do Kotka w Finlandii. W wyniku tej kolizji samochodowiec "Baltic Ace" zatonął w ciągu kilkunastu minut po otrzymaniu uderzenia w burtę dziobem statku "Corvus J". Uszkodzony kontenerowiec, który w pierwszych godzinach po zderzeniu wziął udział w akcji ratowniczej o własnych siłach dopłynął kotwicowisko Westerschelde między Breskens a Vlissingen w Holandii.

</doc>
<doc id="2830937" url="https://pl.wikipedia.org/wiki?curid=2830937" title="Pierwoszów (przystanek kolejowy)">
Pierwoszów (przystanek kolejowy)

Pierwoszów – przystanek kolejowy w Pierwoszowie, w województwie dolnośląskim, w Polsce.
W roku 2017 przystanek obsługiwał 20–49 pasażerów na dobę.
Linia z Wrocławia Psie Pole do Trzebnicy została zamknięta w roku 1990, od tego czasu część torowiska została rozkradziona. W styczniu 2009 roku rozpoczęto remont torowiska i poprawę jego geometrii dla podniesienia prędkości. Począwszy od 20 września 2009 roku na trasie do Wrocławia Głównego zostały urouchomione kursy szynobusów, natomiast przystanek w Pierwoszowie uruchomiono z dniem 9 grudnia 2012 roku.

</doc>
<doc id="2830945" url="https://pl.wikipedia.org/wiki?curid=2830945" title="Stanisław Łukasik">
Stanisław Łukasik

Stanisław Łukasik ps. „Ryś”, „Ryszard”, także jako „Stanisław Nowakowski” (ur. 2 sierpnia 1918 w Lublinie, zm. 7 marca 1949 w Warszawie) – podoficer służby stałej Wojska Polskiego, kapitan, żołnierz Związku Czynu Zbrojnego, a następnie Armii Krajowej, dowódca oddziału. Członek Zrzeszenia "Wolność i Niezawisłość", "żołnierz wyklęty", zamordowany w więzieniu mokotowskim. Kawaler Virtuti Militari.
Młodość.
Był synem robotnika kolejowego Feliksa i Heleny z domu Blicharz. Bratem Ireny i Adama Łukasików (ppor., ps. „Wilk” i „Dziedziała”). W 1933 rozpoczął naukę w Szkole Podoficerskiej dla Małoletnich w Koninie. Po jej ukończeniu przydzielony został do 23 pułku piechoty we Włodzimierzu Wołyńskim, gdzie otrzymał stopień plutonowego służby stałej. Był instruktorem młodych kadr do służby wojskowej.
Po agresji III Rzeszy na Polskę walczył w szeregach 27 Dywizji Piechoty w Armii „Pomorze” jako plutonowy. Otrzymał wówczas Krzyż Walecznych i awans do stopnia sierżanta. Uniknął niewoli i w październiku 1939 powrócił do rodzinnego domu w Motyczu w gminie Konopnica.
Służba w konspiracji i AK.
Już 11 listopada 1939 został członkiem tajnej organizacji Związek Czynu Zbrojnego. Później, wraz z nią, wszedł w skład Polskiej Organizacji Zbrojnej. Kierował konspiracją na terenach położonych na zachód od Lublina. Po awansie do stopnia sierżanta był komendantem rejonu obejmującego trzy gminy powiatu Lublin: Jastków, Konopnica i Wojciechów. W 1942, po kolejnym scaleniu, podjął służbę w AK. Początkowo był podoficerem wyszkolenia I rejonu Obwodu Lublin Powiat w Okręgu Lublin i równocześnie (pod pseudonimem „Ryś”) – dowódcą bojówki rejonu. Ponadto utworzył szkołę podoficerską w Motyczu, w której był wykładowcą.
W styczniu 1944 organizował 5. pluton oddziału partyzanckiego w składzie 8. Pułku Piechoty, stanowiącego część 3 Dywizji Piechoty Legionów AK. Do końca okupacji niemieckiej dowodził tym plutonem. W czasie akcji „Burza” jego oddział liczył ok. 120 żołnierzy. Zorganizował on wiele akcji zbrojnych, w tym odbicie więźniów na Majdanku. Przeprowadził kilka wspólnych akcji z oddziałem AL płk. Skrzypka „Sępa”, kontaktował się z też Robertem Satanowskim, dowódcą oddziału AL „Jeszcze Polska nie zginęła”.
Pod koniec okupacji niemieckiej został awansowany do stopnia podporucznika i otrzymał Krzyż Srebrny Orderu Wojennego Virtuti Militari.
W konspiracji antysowieckiej.
21 lipca 1944 w Polanówce – wraz z całym oddziałem liczącym 126 ludzi – został rozbrojony przez Armię Czerwoną. Nie został wówczas aresztowany i wrócił do domu, ale już 25 sierpnia 1944 został zatrzymany przez NKWD. Z aresztu NKWD, mieszczącego się w Lublinie przy ul. Chopina 18, uciekł wyskakując z drugiego piętra. Udało mu się zbiec i zaczął się ukrywać. W listopadzie 1944, po rozwiązaniu oddziału partyzanckiego, znalazł się w kadrze AK Obwodu Lublin-Powiat.
W marcu 1945 utworzył i został dowódcą lotnego oddziału partyzanckiego, który w czerwcu 1945 wszedł w skład zgrupowania dowodzonego przez majora Hieronima Dekutowskiego „Zaporę”, podlegającego Delegaturze Sił Zbrojnych na Kraj. 7 kwietnia 1945 został ranny w akcji na Izbę Skarbową w Lublinie, po której bezpośrednio zdołał się ukryć unikając aresztowania.
W czasie amnestii z 2 sierpnia 1945 ujawnił się i wyjechał na Ziemie Zachodnie, ale potem powrócił na Lubelszczyznę. Wiosną 1946 odtworzył oddział, który podporządkował mjr. „Zaporze”, podlegającemu wówczas Inspektoratowi Lublin Zrzeszenia „Wolność i Niezawisłość”. Otrzymał wówczas awans do stopnia kapitana. Wiosną 1947, w ramach amnestii dla podziemia niepodległościowego umożliwił ujawnienie się ludziom ze swojego oddziału, ale sam pozostał w konspiracji.
Jesienią 1947, wraz z grupą żołnierzy mjr. Hieronima Dekutowskiego „Zapory” zagrożonych aresztowaniem, podjął próbę ucieczki na Zachód, jednak – w wyniku zdrady – wszyscy oni zostali aresztowani w punkcie kontaktowym w Nysie przez funkcjonariuszy UB. Stanisław Łukasik został tam zatrzymany 16 września 1947 pod fałszywym nazwiskiem Stanisław Nowakowski. Następnie trafił do centralnego więzienia MBP w Warszawie na Mokotowie, gdzie przeszedł okrutne śledztwo.
Wyrokiem Wojskowego Sądu Rejonowego w Warszawie z 14 listopada 1948 został przez sędziów: majora Józefa Badeckiego, kapitana Józefa Kanteckiego i kaprala Ryszarda Wasilewskiego skazany na karę śmierci. Wyrok podtrzymał Najwyższy Sąd Wojskowy w składzie: pułkownik Józef Dziowe, podpułkownik Alfred Janowski i pułkownik Józef Warecki, a Bolesław Bierut nie skorzystał z prawa łaski (decyzja z 28 lutego 1949). Taki sam wyrok otrzymali wówczas: major Hieronim Dekutowski, por. Roman Groński, por. Jerzy Miatkowski, por. Tadeusz Pelak, por. Edmund Tudruj, por. Arkadiusz Wasilewski. Podczas uwięzienia plan ich oswobodzenia z aresztu od października 1948 planował Zdzisław Broński, ponadto sami osadzeni podjęli nieudaną próbę ucieczki.
Kapitan Stanisław Łukasik został stracony 7 marca 1949 – razem z sześcioma towarzyszami walki – w więzieniu mokotowskim przy ul. Rakowieckiej w Warszawie. Jego zwłoki zostały przez organa bezpieczeństwa publicznego potajemnie pogrzebane na tzw. Łączce na Cmentarzu Wojskowym na Powązkach. W 1994 został zrehabilitowany.
Stanisław Łukasik był żonaty od 1941 (żona Józefa zmarła w 1999); miał syna, także Stanisława (ur. 8 maja 1945) i córkę Barbarę (ur. 28 listopada 1941).
Został jedną z trzech pierwszych zidentyfikowanych przez specjalistów z Pomorskiego Uniwersytetu Medycznego w Szczecinie w ramach Polskiej Bazy Genetycznej Ofiar Totalitaryzmów ofiar UB (obok Edmunda Bukowskiego i Eugeniusza Smolińskiego), wydobytych w ramach masowej ekshumacji przeprowadzonej w lipcu i sierpniu 2012.

</doc>
<doc id="2830953" url="https://pl.wikipedia.org/wiki?curid=2830953" title="Paola Ampudia">
Paola Ampudia

Paola Andrea Ampudia Mosquera (ur. 5 sierpnia 1988 w Cali) – kolumbijska siatkarka grająca na pozycjach atakującej i przyjmującej, reprezentantka kraju. W sezonie 2012/2013 zawodniczka Budowlanych Łódź, do których dołączyła w trakcie rozgrywek z İqtisadçı Baku.

</doc>
<doc id="2830954" url="https://pl.wikipedia.org/wiki?curid=2830954" title="Willy von Eschen">
Willy von Eschen

Willy von Eschen (ur. 1902, zm. ?) – szwajcarski skeletonista, olimpijczyk.
Na zimowych igrzyskach olimpijskich wystartował raz; w 1928 roku w Sankt Moritz, wziął udział w skeletonie mężczyzn. Pierwszy przejazd ukończył w czasie 1:04,8 i był to szósty wynik wśród zawodników sklasyfikowanych. Szwajcar nie ukończył jednak drugiego przejazdu, przez co w łącznym zestawieniu nie był klasyfikowany.

</doc>
<doc id="2830957" url="https://pl.wikipedia.org/wiki?curid=2830957" title="Asphalt (film 1929)">
Asphalt (film 1929)

Asphalt (tyt. oryg. "Asphalt") – niemiecki film z 1929 roku w reżyserii Joe May.

</doc>
<doc id="2830960" url="https://pl.wikipedia.org/wiki?curid=2830960" title="Siobhan Fallon Hogan">
Siobhan Fallon Hogan

Siobhan Fallon Hogan (ur. 13 maja 1961 w Syracuse) – amerykańska aktorka charakterystyczna i komiczka. Wystąpiła w takich filmach jak "Forrest Gump" (1994), "Faceci w czerni" (1997), "Negocjator" (1998), "Kto pod kim dołki kopie..." (2003), "Małolaty u taty" (2003), "W starym, dobrym stylu" (2017) i "Dom, który zbudował Jack" (2018).
Życiorys.
Urodziła się w Syracuse w stanie Nowy Jork jako córka Jane (z domu Eagan) i prawnika Williama J. Fallona. Została wychowana jako katoliczka i ma pochodzenie irlandzkie. W 1983 ukończyła Le Moyne College, a dwa lata później uzyskała tytuł magistra sztuk pięknych na The Catholic University of America w Waszyngtonie.
W 1989 zadebiutowała w telewizji w odcinku Comedy Central "The Unnaturals". Następnie pojawiła się gościnnie w sitcomie NBC "Złotka" ("The Golden Girls", 1990). Wystąpiła w 20 odcinkach w "Saturday Night Live" (1991-1992). Wystąpiła również w trzech odcinkach "Kroniki Seinfelda" ("Seinfeld", 1991–1994) jako Tina, irytująca współlokatorka Elaine Benes (Julia Louis-Dreyfus). Wkrótce zaczęła grać w filmach fabularnych. W dramacie muzycznym Larsa von Triera "Tańcząc w ciemnościach" (2000) z Björk wystąpiła w roli sympatycznej strażniczki więziennej. 
Związała się z off-Broadwayowskim Atlantic Theatre Company. Wystąpiła na scenie jako Phebe w komedii Williama Shakespeare’a "Jak wam się podoba" (1992) i jako Vendor w sztuce "Szczęście, zryw i cnota" ("Luck, Pluck, and Virtue", 1995) u boku Neila Patricka Harrisa. 
Wyszła za mąż za handlarza towarami Petera Hogana. Mają troje dzieci: Bernadettę, Petera i Sinead.

</doc>
<doc id="2830961" url="https://pl.wikipedia.org/wiki?curid=2830961" title="Mistrzostwa Polski w Saneczkarstwie 2012">
Mistrzostwa Polski w Saneczkarstwie 2012

Mistrzostwa Polski w Saneczkarstwie 2012 odbyły się na torze w łotewskiej Siguldzie w dniach 26–27 października 2012.

</doc>
<doc id="2830962" url="https://pl.wikipedia.org/wiki?curid=2830962" title="Lento Violento …e altre storie">
Lento Violento …e altre storie

Lento Violento …e altre storie – dwupłytowy album Gigiego D’Agostino, wydany 27 kwietnia 2007 roku przez Noise Maker.

</doc>
<doc id="2830964" url="https://pl.wikipedia.org/wiki?curid=2830964" title="Bucky Walters">
Bucky Walters

William Henry Walters (ur. 19 kwietnia 1909, zm. 20 kwietnia 1991) – amerykański baseballista, który występował na pozycji miotacza przez 16 sezonów w Major League Baseball.
Życiorys.
W 1929 roku podpisał kontrakt z Boston Braves i 18 września 1931 w meczu przeciwko Pittsburgh Pirates zadebiutował w MLB. Trzy lata później został sprzedany za 60 tysięcy dolarów do San Francisco Missions z Pacific Coast League, gdzie występował głównie na pozycji trzeciobazowego i miał średnią uderzeń 0,376 w 91 rozegranych spotkaniach. W lipcu 1933 przeszedł do Boston Red Sox, a rok później do Philadelphia Phillies.
W sezonie 1936, w którym Phillies przegrali 100 meczów, miał najwięcej w National League porażek i najwięcej rozegranych shutoutów (4). Rok później po raz pierwszy wystąpił w Meczu Gwiazd. W czerwcu 1938 w ramach wymiany zawodników i 55 tysięcy dolarów przeszedł do Cincinnati Reds. W 1939 zwyciężył w lidze w klasyfikacji zwycięstw (27), miał najlepszy wskaźnik ERA (2,29), rozegrał najwięcej pełnych spotkań (31) i inningów (319), a także zwyciężył w klasyfikacji strikeouts (137) i został wybrany najbardziej wartościowym zawodnikiem. W tym samym roku wystąpił w 2. meczu World Series, jednak ostatecznie Reds ulegli New York Yankees w czterech spotkaniach.
W sezonie 1940 ponownie zwyciężył w National League między innymi w klasyfikacji zwycięstw (22), ERA (2,48), rozegranych pełnych spotkań (29) i inningów (305), a w głosowaniu do nagrody MVP National League zajął 3. miejsce za Frankiem McCormickiem z Reds i Johnnym Mize z St. Louis Cardinals. W World Series w 1940 roku, w których Cincinnati Reds pokonali Detroit Tigers 4–3, wystąpił w dwóch meczach (2–0 W–L, 1,50 ERA, 2 CG, 6 SO).
31 lipca 1945 roku w wygranym przez Reds meczu z St. Louis Cardinals doznał kontuzji ramienia, po której nie wrócił do dawnej formy. We wrześniu 1948 klub nie przedłużył z nim kontraktu. W sezonie 1950 rozegrał jeden mecz w zespole Boston Braves. Po zakończeniu kariery był między innymi trenerem miotaczy w Braves i New York Giants, a także skautem w Philadelphia Phillies. Zmarł 20 kwietnia 1991, dzień po swoich 82. urodzinach.

</doc>
<doc id="2830966" url="https://pl.wikipedia.org/wiki?curid=2830966" title="Herwig Karzel">
Herwig Karzel

Herwig Karzel (ur. 17 marca 1925 w Bielsku, zm. 29 lipca 2001 w Salzburgu) – austriacki duchowny i teolog luterański, superintendent Górnej Austrii w latach 1980–1990.
Pochodził z Bielska (dziś Bielsko-Biała) na Śląsku Cieszyńskim. Miał trójkę rodzeństwa (w tym brata pracującego później jako katecheta), a jego ojciec był pastorem miejscowego zboru ewangelickiego. Po 1945 rodzina została przymusowo wysiedlona i osiadła w Górnej Austrii.
Karzel studiował teologię ewangelicką na Uniwersytecie Wiedeńskim oraz Uniwersytecie Ruprechta i Karola w Heidelbergu. W latach 1950–51 był wikariuszem w Kirchberg-Thening oraz Ried im Innkreis, następnie pełnił funkcję proboszcza we wspomnianym Ried w latach 1953–58, a w latach 1958–65 w Braunau am Inn. W 1966 trafił, za sprawą biskupa Gerharda Maya, do Biura Dyrektora Seminarium Ewangelickiego w Wiedniu, tak zwanego Domu Theodora Zöcklera. W roku 1980 zastąpił Leopolda Temmelsa jako superintendenta (biskupa) diecezji Górnej Austrii (z siedzibą w Linzu). Dekada Karzela upłynęła przede wszystkim pod znakiem dialogu ekumenicznego z kościołem rzymskokatolickim.
W 1989 otrzymał Wielką Złotą Odznaką Honorową za Zasługi dla Republiki Austrii. Pochowany jest w Wiedniu.

</doc>
<doc id="2830967" url="https://pl.wikipedia.org/wiki?curid=2830967" title="Rizvan Umarov">
Rizvan Umarov

Rizvan Umarov (ur. 5 kwietnia 1993 w Stawropolu) – azerski piłkarz występujący na pozycji pomocnika. W reprezentacji Azerbejdżanu zadebiutował w 2012 roku.

</doc>
<doc id="2830970" url="https://pl.wikipedia.org/wiki?curid=2830970" title="Kamienny Dom">
Kamienny Dom

Kamienny Dom (także: "Olbrzym") – pomnik przyrody, głaz narzutowy zlokalizowany w lesie (oddział 71c), około 1,5 km na zachód od Szczepankowa w powiecie mogileńskim.
Głaz ma obwód 13 m i wysokość, zależnie od źródła, od 3,15 do 3,9 m. Jest największym głazem narzutowym Pałuk. W przeszłości był zapewne większy, gdyż widać na nim ślady odłupywania części. W pobliżu znajduje się niewielkie, bezimienne, zarastające jeziorko.
Nazwa wiąże się z miejscową legendą. W lesie miał tu zamieszkiwać zły czarownik, który zwabiał dzieci i zamieniał je w kamienie. Brat dwojga z zaczarowanych dzieci rozpoznał rodzeństwo i w ten sposób zdjął klątwę, jednocześnie zamieniając czarownika wraz z domem w wielki głaz. Według innych podań głaz może być związany z przybyszami z innej planety.
W pobliżu znajduje się źródło św. Huberta, także pomnik przyrody.

</doc>
<doc id="2830971" url="https://pl.wikipedia.org/wiki?curid=2830971" title="Channel One Cup 2012">
Channel One Cup 2012

45. edycja turnieju Channel One Cup została rozgegrana w dniach 13-16 grudnia 2012 roku. Wzięło w nim udział cztery reprezentacje: Czech, Szwecji, Finlandii i Rosji. Każdy zespół rozegrał po trzy spotkania, a łącznie odbyło się sześć spotkań. Pięć spotkań odbyło się w hali Megasport Arena w Moskwie, jeden mecz rozegrano się w Helsinkach w hali Hartwall Areena.
Turniej był drugim, zaliczanym do klasyfikacji Euro Hockey Tour w sezonie 2012/2013.
Najskuteczniejszym zawodnikiem został Rosjanin Pawieł Daciuk, który uzyskał 8 punktów za 3 gole i 5 asyst.
Klasyfikacja.
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Nagrody.
Skład gwiazd wybrana przez media:

</doc>
<doc id="2830972" url="https://pl.wikipedia.org/wiki?curid=2830972" title="Wiaczesław Sinkiewicz">
Wiaczesław Sinkiewicz



</doc>
<doc id="2830973" url="https://pl.wikipedia.org/wiki?curid=2830973" title="Leila Danette">
Leila Danette

Leila Danette (ur. 23 sierpnia 1909 w Jacksonville, zm. 4 września 2012) – amerykańska aktorka filmowa i telewizyjna.

</doc>
<doc id="2830974" url="https://pl.wikipedia.org/wiki?curid=2830974" title="Kazbek Giekkijew">
Kazbek Giekkijew

Kazbek Giekkijew, ros. Казбек Геккиев (ur. 8 marca 1984 r. we wsi Żanchoteko, w rejonie baksanskim, Kabardyno-Bałkarska Autonomiczna Socjalistyczna Republika Radziecka, zm. 5 grudnia 2012 r. w Nalczyku, Rosja) – rosyjski dziennikarz telewizyjny.
Życiorys.
Ukończył szkołę średnią z wyróżnieniem. Otrzymał dyplom z czerwonym paskiem na wydziale Filologii Romano-Germańskiej Kabardyjsko-Bałkarskiego Uniwersytetu Państwowego w Nalczyku. Pracował potem na studiach jako aspirant i przygotowywał się do rozprawy kandydackiej.
Praca w WPKTR była pierwszą w karierze zawodowej Kazbeka Giekkijewa. W lutym 2010 roku regionalna telewizja Kabardyno-Bałkarii ogłosiła konkurs na stanowisko prowadzącego wiadomości regionalne. Giekkijew z wielkim sukcesem zdobył to stanowisko i natychmiast zaczął prowadzić wiadomości w języku bałkarskim.
Pierwsza wielka transmisja, którą przygotował Kazbek Giekkijew o słynnym wodospadzie Gedmiszch, była pokazywana nie tylko w regionalnych wiadomościach, ale i również na federalnym kanale telewizyjnym "Rosja 1".
W czerwcu 2012 Giekkijew awansował na stanowisko głównego prowadzącego wiadomości w języku rosyjskim na telekanale "Kabardyno-Bałkaria".
Dziennikarz "Kabardyno-Bałkarii" Kazbek Giekkijew został zastrzelony wieczorem 5 grudnia 2012 roku w Nalczyku, gdy wracał do domu po transmisji telewizyjnej.

</doc>
<doc id="2830975" url="https://pl.wikipedia.org/wiki?curid=2830975" title="Kirka">
Kirka



</doc>
<doc id="2830976" url="https://pl.wikipedia.org/wiki?curid=2830976" title="Gnetales">
Gnetales



</doc>
<doc id="2830977" url="https://pl.wikipedia.org/wiki?curid=2830977" title="Sagina">
Sagina



</doc>
<doc id="2830979" url="https://pl.wikipedia.org/wiki?curid=2830979" title="Yvette Lebon">
Yvette Lebon

Yvette Labon, właśc. Simone Lebon (ur. 14 sierpnia 1910 w Paryżu, zm. 28 lipca 2014 w Cannes) – francuska aktorka filmowa.

</doc>
<doc id="2830980" url="https://pl.wikipedia.org/wiki?curid=2830980" title="Cuscuta epilinum">
Cuscuta epilinum



</doc>
<doc id="2830981" url="https://pl.wikipedia.org/wiki?curid=2830981" title="Podocarpus totara">
Podocarpus totara



</doc>
<doc id="2830982" url="https://pl.wikipedia.org/wiki?curid=2830982" title="Carapichea ipecacuanha">
Carapichea ipecacuanha



</doc>
<doc id="2830983" url="https://pl.wikipedia.org/wiki?curid=2830983" title="Boletus satanas">
Boletus satanas



</doc>
<doc id="2830985" url="https://pl.wikipedia.org/wiki?curid=2830985" title="Boletus lupinus">
Boletus lupinus



</doc>
<doc id="2830986" url="https://pl.wikipedia.org/wiki?curid=2830986" title="Lemnoideae">
Lemnoideae



</doc>
<doc id="2830987" url="https://pl.wikipedia.org/wiki?curid=2830987" title="Andrij Kowałenko (pływak)">
Andrij Kowałenko (pływak)

Andrij Kowałenko, ukr. Андрій Коваленко, ros. Андрей Коваленко (ur. 19 lipca 1989) – ukraiński pływak, specjalizujący się głównie w stylu klasycznym.
Brązowy medalista mistrzostw Europy na krótkim basenie z Chartres (2012) na 200 m stylem klasycznym.

</doc>
<doc id="2830988" url="https://pl.wikipedia.org/wiki?curid=2830988" title="Gyropyrus castaneus">
Gyropyrus castaneus



</doc>
<doc id="2830989" url="https://pl.wikipedia.org/wiki?curid=2830989" title="Capsella bursa-pastoris">
Capsella bursa-pastoris



</doc>
<doc id="2830990" url="https://pl.wikipedia.org/wiki?curid=2830990" title="Suillus gravillei">
Suillus gravillei



</doc>
<doc id="2830991" url="https://pl.wikipedia.org/wiki?curid=2830991" title="Boletus aureus">
Boletus aureus



</doc>
<doc id="2830992" url="https://pl.wikipedia.org/wiki?curid=2830992" title="Manihot esculenta">
Manihot esculenta



</doc>
<doc id="2830994" url="https://pl.wikipedia.org/wiki?curid=2830994" title="Citrus limonelloides">
Citrus limonelloides



</doc>
<doc id="2830995" url="https://pl.wikipedia.org/wiki?curid=2830995" title="Quercus suber">
Quercus suber



</doc>
<doc id="2830996" url="https://pl.wikipedia.org/wiki?curid=2830996" title="Quercus coccinea">
Quercus coccinea



</doc>
<doc id="2830997" url="https://pl.wikipedia.org/wiki?curid=2830997" title="Binbougami ga!">
Binbougami ga!



</doc>
<doc id="2830998" url="https://pl.wikipedia.org/wiki?curid=2830998" title="Larix polonica">
Larix polonica



</doc>
<doc id="2830999" url="https://pl.wikipedia.org/wiki?curid=2830999" title="Prunus domestica">
Prunus domestica



</doc>
<doc id="2831000" url="https://pl.wikipedia.org/wiki?curid=2831000" title="Araucaria">
Araucaria



</doc>
<doc id="2831001" url="https://pl.wikipedia.org/wiki?curid=2831001" title="Mariusz Muskat">
Mariusz Muskat

Mariusz Muskat (ur. 12 marca 1947 w Bydgoszczy) – polski socjolog i dziennikarz, działacz opozycji w okresie PRL. Syn Tadeusza Władysława Muskata, pasierb Stanisławy Fleszarowej-Muskat.
Życiorys.
W 1970 ukończył studia na Wydziale Filozoficzno-Historycznym Uniwersytetu Jagiellońskiego w Krakowie. W trakcie studiów w marcu 1968 uczestniczył w protestach studenckich, za co pozbawiono go stypendium i możliwości pracy naukowej na uczelni.
Od 1970 do 1974 był pracownikiem Dyrekcji Okręgowej Kolei Państwowych w Gdańsku i Gdyni, od 1973 do 1977 był doktorantem na Wydziale Nauk Społecznych Uniwersytetu Warszawskiego. Od 1974 do 1979 był pracownikiem Instytutu Filozofii i Socjologii PAN w Gdańsku, równolegle pracował w Stoczni Gdańskiej im. Lenina.
Od 1977 był współpracownikiem KSS KOR i gdańskiego Studenckiego Komitetu Solidarności. Był drukarzem oraz kolporterem pism i wydawnictw niezależnych, oraz organizatorem spotkań samokształceniowych. 16 grudnia 1977 wraz z Błażejem Wyszkowskim organizował pierwszą po 1971 niezależną uroczystość składania wieńców pod bramą nr 2 Stoczni Gdańskiej w rocznicę wydarzeń grudnia 1970. Od 1978 był współpracownikiem Wolnych Związków Zawodowych Wybrzeża.
W sierpniu 1980 był uczestnikiem strajku w Stoczni Gdańskiej. Pełnił funkcje tłumacza i członka służb informacyjnych. Od 1980 był członkiem NSZZ „Solidarność”, kierownikiem Zespołu Analiz Bieżących Ośrodka Prac Społeczno-Zawodowych przy MKZ Gdańsk, zaś od 1 grudnia 1981 kierownikiem Działu Informacji i Propagandy Komisji Krajowej.
Od 13 grudnia 1981 do 9 marca 1982, był internowany w Strzebielinku. Początkowo bez możliwości zatrudnienia, od 1983 do 1994 był pracownikiem firmy dezynsekcyjno-dezynfekcyjno-deratyzacyjnej, zaś w 1995 został jej właścicielem.
Na początku lat dziewięćdziesiątych zatrudniony był również na pół etatu w Pracowni Badań Społecznych w Sopocie, w 1992 był właścicielem firmy badań społecznych. W latach 1990-1991 publikował w „Tygodniku Gdańskim”, na przełomie l. 90. i w 2000 w magazynie anarchistycznym „Mać Pariadka”, w 2000 w „Arcanach”, od 2006 w kwartalniku społeczno-politycznym "Obywatel", a następnie "Nowy Obywatel", w którym zasiada w Radzie honorowej.
W 2006 został odznaczony Krzyżem Oficerskim Orderu Odrodzenia Polski.

</doc>
<doc id="2831002" url="https://pl.wikipedia.org/wiki?curid=2831002" title="Sericeomyces">
Sericeomyces



</doc>
<doc id="2831003" url="https://pl.wikipedia.org/wiki?curid=2831003" title="Matteuccia struthiopteris">
Matteuccia struthiopteris



</doc>
<doc id="2831004" url="https://pl.wikipedia.org/wiki?curid=2831004" title="Exidiaceae">
Exidiaceae



</doc>
<doc id="2831005" url="https://pl.wikipedia.org/wiki?curid=2831005" title="Struny kosmiczne">
Struny kosmiczne



</doc>
<doc id="2831006" url="https://pl.wikipedia.org/wiki?curid=2831006" title="Źródło św. Huberta">
Źródło św. Huberta

Źródło św. Huberta – pomnik przyrody, niezamarzające źródło zlokalizowane około 40 metrów od wschodniego brzegu Jeziora Ostrowieckiego w gminie Dąbrowa, pośród lasu mieszanego dębowo-bukowo-sosnowego, ponacinanego licznymi jarami.
Źródło jest obudowane rodzajem kamiennego ujęcia z daszkiem. Wydajność wynosi 8 litrów na minutę. Dostęp od asfaltowej drogi Annowo – Wiktorowo leśnym duktem (około 600 m).
Nazwa wiąże się z legendą myśliwską. Według tej legendy do źródła wpadł poraniony przez jelenia myśliwy, któremu zwierzę nagonił wcześniej Lucyfer. Woda cudownie uzdrowiła myśliwego, a odbyło się to za wstawiennictwem św. Huberta – patrona myśliwych.
W pobliżu znajduje się głaz narzutowy – Kamienny Dom, także pomnik przyrody.

</doc>
<doc id="2831007" url="https://pl.wikipedia.org/wiki?curid=2831007" title="Colchicaceae">
Colchicaceae



</doc>
<doc id="2831008" url="https://pl.wikipedia.org/wiki?curid=2831008" title="Hanna Dzerkal">
Hanna Dzerkal

Hanna Leonidiwna Dzerkal, ukr. Ганна Леонідівна Дзеркаль, ros. Анна Леонидовна Дзеркаль (ur. 18 sierpnia 1987 w Jużnoukraińsku) - ukraińska pływaczka, specjalizująca się w stylu klasycznym i zmiennym.
Wicemistrzyni Europy na krótkim basenie z Helsinek (2006) na 100 m stylem zmiennym oraz brązowa medalistka z Chartres (2012) na 200 m stylem klasycznym.
Uczestniczka igrzysk olimpijskich z Pekinu (31. miejsce na 200 m stylem zmiennym i 14. miejsce w sztafecie 4 x 100 m stylem dowolnym) oraz Londynu (17. miejsce na 200 m żabką, 18. miejsce na 200 m i 26. miejsce na 400 m stylem zmiennym oraz 16. miejsce w sztafecie 4 x 200 m stylem dowolnym).

</doc>
<doc id="2831009" url="https://pl.wikipedia.org/wiki?curid=2831009" title="Cantharellaceae">
Cantharellaceae



</doc>
<doc id="2831010" url="https://pl.wikipedia.org/wiki?curid=2831010" title="Persicaria amphibia">
Persicaria amphibia



</doc>
<doc id="2831019" url="https://pl.wikipedia.org/wiki?curid=2831019" title="Kościół pofranciszkański Narodzenia Najświętszej Maryi Panny w Śremie">
Kościół pofranciszkański Narodzenia Najświętszej Maryi Panny w Śremie

Kościół pofranciszkański Narodzenia Najświętszej Maryi Panny w Śremie – dawny kościół Franciszkanów znajdujący się w Śremie, przy ulicy Poznańskiej. Obecnie jest to kościół filialny parafii Najświętszej Marii Panny Wniebowziętej w Śremie.
Historia.
Jest to barokowa budowla, wybudowana na przełomie XVII i XVIII stulecia przy wykorzystaniu murów starszej świątyni muro­wanej z I połowy XVII stulecia, zapewne ufundowana przez króla Zygmunta III Wazę.
Architektura i wyposażenie.
Jest to świątynia trzynawowa, halowa z węższym i starszym prezbiterium. Wnętrze nawy przykryte jest sklepieniem żeglastym, wnętrze prezbiterium pokryte jest sklepieniem kolebkowym z lunetami i z późnorenesansową sztukaterią. Wyposażenie budowli posiada charakterystyczne dla zakonu Franciszkanów ołtarze, reprezentuje głównie style: barokowy i rokokowy. W ołtarzu głównym znajduje się obraz z XVIII stulecia "Adoracja Matki Bożej z Dzieciątkiem przez dwóch Franciszkanów".
Kościół posiada również cenne rokokowe stalle w prezbiterium z XVIII stulecia. W nawie umieszczona jest barokowa ambona z 1817 roku w formie łodzi św. Piotra z rozpiętym ża­glem. Na zewnętrznej elewacji przy wejściu jest umieszczona tablica poświęcona księdzu Antoniemu Rzadkiemu – zamordowanemu w 1939 roku kierownikowi konwiktu arcybiskupiego, mieszczącego się w klasztorze.

</doc>
<doc id="2831035" url="https://pl.wikipedia.org/wiki?curid=2831035" title="Nan Yang Pao (meteoryt)">
Nan Yang Pao (meteoryt)

Nan Yang Pao (inne nazwy: Daohe, Kansu, Taoho) – meteoryt kamienny należący do chondrytów oliwinowo-hiperstenowych L 6, którego spadek zaobserwowano w 1917 roku w chińskiej prowincji Gansu. Z miejscu spadku pozyskano 52,9 kg materii meteorytowej. Meteoryt Nan Yang Pao jest jednym z trzech zatwierdzonych meteorytów znalezionych w tej prowincji.

</doc>
<doc id="2831036" url="https://pl.wikipedia.org/wiki?curid=2831036" title="Meteoryt Nan Yang Pao">
Meteoryt Nan Yang Pao



</doc>
<doc id="2831037" url="https://pl.wikipedia.org/wiki?curid=2831037" title="Adam Gradowicz">
Adam Gradowicz

Adam Gradowicz – żyjący w XVII wieku proboszcz Kłecka, budowniczy kościoła w Sokolnikach, bibliofil, filantrop, rektor szkoły Św. Marii Magdaleny przy kościele cysterskim w Wągrowcu.
Życiorys.
Pochodził z Wągrowca. W 1638 r. studiował na Akademii Lubrańskiego w Poznaniu. W 1639 r. był altarystą i rektorem szkoły Św. Marii Magdaleny przy kościele cysterskim w Wągrowcu.
Pełnił posługę proboszcza w Kłecku w 1662 r., jego poprzednikiem był ks. Andrzej Tomelius (1639) a następcą ks. Stefan Cielmowski (1663). Był również proboszczem w pobliskich Sokolnikach, gdzie razem z ks. Wawrzyńcem Kłosowiczem ufundował budowę drewnianego kościoła pw. św. Stanisława Biskupa Męczennika.
Oprócz pracy duszpasterskiej kolekcjonował księgi. Stworzył wartościowy księgozbiór gromadząc dzieła teologiczne, filozoficzne, historyczne i poetyckie. Używał swojego ekslibrisu podpisując się jako "Adam Gradowicki", np. "Adamus Gradowicki Vagrowicii Stud[ens] Coll[egii] Lubr[anieniensis] A[nno] D[omini] 1638". Część ksiąg przekazał zakonowi franciszkanów w Gnieźnie. Do naszych czasów ocalało 18 bezcennych starodruków z ekslibrisami Gradowicza, w tym jedne z najstarszych wydań m.in. Arystotelesa (edycja bazylejska z 1545 r.), Melchiora Cano (edycja z 1569 r.), Pedra da Fonseca (edycja kolońska z 1596 r.), Jeronima Osorio (edycja z 1579 r.), Pedera Paludana (edycja z 1543 r.), Baptisty Mantuanusa (edycja paryska z 1503 r.) czy Erazma z Rotterdamu (edycja z 1549 r.).

</doc>
<doc id="2831038" url="https://pl.wikipedia.org/wiki?curid=2831038" title="Barsauma">
Barsauma

Barsauma, także Barsuma (, Barṣaumā) – irański teolog z V wieku, założyciel szkoły w Nisibis, biskup tego miasta w Kościele perskim. Jego prace zachowały się w języku syryjskim.
Życie.
Barṣaumā urodził się około 415 roku w irańskiej rodzinie, która znalazła się w niewoli prawdopodobnie wskutek wojen bizantyjsko-perskich. Jako niewolnik był własnością Syryjczyka, niejakiego Marā z Bēt Kardū. Okoliczności wyzwolenia nie są znane, wiadomo tylko ze źródeł, że „wybił się w szkole Persów“ w Edessie. W tejże szkole miał nawrócić się na chrześcijaństwo. Był uczniem Ibasa, dzięki któremu przyswoił sobie teologię Teodora z Mopsuestii. 
W roku 434 lub 435 Barṣaumā opuścił Edessę i przybył do ojczystego Iranu, gdzie pracował jako kapłan, nauczyciel i teolog. Został wyniesiony do godności biskupa Nisibis prawdopodobnie po roku 450. 
Po śmierci Ibassa w roku 457, w okresie ostrych sporów teologicznych, wielu teologów porzuciło szkołę w Edessie i przeniosło się do Nisibis. Biskup Barṣaumā z pomocą przyjaciela Narsaja (Narsesa), założył w swoim mieście uczelnię, której organizacji poświęcił wiele wysiłku. Sam prowadził w niej zajęcia ze studentami, komentując Pismo Święte. 
Nie wiadomo w jakich okolicznościach Barṣaumā pozyskał względy szacha Peroza I, który zlecał mu zadania polityczne. W jednym z listów Barṣaumā informował katolikosa, że nie mógł przybyć do stolicy, gdyż był zajęty sprawami wielkiej wagi związanymi z ustanowieniem granicy między Rzymianami a Persami; w innym, że uczestniczył w pertraktacjach pokojowych między Iranem a Bizancjum. 
Jako biskup Nisibis, Barṣaumā przejawiał dużą inicjatywę – zwołał kilka lokalnych synodów, uporządkował czytania roku kościelnego; jednak swoją uwagę poświęcał przede wszystkim organizacji i należytemu poziomowi szkoły. Popadł w liczne konflikty ze zwierzchnikami Kościoła perskiego, kolejnymi katolikosami Iranu – Bābajem i Akākiem. Na synodach udawało mu się jednak przekonać innych biskupów do większości swoich poglądów teologicznych i dyscyplinarnych, gdyż miał silne poparcie szacha Peroza. Skandal wywołał, gdy już jako biskup ożenił się z byłą zakonnicą o imieniu Mamai. Synody nie zaakceptowały małżeństw biskupów, choć w jego indywidualnym przypadku wyrażono – już po fakcie – zgodę. 
Badacze datują śmierć Barṣaumy między rokiem 492 a 495.
Poglądy teologiczne.
Barṣaumā był kontynuatorem myśli chrystologicznej Teodora z Mopsuestii i Ibasa z Edessy. Jego poglądy były zbliżone do nestorianizmu, a na pewno wrogie monofizytyzmowi. Odrzucał postanowienia soboru efeskiego i wszystkich następnych, uważał, że nie mają one mocy obowiązującej w Iranie. Wyraził w swoich pismach sprzeciw uczonych perskich wobec teologii bizantyjskiej. Opierał się między innymi na politycznych przesłankach, bo według niego – chrześcijaństwo w Iranie powinno mieć swój inny, różny od bizantyjskiego charakter. Oprócz odrzucania nauki soboru w Efezie, Barṣaumā był na przykład przeciwnikiem celibatu, bronił prawa biskupów do wstępowania w związki małżeńskie. Wbrew perskim obyczajom ostro krytykował tzw. małżeństwa krewniacze, to znaczy małżeństwa między bliskimi krewnymi czy powinowatymi, mocno zakorzenione w kulturze Iranu.
Dzieła.
Barṣaumā był autorem kilku traktatów teologicznych, wielu homilii, hymnów oraz listów. Były one napisane w językach syryjskim oraz pahlawi. Prawie wszystkie zaginęły, ale znamy ich treść z cytatów i omówień u autorów syryjskich oraz z akt synodów perskich. Zachowało się pięć jego listów w języku syryjskim, które prawdopodobnie są przekładami z pahlawi. Był autorem najstarszego znanego statutu chrześcijańskiej uczelni, w którym spisał przepisy regulujące sprawy organizacyjne i zachowanie uczniów szkoły w Nisibis. Dokument zaginął, ale w 496 roku odnaleziono jego fragmenty i na ich podstawie odtworzono „stary statut“.

</doc>
<doc id="2831040" url="https://pl.wikipedia.org/wiki?curid=2831040" title="Herb Kiszkowa">
Herb Kiszkowa



</doc>
<doc id="2831042" url="https://pl.wikipedia.org/wiki?curid=2831042" title="Tunezyjska Robotnicza Partia Komunistyczna">
Tunezyjska Robotnicza Partia Komunistyczna



</doc>
<doc id="2831045" url="https://pl.wikipedia.org/wiki?curid=2831045" title="Andrij Kowalenko">
Andrij Kowalenko



</doc>
<doc id="2831049" url="https://pl.wikipedia.org/wiki?curid=2831049" title="Weikengquan (meteoryt)">
Weikengquan (meteoryt)

Weikengquan – meteoryt kamienny należący do chondrytów oliwinowo-bronzytowych H 5, znaleziony 2 listopada 2006 roku w chińskiej prowincji Gansu. Znaleziony meteoryt miał kulisty kształt, średnicę około 10 cm i masę 665 g. Meteoryt Weikengquan jest jednym z trzech zatwierdzonych meteorytów znalezionych w tej prowincji.

</doc>
<doc id="2831051" url="https://pl.wikipedia.org/wiki?curid=2831051" title="Meteoryt Weikengquan">
Meteoryt Weikengquan



</doc>
<doc id="2831052" url="https://pl.wikipedia.org/wiki?curid=2831052" title="Północno-zachodnia grań Grzesia">
Północno-zachodnia grań Grzesia

Północno-zachodnia grań Grzesia – boczna grań w Tatrach Zachodnich, będąca odgałęzieniem północnej grani Wołowca. Odgałęzia się od niej na Grzesiu i biegnie w północno-zachodnim kierunku do Osobitej i dalej aż po przełęcze Borek i Maniowa Przehyba stanowiące północno-zachodnią granicę Tatr. Grań ta, całkowicie znajdująca się na terenie Słowacji, oddziela Dolinę Bobrowiecką Orawską od Doliny Zuberskiej i jej odnogi – Doliny Łatanej. Kolejno, w kierunku od Grzesia do Osobitej znajdują się w niej:
Północno-zachodnia grań Grzesia jest stosunkowo wyrównana, a znajdujące się w niej przełęcze są płytko wcięte. Najwyższe szczyty – Grześ i Osobita wznoszą się na obydwu jej końcach. Najniższym punktem w całej grani jest Przełęcz nad Kotłowym Żlebem (1460 m), najwyższym Osobita (1687 m). Na grzbiecie grani znajduje się kilka zarastających już polan i halizn. M.in. są to: Pusta Rówień, Kasne i polanka na Przełęczy pod Osobitą. Orograficznie lewe zbocza grani nie mają żadnych odgałęzień prócz grzęd oddzielających płytko wcięte dolinki i żleby: Kotłowy Żleb, Dolina Olowa, Żleb Domczyna i Ciepły Żleb. W zboczach prawych jest jedno odgałęzienie tworzące wschodnie zbocza Doliny Suchej Orawickiej. Dopiero na Osobitej grań rozgałęzia się na kilka odnóg.
Grzbietem północno-zachodniej grani Grzesia prowadzi znakowany szlak turystyczny, Dzięki wielu polanom i trawiastym terenom roztaczają się z niego rozległe widoki.

</doc>
<doc id="2831054" url="https://pl.wikipedia.org/wiki?curid=2831054" title="Bitwa o Autun">
Bitwa o Autun

Bitwa pod Autun – walki stoczone od czerwca do września 1944 r. w czasie powstania we Francji w końcowym okresie II wojny światowej w okolicy Autun.
Tło sytuacyjne.
We francuskim ruchu oporu () działało w czasie II wojny światowej ok. 40 tys. Polaków, głównie spośród Polonii i polskich uchodźców oraz wojskowych. W wyniku działań zbrojnych i represji zginęło ok. 5 tys. Polaków. Najsilniejszymi organizacjami podziemnymi we Francji były będące częścią "Résistance", Polska Organizacja Walki o Niepodległość (POWN) licząca ok. 15 tys. członków oraz Polski Komitet Wyzwolenia Narodowego we Francji powstały w lutym 1944 r, którego oddziałem zbrojnym była Polska Milicja Patriotyczna, a później 19 i 29 Zgrupowania Piechoty Polskiej.
Francuski Komitet Wyzwolenia Narodowego generała Charles'a de Gaulle'a po wylądowaniu aliantów w Normandii 6 czerwca oraz na południu Francji w okolicach Marsylii i Tulonu 15 sierpnia 1944 roku uaktywnił komórki francuskiego ruchu oporu. Walka weszła w nową fazę. Zadaniem ruchu oporu było odtąd sparaliżowanie transportu wroga, ograniczenie jego ruchu i manewru, niszczenie środków łączności.
Przebieg.
Latem 1944 r. Polacy brali szeroki udział w powstaniu we Francji, m.in. w wyzwoleniu szeregu miast w tym: Marsylii, Nicei, Grenoble, Lille, Nimes, Autun i Paryża. Jednym z najbardziej aktywnych oddziałów polskich we francuskim ruchu oporu był Oddział im. Adama Mickiewicza pod dowództwem mjra Mieczysława Bargiela ps. mjr Roger (według nomenklatury francuskiej 9 batalion im. A. Mickiewicza Zgrupowania Charlot FFI okręgu (Francuskie Siły Wewnętrzne). Oddział powstał w 1942 r. w pobliżu Autun - bazy zaopatrzeniowej w materiały pędne wojsk niemieckich oraz ważnego węzła komunikacyjnego. Do oddziału Bargiela dołączyły grupy Franciszka Ortowskiego ps. Fernand i Teodora Płonki z grupą jeńców radzieckich. Partyzanci francuscy nazywali Rosjan i Ukraińców Kozakami. Oddział, stacjonujący w okolicach Uchon liczył ok. 90 uzbrojonych partyzantów. 15 czerwca partyzantów w rejonie Uchon zaatakowały wojska niemieckie. W walkach zginęło 10 partyzantów, kilku było rannych. Przyczyną ataku Niemców była nadmierna koncentracja oddziałów leśnych i zbyt długie przebywanie w newralgicznym dla nich terenie. Obok Polaków pod Uchon były dwa oddziały francuskie. W lipcu nastąpiła ponowna koncentracja oddziału na większym obszarze. Oddział rozrósł się do 600-osobowego batalionu. W połowie lipca batalion wzmógł aktywność bojową. Utrzymywał gros sił w rejonie rozśrodkowania, atakował niewielkimi grupami, wysadzając mosty, utrudniając komunikację, prowadząc działalność sabotażową w zakładach pracy i kopalniach. 15 sierpnia, po wylądowaniu aliantów w Prowansji rozpoczęto ataki na kolumny, posterunki i siedziby hitlerowców. W początkach września batalion rozpoczął działania na drogach odwrotu i ewakuacji wojsk niemieckich. Stosowano taktykę budowy dużych zawał leśnych zmuszając Niemców do postoju. Atakowano zatrzymane kolumny wroga opóźniając ich odwrót, zadając straty w ludziach i sprzęcie.
W dniach 5–6 września, na drodze do Autun, 1 kompania pod dowództwem por. Wincentego Winiarskiego ps. August, współdziałając z batalionem FFI oraz z trzema załogami pancernymi 2 pułku grenadierów 1 Dywizji Pancernej francuskiej Armii B, które przedarły się w te okolice, rozbili pod Laizy kolumnę wroga, biorąc 136 jeńców i zdobywając broń. 9 września pluton por. Babskiego, działając nadal w rejonie, po starciu z Niemcami wziął do niewoli 22 jeńców w tym 6 oficerów. Następnie kompania dołączyła do batalionu, który od 8 września wszedł do walki o miasto Autun w składzie kilku ugrupowań bojowych FFI. Miasta broniła trzytysięczna niemiecka załoga, której z pomocą szły z południa cofające się wojska niemieckie. W odwecie za atak partyzantów na miasto niemiecki dowódca Autun nakazał rozstrzelać 27 zakładników. Wieczorem kompanie batalionu zdobyły szkołę zamienioną przez okupanta w koszary. Miasto zostało zdobyte przez polskich partyzantów. W walce zginęli dowódca 3. kompanii por. Stanisław Kocik i kilku oficerów oraz kilkunastu szeregowych partyzantów. W Autun walki zakończyły się 12 września. W tym dniu do Autun po walkach w Normandii, doszła amerykańska 83 Dywizja Piechoty. Tego dnia w Autun spotkały się po raz pierwszy siły alianckie z Normandii i Prowansji. Batalion im. Adama Mickiewicza wyróżnił się przy zdobywaniu Autun. Po wyzwoleniu Autun 9 batalion im. Adama Mickiewicza pozostał w mieście zajmując zdobyte koszary. W letnich walkach batalion stracił 14 zabitych i 14 rannych.
Upamiętnienie.
Walki o Autun zostały, po 1945 r., upamiętnione na jednej z tablic na Grobie Nieznanego Żołnierza w Warszawie napisem: „AUTUN 8 VIII 1944”.
W Grenoble była aktywna Polska Organizacja Wojskowa we Francji – Batalion Warszawski.

</doc>
<doc id="2831063" url="https://pl.wikipedia.org/wiki?curid=2831063" title="Władimir Georgiewicz Heptner">
Władimir Georgiewicz Heptner



</doc>
<doc id="2831066" url="https://pl.wikipedia.org/wiki?curid=2831066" title="Pach">
Pach

Pach – wieś w Polsce położona w województwie mazowieckim, w powiecie makowskim, w gminie Krasnosielc.
W latach 1975–1998 miejscowość należała administracyjnie do województwa ostrołęckiego.
Wierni kościoła rzymskokatolickiego należą do parafii Nawiedzenia Najświętszej Maryi Panny w Amelinie.

</doc>
<doc id="2831070" url="https://pl.wikipedia.org/wiki?curid=2831070" title="Suche (gmina Krasnosielc)">
Suche (gmina Krasnosielc)

Suche – osada leśna w Polsce położona w województwie mazowieckim, w powiecie makowskim, w gminie Krasnosielc.
W latach 1975–1998 miejscowość należała administracyjnie do województwa ostrołęckiego.

</doc>
<doc id="2831072" url="https://pl.wikipedia.org/wiki?curid=2831072" title="Igor Lukšič">
Igor Lukšič

Igor Lukšič (ur. 3 grudnia 1961 w m. Novo Mesto) – słoweński polityk, deputowany do Zgromadzenia Państwowego. Minister edukacji i sportu w latach 2008–2012. Przewodniczący Socjaldemokratów w latach 2012–2014.
Życiorys.
Igor Lukšič urodził się w 1961 w miejscowości Novo Mesto. W 1986 ukończył nauki polityczne na Uniwersytecie Lublańskim, a w 1993 doktoryzował się na tej samej uczelni. W 1986 został asystentem na Wydziale Nauk Społecznych. W latach 1997–1999 kierował katedrą nauk politycznych. W latach 1999–2001 pełnił funkcję prodziekana Wydziału Nauk Społecznych, następnie od 2001 do 2003 zajmował stanowisko jego dziekana. W 2003 został profesorem. Jego badania naukowe obejmowały dziedziny kultury politycznej, historii doktryn politycznych i systemów politycznych.
W latach 1995–2008 był redaktorem naczelnym magazynu „Teorija in praksa”. Został autorem kilku książek i kilkunastu artykułów naukowych publikowanych w różnych językach. Wykładał na kilku międzynarodowych uczelniach, w tym Western Michigan University, University of California w Davis oraz na Uniwersytecie w Genui.
W latach 2005 zajmował stanowisko wiceprzewodniczącego Socjaldemokratów. W wyborach parlamentarnych we wrześniu 2008, wygranych przez Socjaldemokratów, uzyskał mandat deputowanego do Zgromadzenia Państwowego. 21 listopada 2008 objął urząd ministra edukacji i sportu w rządzie premiera Boruta Pahora. W przedterminowych wyborach w grudniu 2011 uzyskał reelekcję. Jego partia straciła wówczas 2/3 mandatów i znalazła się w opozycji. Urząd ministra zajmował do 10 lutego 2012, kiedy rząd Boruta Pahora zakończył urzędowanie.
Na kongresie 2 czerwca 2012 Igor Lukšič został wybrany na nowego przewodniczącego Socjaldemokratów, pokonując Boruta Pahora stosunkiem głosów 190 do 180. 26 maja 2014, po słabym wyniku socjaldemokratów w wyborach europejskich, w których jako lider listy wyborczej nie zdobył mandatu, zrezygnował z kierowania partią.

</doc>
<doc id="2831074" url="https://pl.wikipedia.org/wiki?curid=2831074" title="Nandasmo">
Nandasmo

Nandasmo – miasto i gmina w południowo-zachodniej Nikaragui, w departamencie Masaya. W 2005 roku gmina liczyła ok. 10,7 tys. mieszkańców.
Geografia.
Gmina Nandasmo graniczy od północy z jeziorem Laguna de Masaya, od południa z gminami Masatepe i Niquinohomo, od wschodu z gminami Masaya i Niquinohomo, zaś od zachodu z gminą Masatepe. Siedziba gminy (miasto Nandasmo) położona jest ok. 58 km na południowy wschód od miasta Managua.
Gmina leży w strefie klimatu tropikalnego sawannowego (według klasyfikacji Köppena). Średnia roczna suma opadów wynosi pomiędzy 1200 mm a 1400 mm, średnia roczna temperatura waha się natomiast od 23 do 24 °C.
Na obszarze gminy znajdują się liczne wąwozy. W północnej części gminy teren opada stromo do obniżenia, w którym znajduje się wulkan Masaya oraz jezioro Laguna de Masaya. Ponadto na głębokości ok. 300 m występują wody gruntowe nadające się do celów spożywczych i irygacyjnych. 
Podział administracyjny.
Gmina Nandasmo dzieli się na: miasto Nandasmo (siedziba) oraz trzy comarki (Pío XII, San Bernardo, Vista Alegre).
Gospodarka.
Gospodarka gminy opiera się przede wszystkim na rolnictwie i rzemiośle. Ludność zajmuje się uprawą kawy, owoców cytrusowych, fasoli i kukurydzy. Istnieją także warsztaty rzemieślnicze działające w branży drzewnej i meblarskiej, skórzanej oraz ceramicznej.
Historia.
Okoliczna ludność wywodzi się przede wszystkim z ludu Chorotega z grupy językowej Nahua. Według danych historycznych pierwszymi osadnikami na tym terenie byli uchodźcy, którzy uciekli przed erupcją z krateru Santiago w pobliskim wulkanie Masaya. Nazwa „Nandasmo” w języku Chorotegów oznacza „obok potoków”, natomiast w języku nahuatl znaczy „piaszczyste miejsce”. Miejscowość na przestrzeni dziejów nosiła także nazwy Villa de la Paz oraz Villa de San Pedro. Gminę utworzono w 1976 roku.
Kultura.
Co roku w dniach 14–22 stycznia odbywają się uroczystości ku czci Jezusa Chrystusa („Dulce Nombre de Jesús”, „Jesús Nazareno de la Buena Muerte”, „Jesús Divino Pastor”). Odprawiane są wówczas uroczyste msze i procesje, odmawiany jest różaniec, a także organizowane są zabawy karnawałowe, walki byków i parady. W owych dniach podaje się tradycyjne dania i napoje, m.in. masa de cazuela, nacatamales (nikaraguański tamal) i chichę z kukurydzy.

</doc>
<doc id="2831075" url="https://pl.wikipedia.org/wiki?curid=2831075" title="Kościół Najświętszej Maryi Panny Królowej Polski w Supraślu">
Kościół Najświętszej Maryi Panny Królowej Polski w Supraślu

Kościół pw. Najświętszej Maryi Panny Królowej Polski w Supraślu – jeden z dwóch rzymskokatolickich kościołów w mieście Supraśl. Mieści się przy ulicy Piłsudskiego.
Historia.
Świątynia została wybudowana przez fabrykantów supraskich w 1885 w stylu neogotyckim jako kościół ewangelicko-augsburski Zmartwychwstania Pańskiego. Od 1939, gdy protestanci opuścili Supraśl, przestał pełnić funkcje sakralne. W 1990 Kuria Archidiecezjalna w Białymstoku odkupiła świątynię od Kościoła Ewangelicko-Augsburskiego w Polsce. Budowla została wyremontowana i dostosowana do kultu rzymskokatolickiego. Nadano jej tytuł Najświętszej Maryi Panny Królowej Polski i stała się ona świątynią nowo utworzonej parafii.

</doc>
<doc id="2831076" url="https://pl.wikipedia.org/wiki?curid=2831076" title="Rokszyccy herbu Pobóg">
Rokszyccy herbu Pobóg

Rokszyccy herbu Pobóg – polski ród szlachecki wywodzący się z Rokszyc w ziemi sieradzkiej. Rodzina blisko spokrewniona z Koniecpolskimi. Przedstawiciele rodu:

</doc>
<doc id="2831085" url="https://pl.wikipedia.org/wiki?curid=2831085" title="STY">
STY



</doc>
<doc id="2831087" url="https://pl.wikipedia.org/wiki?curid=2831087" title="Oleg Władimirowicz Łosiew">
Oleg Władimirowicz Łosiew



</doc>
<doc id="2831093" url="https://pl.wikipedia.org/wiki?curid=2831093" title="British Comedy Awards 2000">
British Comedy Awards 2000

British Comedy Awards 2000 – jedenasta edycja nagród British Comedy Awards. Ceremonia rozdania odbyła się w grudniu 2000, a poprowadził ją tradycyjnie Jonathan Ross. Po raz pierwszy jedna z głównych nagród aktorskich trafiła do gwiazdy komediodramatu, a nie sitcomu - otrzymał ją James Nesbitt za rolę w serialu "Cold Feet". Z kolei uznana za najlepszą aktorkę Sue Johnston była już trzecim członkiem obsady sitcomu "The Royle Family" nagrodzonym w ciągu dwóch lat. 

</doc>
<doc id="2831097" url="https://pl.wikipedia.org/wiki?curid=2831097" title="Mistrzostwa Sri Lanki w Lekkoatletyce 2012">
Mistrzostwa Sri Lanki w Lekkoatletyce 2012

Mistrzostwa Sri Lanki w Lekkoatletyce 2012 – zawody lekkoatletyczne, które odbywały się między 9 i 11 listopada w Kolombo.
Rekordy.
Podczas zawodów ustanowiono trzy krajowe rekordy w kategorii seniorów:

</doc>
<doc id="2831098" url="https://pl.wikipedia.org/wiki?curid=2831098" title="Bauhinia">
Bauhinia

Bauhinia ("Bauhinia") – rodzaj obejmujący ponad 300 gatunków tropikalnych roślin z rodziny bobowatych ("Fabaceae"). Rośliny te pochodzą z Azji i Afryki. Zwyczajowa nazwa angielska "Orchid tree" jest myląca, gdyż rodzaj ten nie jest spokrewniony ze storczykami. Do rodzaju bauhinia należą zarówno drzewa, jak i krzewy i rośliny pnące. Wiele z gatunków występuje zarówno w postaci drzewa jak i krzewu, bądź też krzewu i pnącza. Niezależnie od pokroju, cechą charakterystyczną są dwuklapowe liście, przypominające kształtem "racice". U niektórych gatunków liście zamykają się i otwierają jak książka, co stanowi rzadki sposób regulacji parowania. Nasiona rozsiewane są w sposób wybuchowy. Często sadzone jako rośliny ozdobne ze względu na atrakcyjne kwiaty.

</doc>
<doc id="2831099" url="https://pl.wikipedia.org/wiki?curid=2831099" title="Bryter Layter">
Bryter Layter

Bryter Layter – drugi album studyjny brytyjskiego muzyka folkowego Nicka Drake’a, wydany 1 listopada 1970 roku. W przeciwieństwie do Pink Moon, płyta nie zawiera solowych piosenek Drake’a, a wspierają go m.in. John Cale z The Velvet Underground, perkusista Mike Kowalski i Ed Carter z Beach Boys oraz muzycy Fairport Convention. Początkowo sprzedaż albumu nie była najlepsza, a opinie krytyków mieszane. Ponieważ Drake nie był zadowolony z tak rozbudowanego albumu, kolejnej płycie nadał minimalistyczny klimat (gitara, pianino, wokal).
W 2003 album został sklasyfikowany na 245. miejscu listy 500 albumów wszech czasów magazynu Rolling Stone.
Lista utworów.
Wszystkie utwory napisane przez Nicka Drake’a.
Personel.
Na wszystkich utworach Nick Drake śpiewa oraz gra na gitarze, wyjątki wypisane.

</doc>
<doc id="2831100" url="https://pl.wikipedia.org/wiki?curid=2831100" title="Sylvie Willard">
Sylvie Willard

Sylvie Willard (ur. 7 sierpnia 1952, Trébeurden) – francuska brydżystka, World Grand Master w kategorii Kobiet (WBF), European Grand Master, European Champion w kategorii Kobiet (EBL).
Ma córkę Isabelle oraz syna Fabrice.
Od roku 2010 jest członkiem Komisji Czołowych Graczy WBF (Member WBF High Level Players Commission) a od roku 2011 członkiem Prezydium WBF (Member WBF Executive Council).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2831103" url="https://pl.wikipedia.org/wiki?curid=2831103" title="Melvin Ingram">
Melvin Ingram

Melvin Ingram (ur. 26 kwietnia 1989 w Hamlet, w stanie Karolina Północna) – amerykański zawodnik futbolu amerykańskiego, występujący na pozycji linebackera. W 2012 roku zawodnik został wybrany z numerem 18. w drafcie przez San Diego Chargers, grającego w lidze NFL.
Szkoła średnia.
Ingram uczęszczał do Rockingham (NC) Richmond w Karolinie Północnej. Występował w jej drużynie futbolowej. W ostatnim roku występów zanotował 87 zatrzymań i 2,5 sacka.
College.
Zawodnik uczęszczał do University of South Carolina od 2008 do 2011 roku.
NFL.
Draft.
W NFL Combine zawodnik miał jedne z najlepszych wyników w sprincie na 40 jardów i w trzech stożkach. Ingram został wybrany w pierwszej rundzie (18 wybór) draftu NFL w roku 2012 przez zespół San Diego Chargers.

</doc>
<doc id="2831104" url="https://pl.wikipedia.org/wiki?curid=2831104" title="Joanis Frangudis">
Joanis Frangudis

Joanis Frangudis (gr. Ιωάννης Φραγκούδης, "Ioannis Frangoudis"; ur. 1863 na wyspie Zakintos, zm. 19 października 1916 w Nowym Jorku) – grecki strzelec, uczestnik i trzykrotny medalista Igrzysk Olimpijskich 1896 (Ateny).
Życiorys.
Frangudis, choć pochodzący z Limassolu, urodził się na wyspie Zakintos, gdzie jego ojciec pracował jako konsul. W 1885 roku, Frangudis ukończył Akademię Wojskową. Następnie został członkiem greckiej armii. Później został kapitanem.
Na igrzyskach w Atenach wystąpił w czterech z pięciu strzeleckich konkurencji (nie startował tylko w konkurencji karabinu wojskowego). 10 kwietnia wystąpił w konkurencji pistoletu wojskowego, w której zajął czwarte miejsce. Następnego dnia wywalczył dwie medalowe pozycje: w konkurencji pistoletu szybkostrzelnego okazał się najlepszy, a w konkurencji pistoletu dowolnego zajął trzecie miejsce. Tego samego dnia rozpoczął także zmagania w konkurencji karabinu dowolnego z trzech pozycji. Trwały one do dnia następnego. Frangudis zajął tym razem drugie miejsce. Był jedynym Grekiem, który w Atenach zdobył trzy medale olimpijskie.
W 1897 roku, po wojnie grecko-tureckiej, awansował do stopnia pułkownika. W 1913 roku był obecny w Salonikach, gdzie w tym samym czasie zamordowano Jerzego króla Grecji. 19 października 1916 roku Frangudis zmarł.

</doc>
<doc id="2831108" url="https://pl.wikipedia.org/wiki?curid=2831108" title="Makary (patriarcha Konstantynopola)">
Makary (patriarcha Konstantynopola)

Makary, gr. Μακάριος, "Makarios" – patriarcha Konstantynopola w latach 1376–1379 i 1390–1391.
Życiorys.
12 sierpnia 1376 r. syn cesarza Jana V Paleologa, Andronik, przy pomocy Wenecjan i Turków, po 32-dniowym oblężeniu, wkroczył do Konstantynopola. Ojca i brata kazał wtrącić do więzienia. Usunął patriarchę Filoteusza Kokkina, a na jego miejsce osadził na tronie patriarszym Makarego. 18 października 1377 r. Makary koronował Andronika IV i jego syna Jana VII na cesarzy. Jan V i Manuel II przy pomocy Wenecjan zbiegli z więzienia i 1 lipca 1379 r., dzięki poparciu Turków wkroczyli do stolicy. Makary ustąpił Nilowi Kerameusowi
14 kwietnia 1376 Jan VII przy pomocy Turków ponownie zajął stolicę i zasiadł na tronie cesarskim. Po objęciu władzy zdeponował patriarchę Antoniego IV i powołał na jego miejsce Makarego. Jan VII utrzymał się w mieście do 17 września 1390 r., Makary na stolicy patriarszej do 1391 r.

</doc>
<doc id="2831109" url="https://pl.wikipedia.org/wiki?curid=2831109" title="Breskens">
Breskens

Breskens – miasto w Holandii, w prowincji Zelandia, przystań nad Morzem Północnym przy ujściu Skaldy, na lewym brzegu odnogi Westerschelde. W 2019 roku miejscowość zamieszkiwało 4650 osób.
Zlokalizowana jest tu najstarsza w Holandii zbudowana z lanego żelaza latarnia morska z 1867 roku, od 1982 roku uznawana za zabytek.
Na przeciwległym brzegu Skaldy znajduje się miasto Vlissingen, z którym utrzymywane jest połączenie promowe (od czasu uruchomienia w roku 2003 nieopodal pobliskiego miasta Terneuzen tunelu drogowego pod dnem Skaldy, prom ten przewozi tylko pieszych i rowerzystów).
Odbywa się w nim największy w Holandii, dwudniowy Festiwal Rybacki: "Visserijfeesten".

</doc>
<doc id="2831190" url="https://pl.wikipedia.org/wiki?curid=2831190" title="APDU">
APDU



</doc>
<doc id="2831192" url="https://pl.wikipedia.org/wiki?curid=2831192" title="José Treviño">
José Treviño

José Sigifredo „Pepe” Treviño Ruiz (ur. 29 stycznia 1960 w Monterrey) – meksykański piłkarz występujący na pozycji ofensywnego pomocnika, w późniejszym czasie trener.
Kariera klubowa.
Treviño pochodzi z miasta Monterrey i jest wychowankiem tamtejszego klubu CF Monterrey. Do treningów seniorskiej drużyny został włączony jako dziewiętnastolatek przez brazylijskiego szkoleniowca Ubirajarę Chagasa i w meksykańskiej Primera División zadebiutował 24 czerwca 1979 w zremisowanym 2:2 spotkaniu z Zacatepec. Po upływie kilkunastu miesięcy został podstawowym graczem zespołu i premierowego gola w najwyższej klasie rozgrywkowej strzelił 14 grudnia 1980 w wygranej 3:2 konfrontacji z Tampico. Po ponad pięciu latach spędzonych w Monterrey, podczas których nie odniósł jednak żadnego sukcesu, odszedł do drugoligowej ekipy Correcaminos UAT z siedzibą w Ciudad Victoria. W sezonie 1986/1987 wywalczył z nią awans do pierwszej ligi, gdzie spędził z Correcaminos jeszcze rok, po czym podpisał umowę z drugoligowym CF Nuevo León ze swojego rodzinnego Monterrey, gdzie zakończył profesjonalną karierę piłkarską w wieku 29 lat.
Kariera trenerska.
Po zakończeniu kariery piłkarskiej Treviño rozpoczął pracę w roli trenera, początkowo zastępując Tomása Boya na stanowisku szkoleniowca swojego macierzystego CF Monterrey, który prowadził przez kolejne kilka miesięcy bez większych sukcesów i został zwolniony w następstwie słabych wyników w lutym 1999. Niedługo potem wyjechał do Hondurasu, gdzie podpisał umowę z klubem CD Motagua z siedzibą w stołecznej Tegucigalpie, z którym już w pierwszym sezonie, Apertura 1999, zdobył mistrzostwo kraju. Odszedł ze stanowiska po pięciu kolejkach kolejnych rozgrywek, Clausura 2000, podczas których Motagua ponownie została mistrzem Hondurasu. W styczniu 2002 ponownie został szkoleniowcem CF Monterrey, który trenował przez kolejne sześć miesięcy, po czym został zastąpiony przez Daniela Passarellę. Później zanotował krótki epizod w drugoligowym CD Zacatepec, a w 2004 roku odszedł do honduraskiego Real CD España z San Pedro Suli, gdzie podczas pierwszej kadencji nie zanotował jednak żadnego osiągnięcia.
W 2006 roku Treviño po raz kolejny objął funkcję szkoleniowca Realu España, z którym podczas wiosennych rozgrywek Clausura 2007 wywalczył drugie w swojej karierze mistrzostwo Hondurasu. Bezpośrednio po tym sukcesie powrócił do ojczyzny, gdzie został trenerem drugoligowych rezerw klubu Tigres UANL z siedzibą w swoim rodzinnym Monterrey. Prowadził je przez następne dwa lata, nie odnosząc większego osiągnięcia na zapleczu najwyższej klasy rozgrywkowej, a w październiku 2009 został trenerem pierwszoligowego Indios de Ciudad Juárez. Tam notował jednak bardzo słabe wyniki, w czternastu spotkaniach ligowych nie zdołał odnieść żadnego zwycięstwa, i mimo iż opuścił stanowisko w lutym 2010, to znacznie przyczynił się do spadku klubu do drugiej ligi na koniec sezonu 2009/2010. Później przez pół roku był trenerem kolejnego klubu z drugiej ligi meksykańskiej, Guerreros FC z miasta Hermosillo, z którego odszedł po dyskwalifikacji ekipy z powodu zaległości finansowych wobec graczy.
We wrześniu 2011 Treviño drugi raz podpisał umowę z honduraskim CD Motagua, gdzie tym razem nie potrafił nawiązać do sukcesów odnoszonych z tą drużyną kilkanaście lat wcześniej i stracił posadę na początku listopada 2012. Kilkanaście tygodni później już trzeci raz został szkoleniowcem Realu España, jednak wobec słabych wyników został zwolniony po pięciu miesiącach pracy, w maju 2013.

</doc>
<doc id="2831193" url="https://pl.wikipedia.org/wiki?curid=2831193" title="Superpuchar Macedonii Północnej w piłce nożnej">
Superpuchar Macedonii Północnej w piłce nożnej

Superpuchar Macedonii Północnej w piłce nożnej (, Superkup na Makedonija) – trofeum przyznawane zwycięskiej drużynie meczu rozgrywanego pomiędzy aktualnym Mistrzem Macedonii Północnej oraz zdobywcą Pucharu Macedonii Północnej w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - to jej przeciwnikiem zostaje finalista Pucharu). Rozgrywki odbywały się w latach 2011–2015.
Historia.
W sezonie 2011 odbył się pierwszy oficjalny mecz o Superpuchar Macedonii. Pierwszy pojedynek rozegrano 24 lipca 2011 roku. W tym meczu Shkëndija Tetowo pokonała 2:1 Metalurg Skopje.
Superpuchar odbywał się w latach nieparzystych. W 2012 edycja nie odbyła się z powodu braku wolnego terminu, a w 2014 Rabotniczki Skopje zdobył mistrzostwo i Puchar kraju.
Format.
Mecz o Superpuchar Macedonii Północnej rozgrywany jest przed rozpoczęciem każdego sezonu. W przypadku remisu po upływie regulaminowego czasu gry przeprowadza się dogrywka. Jeżeli i ona nie wyłoni zwycięzcę, to od razu zarządzana jest seria rzutów karnych.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Macedonii Północnej na podium oficjalnie stawało w sumie 5 drużyn. Liderem klasyfikacji jest Wardar Skopje, który zdobył trofeum 2 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="2831194" url="https://pl.wikipedia.org/wiki?curid=2831194" title="Ryan Mathews">
Ryan Mathews

Ryan Jefforey Mathews (urodzony 10 października 1987 roku w Riverside w stanie Kalifornia) – amerykański zawodnik futbolu amerykańskiego, grający na pozycji running backa.
Występował w drużynie California State University w latach 2007 - 2010. W tym czasie został wybrany do drugiej drużyny najlepszych zawodników futbolu amerykańskiego w rozgrywkach NCAA. W roku 2010 zdecydował się na opuszczenie uczelni i przystąpienie do draftu NFL. Został wybrany w pierwszej rundzie (12. wybór) przez zespół San Diego Chargers. Od sezonu 2010 występuje nadal w drużynie z Kalifornii. Po sezonie 2011 został wybrany do meczu gwiazd Pro Bowl.

</doc>
<doc id="2831195" url="https://pl.wikipedia.org/wiki?curid=2831195" title="Harlindon">
Harlindon



</doc>
<doc id="2831196" url="https://pl.wikipedia.org/wiki?curid=2831196" title="Harlond (Lindon)">
Harlond (Lindon)



</doc>
<doc id="2831197" url="https://pl.wikipedia.org/wiki?curid=2831197" title="Pseudoserranus">
Pseudoserranus



</doc>
<doc id="2831198" url="https://pl.wikipedia.org/wiki?curid=2831198" title="Forlindon">
Forlindon



</doc>
<doc id="2831199" url="https://pl.wikipedia.org/wiki?curid=2831199" title="Forlond">
Forlond



</doc>
<doc id="2831200" url="https://pl.wikipedia.org/wiki?curid=2831200" title="Lindon">
Lindon

Lindon (sin. "Ziemia muzyków") – kraina ze stworzonej przez J.R.R. Tolkiena mitologii Śródziemia. Wzmianki na jego temat znajdują się w "Dodatkach" do "Władcy Pierścieni". Położenie Lindonu jest zaznaczone na mapach Śródziemia dołączonych do powieści.
Geografia.
Tę położoną na zachodnim wybrzeżu Śródziemia, na zachód od Ered Luin krainę Zatoka Księżycowa dzieliła na dwie części: Harlindon (na południu) i Forlindon (na północy).
Stolicą Forlindonu był Forlond (sin. "Północna przystań"), położony u ujścia nieznanej z nazwy rzeki płynącej z Ered Luin, natomiast stolicą Harlindonu był Harlond (sin. "Południowa przystań").
Historia.
Lindon był jedyną ocalałą krainą Beleriandu, zniszczonego po Wojnie Gniewu. Wielu elfów z Beleriandu osiedliło się w Lindonie na początku Drugiej Ery, w okresie rządów Gil-galada. Ñoldorowie zamieszkiwali głównie Forlindon, a Sindarowie – Harlindon. Oba rody wspólnie zbudowały Mithlond u ujścia Rzeki Księżycowej.
Podczas Drugiej Ery wielu spośród elfów zamieszkujących kraj udało się do Amanu. W tej erze Lindon był jednym z dwóch, obok Eregionu, królestw Ñoldorów. Po śmierci Gil-Galada jeszcze więcej elfów zdecydowało się na opuszczenie Śródziemia, wyludniając krainę rządzoną wówczas przez Círdana.
Było to prawdopodobnie ostatnie miejsce, skąd można było wyruszyć do Nieśmiertelnych Krain pod koniec Trzeciej Ery.
W 1975 roku Trzeciej Ery zawinęła tam część wielkiej floty Gondoru Eärnura, która przypłynęła na pomoc Arthedainowi.

</doc>
<doc id="2831203" url="https://pl.wikipedia.org/wiki?curid=2831203" title="Illuina">
Illuina



</doc>
<doc id="2831204" url="https://pl.wikipedia.org/wiki?curid=2831204" title="Ormal">
Ormal



</doc>
<doc id="2831205" url="https://pl.wikipedia.org/wiki?curid=2831205" title="Latarnie Valarów">
Latarnie Valarów



</doc>
<doc id="2831206" url="https://pl.wikipedia.org/wiki?curid=2831206" title="Ioannis Frangoudis">
Ioannis Frangoudis



</doc>
<doc id="2831209" url="https://pl.wikipedia.org/wiki?curid=2831209" title="Bieliny (gromada w powiecie kieleckim)">
Bieliny (gromada w powiecie kieleckim)

Bieliny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bieliny z siedzibą GRN w Bielinach utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Bieliny Kapitulne, Bieliny Poduchowne, Czaplów i Kakonin ze zniesionej gminy Bieliny w tymże powiecie oraz lasy Świętokrzyskiego Parku Narodowego, oddziały Nr Nr 156–163 i 182–188. Dla gromady ustalono 27 członków gromadzkiej rady narodowej.
1 stycznia 1969 do gromady Bieliny przyłączono wsie Nowa Huta, Podłysica, Stara Huta, Stara Huta Koszary i Szklana Huta ze zniesionej gromady Nowa Huta.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Bieliny.

</doc>
<doc id="2831210" url="https://pl.wikipedia.org/wiki?curid=2831210" title="Moval">
Moval

Moval – miejscowość i gmina we Francji, w regionie Burgundia-Franche-Comté, w departamencie Territoire-de-Belfort. W 2016 roku populacja ówczesnej gminy wynosiła 441 mieszkańców. 
W dniu 1 stycznia 2019 roku z połączenia dwóch ówczesnych gmin – Meroux oraz Moval – powstała nowa gmina Meroux-Moval. Siedzibą gminy została miejscowość Meroux. 

</doc>
<doc id="2831214" url="https://pl.wikipedia.org/wiki?curid=2831214" title="Bodzentyn (gromada)">
Bodzentyn (gromada)

Bodzentyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bodzentyn z siedzibą GRN w Bodzentynie (wówczas wsi) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki wszedł obszar dotychczasowej gromady Bodzentyn (bez enklawy z sześcioma gospodarstwami) ze zniesionej gminy Bodzentyn w tymże powiecie oraz lasy Świętokrzyskiego Parku Narodowego, oddziały Nr Nr 8–16, 21–26, 39–45, 55–59, 60–62 i 67–73. Dla gromady ustalono 26 członków gromadzkiej rady narodowej.
31 grudnia 1959 do gromady Bodzentyn przyłączono obszar zniesionej gromady Psary w tymże powiecie.
31 grudnia 1961 do gromady Bodzentyn przyłączono wsie Leśna Stara Wieś, Leśna Podkonarze, Leśna Kamienna Góra, Sieradowice I i II oraz osadę młyńską Leśna Chrusty ze zniesionej gromady Leśna w powiecie kieleckim oraz wieś Śniadka z gromady Tarczek w powiecie iłżeckim.
1 stycznia 1969 do gromady Bodzentyn przyłączono wieś Wola Szczygiełkowa ze zniesionej gromady Dębno.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Bodzentyn.

</doc>
<doc id="2831215" url="https://pl.wikipedia.org/wiki?curid=2831215" title="Daleszyce (gromada)">
Daleszyce (gromada)

Daleszyce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Daleszyce z siedzibą GRN w Daleszycach (wówczas wsi) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Daleszyce, Brzechów i Danków-Wójtostwo ze zniesionej gminy Daleszyce w tymże powiecie. Dla gromady ustalono 27 członków gromadzkiej rady narodowej.
29 lutego 1956 do gromady Daleszyce przyłączono oddziały Nr Nr 1, 10–11, 27–29, 43–46, 55–59, 65–70, 78–79, 89 (bez roli), 90–91 i 105–107 nadleśnictwa Daleszyce z gromady Cisów oraz oddziały Nr Nr 2–8, 12–26 i 30–42 nadleśnictwa Daleszyce z gromady Napęków w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Daleszyce.

</doc>
<doc id="2831216" url="https://pl.wikipedia.org/wiki?curid=2831216" title="Górno (gromada w powiecie kieleckim)">
Górno (gromada w powiecie kieleckim)

Górno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Górno z siedzibą GRN w Górnie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Górno i Górno-Parcelanci ze zniesionej gminy Górno w tymże powiecie. Dla gromady ustalono 12 członków gromadzkiej rady narodowej.
31 grudnia 1959 do gromady Górno przyłączono obszar zniesionej gromady Wola Jachowa w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Górno.

</doc>
<doc id="2831217" url="https://pl.wikipedia.org/wiki?curid=2831217" title="Łopuszno (gromada)">
Łopuszno (gromada)

Łopuszno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łopuszno z siedzibą GRN w Łopusznie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Łopuszno, Józefina, Wielebnów, Jasień, Antonielów, Eustachów i Czałczyn ze zniesionej gminy Łopuszno w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Łopuszno przyłączono obszary zniesionych gromad Grabownica i Sarbice.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Łopuszno.

</doc>
<doc id="2831218" url="https://pl.wikipedia.org/wiki?curid=2831218" title="Masłów (gromada)">
Masłów (gromada)

Masłów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Masłów z siedzibą GRN w Masłowie (w obecnym brzmieniu "Masłów Pierwszy") utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Masłów i Wola Kopcowa ze zniesionej gminy Dąbrowa w tymże powiecie. Dla gromady ustalono 27 członków gromadzkiej rady narodowej.
31 grudnia 1961 do gromady Masłów przyłączono wsie Brzezinki i Barcza ze zniesionej gromady Brzezinki.
Gromada przetrwała do końca 1972 roku, czyli do kolejnej reformy gminnej. 1 stycznia 1973 utworzono gminę Masłów.

</doc>
<doc id="2831219" url="https://pl.wikipedia.org/wiki?curid=2831219" title="Mniów (gromada)">
Mniów (gromada)

Mniów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mniów z siedzibą GRN w Mniowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Mniów i Węgrzynów oraz część lasów państwowych z dotychczasowej gromady Serbinów ze zniesionej gminy Mniów w tymże powiecie. Dla gromady ustalono 15 członków gromadzkiej rady narodowej.
31 grudnia 1959 do gromady Mniów przyłączono obszar zniesionej gromady Cierchy oraz wsie Serbinów, Podchyby i Rogowice ze zniesionej gromady Serbinów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Mniów.

</doc>
<doc id="2831220" url="https://pl.wikipedia.org/wiki?curid=2831220" title="Joazaf (Żewachow)">
Joazaf (Żewachow)

Joazaf, imię świeckie Władimir Dawidowicz Żewachow (ur. 24 grudnia 1874 w majątku Linowica, zm. 4 grudnia 1937 w Kursku) – rosyjski biskup prawosławny, święty nowomęczennik prawosławny.
Życiorys.
Pochodził z książęcego gruzińskiego rodu Dżawachiszwili, który zrusyfikował się i zmienił nazwisko na Żewachow. Ukończył studia prawnicze na uniwersytecie w Kijowie. Od 1902 do 1914 był sędzią pokoju w ujeździe piriatińskim, następnie w ujeździe kijowskim. W 1911, w randze radcy stanu, został starszym radcą guberni kijowskiej, czasowo pełnił obowiązki zastępcy gubernatora. Zaangażowany w życie Rosyjskiego Kościoła Prawosławnego, wspierał finansowo jego działalność misyjną i oświatową, był członkiem Prawosławnego Stowarzyszenia Kamczackiego oraz Kijowskiego Towarzystwa Dobroczynności.
W 1912, za namową ihumena Walentego (Korotenki) z monasteru Trójcy Świętej w Kijowie, postanowił zaangażować się w odbudowę monasteru św. Michała Archanioła na Zwierzyńcu w Kijowie. Od sierpnia wymienionego roku finansował prace archeologiczne na terenie, gdzie niegdyś znajdował się klasztor, doprowadzając do odkrycia dwunastowiecznych pieczar zamieszkiwanych przez mnichów, śladów pochówków oraz ikony Matki Bożej, która od 1915, dzięki jego staraniom, zaliczała się do wizerunków oficjalnie czczonych przez Rosyjski Kościół Prawosławny. W pobliżu odkrytych pieczar Władimir Żewachow założył skit.
W 1917 odszedł ze służby państwowej. Żył w Kijowie, zaś w 1918 zamieszkał jako posłusznik w skicie Narodzenia Matki Bożej w Cerkowszczinie. Opuścił go w sierpniu tego samego roku, by zostać urzędnikiem w ministerstwie spraw wewnętrznych w rządzie Pawła Skoropadskiego. W 1919 wrócił do rodzinnego majątku Linowica; udzielił w nim gościny znanemu pisarzowi religijnemu Siergijowi Niłusowi. Utrzymywał się z pracy nauczyciela języków obcych, według niektórych źródeł był współpracownikiem Ukraińskiej Akademii Nauk. Utrzymywał kontakty ze skitem na kijowskim Zwierzyńcu i nadal wspierał go finansowo.
W 1924 został aresztowany przez GPU, spędził siedem miesięcy w więzieniu w Kijowie. Po odzyskaniu wolności zamieszkał w monasterze Trójcy Świętej w Kijowie i 24 grudnia tego samego roku złożył wieczyste śluby mnisze przed biskupem humańskim Makarym, przyjmując imię mnisze Joazaf na cześć św. Joazafa Biełgorodzkiego. W tym samym roku otrzymał również święcenia diakońskie i kapłańskie.
6 lipca 1926 przyjął chirotonię na biskupa dmitriewskiego, wikariusza eparchii kurskiej, z rąk zastępcy "locum tenens" Patriarchatu Moskiewskiego metropolity niżnonowogrodzkiego i arzamaskiego Sergiusza, biskupów pieczerskiego Grzegorza i konotopskiego Jana. Jeszcze w tym samym roku został aresztowany i oskarżony o przygotowywanie i przechowywanie kontrrewolucyjnych tekstów, jak również o nielegalne publiczne modlitwy w intencji cara Mikołaja II, jego rodziny i byłych ministrów. Skazany na trzy lata łagru, odbył karę w obozie na Wyspach Sołowieckich. Następnie do 1932 przebywał na zsyłce w Kraju Narymskim. Po zwolnieniu w 1932 został mianowany biskupem piatigorskim, a następnie biskupem czeboksarskim, jednak nie objął "de facto" żadnej z wymienionych katedr z powodu złego stanu zdrowia. W 1933 został ponownie aresztowany i skazany na dziesięcioletnią zsyłkę. Jako niezdolny do pracy został jednak warunkowo zwolniony i mógł wrócić do obwodu moskiewskiego.
W czerwcu lub lipcu 1934 objął zarząd eparchii mohylewskiej i mścisławskiej, zaś w 1936 został dodatkowo "locum tenens" eparchii mińskiej. W tym samym roku odszedł w stan spoczynku i zamieszkał w Biełgorodzie. Na krótko został administracyjnie przesiedlony do Borowic (obwód leningradzki), następnie umożliwiono mu powrót do Biełgorodu. 29 stycznia 1937 został aresztowany, osadzony w więzieniu w Biełgorodzie, następnie przewieziony do obwodu leningradzkiego i ponownie do Kurska. Został oskarżony o kierowanie grupą terrorystyczną, organizowanie wystąpień wiernych na rzecz otwierania cerkwi, nielegalne odprawianie nabożeństw i antyradziecką agitację. Nie przyznał się do winy, stwierdził jedynie, iż faktycznie mówił o prześladowaniach, jakim podlegali kapłani i wierni prawosławni. 4 grudnia 1937 został skazany na karę śmierci i tego samego dnia rozstrzelany.
W 2002 został kanonizowany przez Święty Synod Rosyjskiego Kościoła Prawosławnego jako jeden z Soboru Świętych Nowomęczenników i Wyznawców Rosyjskich.
Jego brat bliźniak Nikołaj Żewachow był działaczem cerkiewnym i państwowym, następnie także autorem wspomnień poświęconych ostatnim latom caratu, rosyjskiej wojnie domowej i emigracji.

</doc>
<doc id="2831222" url="https://pl.wikipedia.org/wiki?curid=2831222" title="Słupia Nowa (gromada)">
Słupia Nowa (gromada)

Słupia Nowa (pod koniec "Nowa Słupia") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Słupia Nowa z siedzibą GRN w Słupi Nowej (wówczas wsi; w obecnym brzmieniu "Nowa Słupia") utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Słupia Nowa, Trzcianka, Wólka Milanowska, Baszowice, Hucisko i Mirocice ze zniesionej gminy Słupia Nowa w tymże powiecie oraz lasy Świętokrzyskiego Parku Narodowego, oddziały Nr Nr 75–84, 112-120, 196–210 i B1–B2. Dla gromady ustalono 27 członków gromadzkiej rady narodowej.
1 stycznia 1969 do gromady Nowa Słupia przyłączono wsie Dębno i Jeziorko ze zniesionej gromady Dębno oraz wieś Bartoszowiny ze zniesionej gromady Nowa Huta.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Nowa Słupia (do 1954 o nazwie urzędowej "gmina Słupia Nowa").

</doc>
<doc id="2831223" url="https://pl.wikipedia.org/wiki?curid=2831223" title="Nowa Słupia (gromada)">
Nowa Słupia (gromada)



</doc>
<doc id="2831224" url="https://pl.wikipedia.org/wiki?curid=2831224" title="Kryzys polityczny w Egipcie (2012–2014)">
Kryzys polityczny w Egipcie (2012–2014)

Kryzys polityczny w Egipcie (2012–2014) obejmuje okres porewolucyjny w Egipcie, w dalszym ciągu charakteryzujący się antyrządowymi protestami o charakterze politycznym. Początkowo demonstranci wyrażali swój sprzeciw przeciwko władzy prezydenta Muhammada Mursiego, wyniesionego na fali egipskiej rewolucji w trakcie Arabskiej Wiosny, oraz rządom islamistów, którzy przyjęli kontrowersyjny projekt konstytucji.
Mursi ostatecznie został obalony 3 lipca 2013 w wyniku wojskowego zamachu stanu. Skutkiem tego było uchylenie konstytucji z 25 grudnia 2012 oraz przejęcie władzy przez juntę wojskową, która jako tymczasowego prezydenta obsadziła Adliego Mansura. Okres ten charakteryzował się chaosem w państwie, otwartym konfliktem między zwolennikami i przeciwnikami obalonego Muhammada Mursiego oraz Bractwa Muzułmańskiego. Doprowadziło to m.in. do masakry w Kairze i przemocy w całym kraju oraz represjami wobec członków Bractwa Muzułmańskiego, które uznano za organizację terrorystyczną.
Transformacja porewolucyjna.
Rządy Najwyższej Rady Wojskowej.
Egipt był drugim krajem po Tunezji w którym w 2011 na fali Arabskiej Wiosny obalono prezydenta. Po 17 dniach rewolucji, 11 lutego 2011 ze stanowiska ustąpił długoletni dyktator Husni Mubarak. Wówczas władzę w Egipcie przejęła Najwyższa Rada Wojskowa z Muhammadem Husseinem Tantawim na czele.
Pierwszymi decyzjami junty wojskowej było rozwiązanie parlamentu, zawieszenie obowiązującej konstytucji i powołanie komitetu, który za zadanie miał opracować nową ustawę zasadniczą. Obowiązująca wówczas konstytucja Egiptu przewidywała, że w wypadku opróżnienia urzędu prezydenckiego wybory powszechne winny odbyć się w ciągu 90 dni. Ponadto obiecano, że referendum konstytucyjne odbędzie się w ciągu dwóch miesięcy, a proponowane poprawki do konstytucji będą przygotowane w ciągu 10 dni. Jednak po dwóch tygodniach od obalenia Mubaraka lud znów wyszedł na ulice, domagając się przyśpieszenia procesu demokratycznego i zniesienia stanu wyjątkowego.
3 marca 2011 Rada Najwyższa Sił Zbrojnych zdecydowała się przyjąć rezygnację premiera Ahmeda Szafika, którego dymisji domagała się opozycja i powierzyć funkcję premiera dotychczasowemu ministrowi transportu, Isamowi Szarafowi. 19 marca 2011 odbyło się referendum konstytucyjne ws. zmian w ustawie zasadniczej zaproponowanych przez komisję powołaną przez rządzącą juntę wojskową. Najwyższa Rada Wojskowa zaproponowała zmiany w konstytucji Egiptu obejmujące ograniczenie sprawowania urzędu prezydenta państwa do dwóch czteroletnich kadencji, liberalizację wymagań dla kandydatów (poparcie 30 parlamentarzystów albo 30 tysięcy wyborów w połowie gubernatorstw albo nominację przez partię mającą przedstawiciela w parlamencie). Prezydent musiałby też wyznaczyć zastępcę w ciągu 60 dni od zaprzysiężenia. Następnego dnia komisja wyborcza poinformowała, że 77% głosujących poparło zmiany w konstytucji przy frekwencji 41%.
W kwietniu 2011 odbywały się demonstracje opozycji niezadowolonej z powolności przemian politycznych, łagodnego traktowania ludzi związanych z rządem Mubaraka oraz faktem, że przywódca junty wojskowej, Muhammad Husejn Tantawi, przez wiele lat był związany z Mubarakiem. Po wzroście napięć społecznych powołano komisję, która zajęła się badaniem przebiegu rewolucji.
Wybory parlamentarne.
Początkowo planowane wybory parlamentarne zaplanowane na wrzesień 2011, rozpoczęły się ostatecznie w 28 listopada 2011. Na dziesięć dni przed startem pierwszej tury wyborów parlamentarnych, na Placu Tahrir w Kairze przeprowadzano demonstracje nawołujące wojskowych do oddania władzy w ręce cywilne. Protestowali także przeciwko planom konstytucji, według której po wyborze nowego prezydenta, armia będzie miała wpływ na kwestie polityki wewnętrznej, budżetu oraz będzie wyłączona spod cywilnej kontroli. Konstytucja ta de facto utrzymała by wojskowych przy władzy po transformacji. Ponadto domagali się rozpisania wyborów prezydenckich najpóźniej do kwietnia 2012. Niezadowoleni chcieli także zastąpienie gabinetu wojskowych rządem ocalenia narodowego.
Wybory parlamentarne według egipskiej ordynacji wyborczej odbywały się w kilku turach. 28 listopada 2011 rozpoczęła się I faza wyborów do niższej izby parlamentu, które trwały do 10 stycznia 2012. 40 mln uprawnionych do głosowania obywateli wybierało 498 deputowanych do Zgromadzenia Ludowego. Pozostałych dziesięciu z 498 osobowego parlamentu (gdyż niższa izba parlamentu liczyła 508 deputowanych) mianował przewodniczący Rady Wojskowej Muhammad Husajn Tantawi. 27 muhafaz Egiptu podzielono na trzy okręgi, w których stopniowo będą odbywały się po dwie tury wyborów. Na początku do urn poszli mieszkańcy Kairu i Aleksandrii. Druga tura rozpoczęła się 5 grudnia 2011. 14 grudnia 2011 do głosowania przystąpili mieszkańcy Suezu i Asuanu, a od 3 stycznia 2012 Synaju i regionu delty Nilu.
Z kolei wybory senatorów do Rady Szury odbyły się w dniach od 29 stycznia 2012 do 22 lutego 2012. Egipska ordynacja wyborcza przewidywała głosowanie w okręgach jednomandatowych (jedna trzecia miejsc w nowym parlamencie) oraz głosowanie według ordynacji proporcjonalnej (dwie trzecie miejsc w nowym parlamencie). Wybory do obu izb wygrała Partia Wolności i Sprawiedliwości, będąca politycznym organem Bractwa Muzułmańskiego, zdobywając odpowiednio do Zgromadzenia Ludowego i Rady Szury 37,5% i 45%.
Pierwsze wolne wybory prezydenckie.
Za rządów Najwyższej Rady Wojskowej toczył się proces Husni Mubaraka oraz jego synów Alaa i Gamaa. Proces rozpoczął się 3 sierpnia 2011 i zakończył się 2 czerwca 2012 wyrokiem kairskiego sądu. Mubarak został skazany na karę dożywotniego więzienia za współudział w śmierci kilkuset demonstrantów. Oprócz tego pierwsza połowa 2012 stała pod znakiem kampanii wyborczej. Początkowo zaplanowane wybory na kwiecień, zostały przesunięte na maj i czerwiec 2012, co także wywołało demonstracje, gdyż lud domagał się jak najszybszego transferu władzy.
W większości sondaży przed wyborczych prowadził niezależny kandydat Amr Musa. Jednak związku ze zdominowaniem parlamentu przez Bractwo Muzułmańskie, komentatorzy spodziewali się dobrego wyniku Muhammada Mursiego (Partia Wolności i Sprawiedliwości) wywodzącego się z (i rekomendowanego przez) Braci Muzułmańskich. Pierwsza tura wyborów odbyła się w dniach 23–24 maja 2012. Zwyciężył w niej Mursi (24,78%), wyprzedzając nieznacznie niezależnego kandydata Ahmada Szafika (23,66%), byłego premiera z czasów Mubaraka uważanego za człowieka dawnego reżimu. Amr Musa przepadł na piątym miejscu z wynikiem 11,13%. W drugiej turze głosowania w dniach 16-17 czerwca 2012 Mursi pokonał Szafika, uzyskawszy 51,73% głosów.
Rządy Muhammada Mursiego.
Zaprzysiężenie Mursiego na prezydenta Egiptu.
Nowy prezydent zaprzysiężony na stanowisko 30 czerwca 2012 zobowiązał się do powołania szerokiego rządu, złożonego z przedstawicieli różnych środowisk społecznych. Zrezygnował ze stanowiska przewodniczącego Partii Wolności i Sprawiedliwości. wcześniej, bo 16 czerwca 2012 Najwyższa Rada Sił Zbrojnych w wydanym dekrecie oficjalnie rozwiązała Zgromadzenie Ludowe, gdyż Sad Najwyższy podjął decyzję o unieważnieniu wyborów parlamentarnych i przeprowadzeniu nowego głosowania, gdyż odbyło się ono w sprzeczności z konstytucją. Bezpośrednią przyczyną było nie zapewnienie równych szans kandydatom niezależnym. Oznaczało to, że nowo wybrany prezydent urzędować miał bez zaplecza parlamentarnego oraz bez jasno określonych uprawnień w konstytucji, która również nie została wcześniej uchwalona. Najwyższa Rada Sił Zbrojnych ogłosiła także Tymczasową Deklarację Konstytucyjną, ograniczając kompetencje prezydenta. Wybory parlamentarne mogły być zorganizowane dopiero po uchwaleniu nowej konstytucji. Jednak prezydenckim dekretem z 8 lipca 2012, Muhammad Mursi przywrócił skład zdominowanego przez islamistów parlamentu.
25 czerwca 2012 do dymisji podał się rząd premiera Kamala Ganzuriego w celu umożliwienia powołania nowego gabinetu. 24 lipca 2012 Mursi desygnował na urząd premiera Hiszama Kandila, dotychczasowego ministra zasobów wodnych, który objął urząd 2 sierpnia 2012. 12 sierpnia 2012 prezydent w wydanym dekrecie ogłosił przejście na wojskową emeryturę szefa sztabu generalnego oraz marszałka Tantawiego, który utracił również stanowisko ministra obrony. Jednocześnie anulował wydaną w czerwcu 2012 przez radę wojskową deklaracją konstytucyjną ograniczającą uprawnienia szefa państwa.
Demonstracje przeciwko dekretom Mursiego.
22 listopada 2012 Muhammad Mursi wydał dekrety, które rozszerzyły jego prerogatywy, co w ocenie egipskiej opozycji groziło przeprowadzeniu demokratycznych przemian w państwie. Z dekretów wynikało, że do czasu opracowania nowej egipskiej konstytucji, żaden organ w tym Sąd Najwyższy, nie może ograniczyć jego decyzji. Kolejne dekrety dawały zielone światło na powtórne procesy wysokich urzędników z czasów rządów Mubaraka, zakazywały rozwiązywania Zgromadzenia Narodowego do czasu opracowania ustawy zasadniczej. Mursi nadał sobie prawo do „podejmowania decyzji, które chroniłyby rewolucję”, zdymisjonował też prokuratora generalnego Abd al-Magida Mahmuda, a na stanowisko mianował Talata Abd Allaha. Dekrety miały obowiązywać aż do czasu opracowania nowej ustawy zasadniczej i wyłonienia parlamentu w kolejnych wyborach.
Decyzje prezydenta spotkały się z krytyką opozycji. Dzień po ogłoszeniu dekretów na kairskim Placu Tahrir i pod pałacem prezydenckim zebrały się tysiące przeciwników prezydenta. Wezwano nawet do „Marszu milionów” znanych z rewolucji egipskiej. Laureat pokojowej nagrody nobla Muhammad el-Baradei napisał na portalu społecznościowym Twitter, iż Mursi „głosił się nowym faraonem”. Zaniepokojenie decyzjami prezydenta wyraziło ONZ, które według organizacji mogą mieć poważne konsekwencje, w kwestii przestrzegania praw człowieka i rządów prawa w Egipcie, a także Stany Zjednoczone. Posunięcie Mursiego skrytykowała Najwyższa Rada Prawna, która jest zwierzchnim organem wymiaru sprawiedliwości Egiptu. W ocenie prawników był to atak na niezawisłość sądów egipskich.
Na Placu Tahrir w dzień po ogłoszeniu dekretów w dalszym ciągu trwała demonstracja przeciwników Mursiego i Bractwa Muzułmańskiego skupiona w opozycyjnym bloku Frontu Ocalenia Narodowego. W kilku miastach doszło do starć, a w Aleksandrii, Suezie, Ismailii i Port Said podpalano siedziby rządzącej partii, z której wywodzi się prezydent. Społeczeństwo oskarżyło pierwszego demokratycznie wybranego prezydenta w historii Egiptu o zapędy autorytarne. Na Placu Tahrir policja użyła gazu łzawiącego przeciwko demonstrantom. W Aleksandrii doszło do starć zwolenników i przeciwników prezydenta.
24 listopada 2012 w Kairze doszło do zamieszek i starć między zwolennikami i przeciwnikami prezydenta. Strony obrzucały się kamieniami i koktajlami Mołotowa. Interweniowała policja, która użyła gazu łzawiącego i gumowych kul. 25 listopada 2012 Musri w swoim wystąpieniu ogłosił, iż dekrety są tymczasowym rozwiązaniem. Wezwał do dialogu narodowego, który odrzuciła opozycja. Do tego czasu w Egipcie w starciach z policją rannych zostało 500 osób.
26 listopada 2012 Mursi powiedział sędziom z Najwyższej Rady Prawnej, że nie zmieni swych dekretów, które zwiększają jego uprawnienia. Obserwatorzy wskazywali, że uprawnienia te stawiają prezydenta i zespół pracujący nad literą nowej konstytucji ponad egipskim sądownictwem. Tymczasem podczas zamieszek w Damanhour zginął nastoletni członek Bractwa Muzułmańskiego. 27 listopada 2012 odbyła się wielka demonstracja na Placu Tahrir. Tysiące ludzi skandowało hasła przeciwko dekretom Mursiego i Bractwu Muzułmańskiemu. Do starć doszło na ulicy między ambasadą USA a placem Tahrir, gdzie zgromadziło się 300 tys. ludzi. 28 listopada 2012 egipski Trybunał Konstytucyjny oskarżył prezydenta o włączenie się w kampanię ataków na tę instytucję. W zamieszkach tego dnia zginęły dwie osoby.
Przyjęcie projektu ustawy zasadniczej przez Konstytuantę.
30 listopada 2012 Konstytuanta zakończyła pracę nad projektem konstytucji. Najwięcej kontrowersji budziło zapisanie prawa koranicznego w nowej konstytucji. Ostatecznie po dyskusji między islamistycznymi salafitami a liberałami w zgromadzeniu konstytucyjnym przegłosowano każdy z 234 artykułów ustawy zasadniczej. W projekcie m.in. ograniczono też okres sprawowania władzy przez prezydenta do dwóch czteroletnich kadencji. Wprowadzono cywilną kontrolę nad armią, tak więc był to zapis różniący się od forsowanych przez Najwyższą Radę Wojskową podczas jej rządów postulatów. Prezydent mógł wypowiadać wojnę po uzyskaniu zgody przez parlament i skonsultowaniu się z Radą Obrony Narodowej, w skład której wchodzą przedstawiciele wojska i policji. Obserwatorzy skrytykowali zapisy dt. praw kobiet i wolności słowa. Projekt konstytucji został zatwierdzony przez Mursiego, który na 15 grudnia 2012 podał datę referendum, w którym obywatele mieli się opowiedzieć za przyjęciem, bądź odrzuceniem konstytucji.
Po ogłoszeniu projektu konstytucji, 100 tys. ludzi wyszło na ulice egipskich miast. Ludzie protestowali przeciwko projektowi ustawy zasadniczej, argumentując, że decydujący wpływ na jej kształt mieli islamiści. Opozycja twierdziła, że przyjęty w pośpiechu projekt konstytucji tylko pogłębił podziały w Egipcie. Z kolei 1 grudnia 2012 odbył się marsz poparcia Mohammada Mursiego. Równocześnie na Placu Tahrir trwały manifestacje przeciwników rządów islamistów w Egipcie. 2 grudnia 2012 Egipska Rada Prawna miała zweryfikować legalność Konstytuanty, która opracowała projekt ustawy zasadniczej. Jednak do posiedzenia Rady Prawniczej nie doszło, gdyż pod jej siedzibą koczowali stronnicy Mursiego, którzy zablokowali dostęp do budynku.
Krytyka projektu konstytucji i protesty przeciwko rządom islamistów.
4 grudnia 2012 osiem niezależnych egipskich dzienników zawiesiło publikacje swoich numerów w proteście przeciwko ograniczeniu wolności słowa, co uwarunkowała według przeciwników rządu nowa konstytucja. Tymczasem demonstranci ruszyli na pałac prezydencki, dając „ostatnie ostrzeżenie” Mursiemu. Tłum przerwał policyjne blokady chroniące dostęp do pałacu. Następnie na noc ludzie rozbili obozowisko przed pałacem. 5 grudnia 2012 przed pałacem prezydenckim w Kairze zwolennicy zmobilizowani przez Bractwo Muzułmańskie i przeciwnicy prezydenta obrzucali się po południu kamieniami i koktajlami Mołotowa. Podpalono samochody służące do rozpędzenia zamieszek, podczas których padły strzały. W gwałtownych zamieszkach zginęło dziesięć osób, a kilkaset zostało rannych. Starcia wybuchły również w Suezie, gdzie zginęły dwie osoby. W związku z zaostrzającą się sytuacją w Kairze Muhammad el-Baradei i były szef Ligi Arabskiej Amr Musa zaapelowali do prezydenta o cofnięcie dekretów i powołania nowej komisji konstytucyjnej, która ich zdaniem pełniej reprezentowałaby egipskie społeczeństwo.
Po zamieszkach, 6 grudnia pod pałacem prezydenckim rozmieszczono trzy czołgi. Przed siedzibę prezydenta wysłano również dwa wozy opancerzone, którymi przewieziono uzbrojonych żołnierzy, mających strzec porządku. Opozycja za wybuch przemocy w kraju oskarżyła Mursiego. Mursi ponownie apelował o dialog narodowy, który był według niego jedyną drogą do rozwiązania obecnego kryzysu politycznego. W przemówieniu padły słowa, iż „wynajęci bandyci” spowodowali zamieszki z 5 grudnia 2012. Zapewnił po raz kolejny, że jego prerogatywy wygasną po 15 grudnia 2012, czyli dacie referendum konstytucyjnego. Apel ten odrzucił Ruch 6 kwietnia, który odegrał kluczową rolę w obaleniu Hosniego Mubaraka. Ponadto wezwał do demonstracji przeciwko decyzją Mursiego. 7 grudnia 2012 demonstranci ponownie przedostali się przez druty kolczaste na plac pałacu prezydenckiego. Gwardia Republikańska strzegła wejścia do siedziby prezydenta.
9 grudnia 2012 Muhammad Mursi anulował dekrety rozszerzające jego władzę. Decyzję podjęto na naradzie 13 partii islamistycznych w Kairze. Nie zmieniono jednak daty referendum konstytucyjnego. Uargumentowano to, że z punktu widzenia prawa przesunięcie głosowania z 15 grudnia 2012 było niemożliwe. Opozycja od razu odrzuciła datę przeprowadzenia referendum, gdyż według opozycyjnego bloku Frontu Ocalenia Narodowego, projekt konstytucji nie reprezentował całego narodu. Opozycjoniści wezwali do nowych protestów, mimo anulowania dekretów.
11 grudnia 2012 przeciwnicy prezydenta Mursiego zgromadzonego na Placu Tahrir zostali zaatakowani przez uzbrojonych napastników. Demonstrantów obrzucano koktajlami Mołotowa i otwarto do nich ogień. Mimo tego grupy lewicowe, liberałowie i opozycyjne ruchy wezwały do marszów na pałac prezydencki i do demonstracji na placu Tahrir w proteście przeciwko referendum konstytucyjnemu. Islamiści z kolei nawoływali do marszów poparcia dla prezydenta.
12 grudnia 2012 partie skupione w Narodowym Froncie Wyzwolenia niespodziewanie zapowiedziały swoje zaangażowanie w rozmowach na temat nowej konstytucji. Wcześniej zarzekały, iż nie uczynią tego, dopóki referendum konstytucyjne nie zostanie odwołane. Jednocześnie opozycja wezwała, by głosować przeciwko projektowi konstytucji.
Referendum konstytucyjne i przyjęcie islamistycznej ustawy zasadniczej.
Referendum konstytucyjne zostało podzielone na dwie tury – 15 i 22 grudnia 2012. W pierwszym terminie głosowano m.in. w Kairze, Aleksandrii i Asuanie. Do urn podczas drugiej tury pójdą mieszkańcy m.in. Gizy, Port Said czy Suezu. W pierwszej turze głosowania projekt konstytucji poparło 56,50% przy frekwencji 33%, co oznaczało ponowny sukces islamistów. W trakcie głosowania odnotowano 4000 przypadków naruszania ordynacji wyborczej, jednak nie wpłynęło to na wynik głosowania. Po opublikowaniu wyników referendum Front Ocalenia Narodowego wezwał Egipcjan, by zmobilizowali się w całym kraju i przed drugą turą referendum konstytucyjnego i zamanifestowali sprzeciw wobec nowej konstytucji.
W II turze głosowania za projektem ustawy zasadniczej opowiedziało się 74% głosujących. Łącznie za nową konstytucją głosowało 63.8%, przeciwko było 36.2% przy frekwencji 32,9%. Opozycja ponownie zgłaszała wiele nieprawidłowości podczas głosowania. Zatwierdzony przez obywateli islamski projekt konstytucji został zaaprobowany następnie przez Radę Szury, a 25 grudnia 2012 zaraz po ogłoszeniu oficjalnych wyników, ratyfikował go prezydent Muhammad Mursi.
Zamieszki rocznicowe.
25 stycznia 2013 w drugą rocznicę wybuchu rewolucji egipskiej w kraju wybuchły gwałtowne zamieszki. Zwołane przez opozycje demonstracje odbywały się powodu żądań ustąpienia prezydenta, zawieszenia obowiązywania nowej konstytucji i ustanowienia płacy minimalnej. Manifestacje szybko przerodziły się w zamieszki. Na kairskim Placu Tahrir użyto gazu łzawiącego, w Ismailii setki protestujących wdarły się do siedziby władz prowincji i biura Partii Wolności i Sprawiedliwości. Zginęła tam jedna osoba. Starcia trwały również w Aleksandrii i Port Saidzie, jednak najbardziej gwałtowny przebieg demonstracji miał miejsce w Suezie, gdzie zginęło dziewięć osób. Do Suezu po decyzji Muhammada Mursiego wysłano dodatkowe jednostki wojskowe.
Tymczasem 26 stycznia 2013 sąd w Port Saidzie ogłosił wyrok śmierci przez powieszenie na 21 pseudokibicach odpowiedzialnych o udział w zamieszkach z 1 lutego 2012 po meczu piłki nożnej w Port Saidzie. Wówczas w wyniku bijatyki na stadionie i poza nim zginęło 79 osób. Tuż po ogłoszeniu wyroku przed budynkiem więzienia, w którym przetrzymywani byli oskarżeni i skazani, wybuchły kolejne zamieszki. Setki kibiców owacyjnie przyjęło wyrok, jednak pozostała część zaatakowała policję. Rozwścieczeni kibice atakowali posterunki policji i sympatyków innych drużyn. W ulicznych zamieszkach zginęło co najmniej 16 osób.
Po dwóch dniach intensywnych zamieszek, prezydent wprowadził stan wyjątkowy na okres 30 dni w prowincjach Port Saidzie, Ismaila i Suez. W tym okresie będzie obowiązywać godzina policyjna – od godz. 21 do 6 czasu lokalnego. W oświadczeniu do narodu, powiedział, że nie zawaha się użyć nawet bardziej zdecydowanych kroków, aby opanować sytuację w kraju i zapobiec rozlewowi krwi. Zaznaczył, że nie jest to powrót do autorytaryzmu, a wdrażanie demokracji. Wezwał też przywódców opozycji do podjęcia dialogu narodowego w poniedziałek. Do rozmów zaprosił trzech liderów Frontu Ocalenia Narodowego: Muhammada el-Baradei, Amr Musę oraz Hamdina Sabahiego.
Wkrótce po przemowie prezydenta, na ulicach Ismaili odbyła się manifestacja, podczas której skandowano: „Precz z Mursim, precz ze stanem wyjątkowym”. 28 stycznia 2013 Muhammada el-Baradei odrzucił propozycję podjęcia dialogu. Laureat pokojowej Nagrody Nobla, powiedział, że dialog nie zostanie podjęty, dopóki Mursi nie weźmie na siebie odpowiedzialności za rozlew krwi w Egipcie podczas jego prezydentury. Jednak dwa dni później el-Baradei zmienił zdanie. Na Twitterze napisał: „Potrzebujemy natychmiastowego spotkania prezydenta, ministrów obrony i spraw wewnętrznych, salafitów i Frontu Ocalenia Narodowego, by podjąć pilne działania w celu powstrzymania przemocy i rozpoczęcia poważnego dialogu”.
Rozczarowanie rządami Mursiego, odroczenie wyborów parlamentarnych i przemoc na tle religijnym.
1 lutego 2013 protestujący obrzucili butelkami z benzyną pałac prezydencki. Społeczeństwo przyznało, że czuło się rozczarowane rządami Mursiego i oczekiwało jego odejścia. 4 lutego 2013 egipska opozycja ogłosiła, że służby porządkowe zakatowały na śmierć jednego z aktywistów. Ciało zabitego nosiło ślady tortur – mężczyzna był rażony prądem, miał pęknięte żebra i ślady duszenia na szyi. Przyczyną zgonu były ciężkie obrażenia głowy. Liczba zabitych w nowej fali protestów wzrosła do 60. Tymczasem w czasie trwania protestów na Placu Tahrir do Kairu 5 lutego 2013 przybył prezydent Iranu Mahmud Ahmadineżad. Był to pierwszy od 24 lat prezydent Iranu goszczący w Egipcie. Prezydentura Mursiego przyniosła bowiem ocieplenie w stosunkach z Teheranem.
W czasie protestów w Kairze, muzułmańscy duchowni wydali fatwę wzywającą do zabicia liderów egipskiej opozycji. Premier Hiszam Kandil potępił fatwę i rozważał wszczęcie postępowania karnego przeciwko duchownemu. Fatwa została potępiona również przez Bractwo Muzułmańskie oraz najważniejszą religijną instytucję w kraju, uniwersytet muzułmański Al-Azhar. Kolejny skandal wywołały słowa innego salafickiego duchownego, które nazwał opozycyjne aktywistki „diablicami” i że same się proszą o zgwałcenie. Chciał tym samym usprawiedliwić gwałty na 25 kobietach w trakcie protestów.
Kolejne starcia między policją a demonstrantami, miały miejsce 11 lutego 2013 w drugą rocznicę obalenia Mubaraka. Manifestujący przed pałacem prezydenckim tłum żądał reform politycznych i społecznych. Policja w celu rozpędzenia protestujących, którzy rzucali koktajle Mołotowa w kierunku siedziby prezydenta, użyła armatek wodnych i gazu łzawiącego.
Ponowne demonstracje antyrządowe miały miejsce w nocy z 1 na 2 marca 2013 w Mansurze. Zginęła tam jedna osoba potrącona przez transporter opancerzony. 2 marca 2013 protestujący podpalili komisariat w Port Saidzie. Według samej policji tłum zaatakował policyjne pojazdy, którymi mieli być przetransportowani do sądy podejrzani o udział w zamieszkach. Podczas wynikłej bójki rannych zostało czterech przedstawicieli sił bezpieczeństwa i co najmniej dwóch demonstrantów. 9 marca 2013 sąd utrzymał wyroki kary śmierci dla 21 osób za udział w zamieszkach po meczu piłkarskim w lutym 2012. Wywołało to nowe zamieszki w której zginęła jedna osoba. Ponadto fani drużyny Al-Ahly podpalili w Kairze siedzibę egipskiej federacji piłkarskiej.
Pod koniec marca 2013 sąd apelacyjny unieważnił decyzję prezydenta Egiptu Muhammada Mursiego z listopada 2012 o zdymisjonowaniu prokuratora generalnego kraju Abdela Magida Mahmuda. Decyzję Mursiego krytykowali członkowie prokuratury i sędziowie, którzy twierdzili, że godzi ona w niezawisłość wymiaru sprawiedliwości. Po anulowaniu decyzji, sąd apelacyjny nakazał ministerstwu sprawiedliwości, przywrócenie Mahmuda na stanowisko.
Na początku kwietnia 2013 wybuchła przemoc na tle religijnym. 5 kwietnia 2013 w starciach z muzułmanami w mieście Kusus zginęło 4 Koptów, a 66 zostało rannych. Dwa dni później podczas uroczystości pogrzebowych ofiar z Kusus, doszło do rozruchów w których od broni śrutowej zginął muzułmanin. Chrześcijanie wznosili okrzyki przeciwko prezydentowi Egiptu Muhammadowi Mursiemu i jego zdominowanemu przez islamistyczne Bractwo Muzułmańskie rządowi. Interweniowało wówczas wojsk, które użyło gazu łzawiącego. Inne walki religijne miały miejsce w Aleksandrii 17 maja 2013, gdzie chrześcijanie i muzułmanie obrzucali się koktajlami Mołotowa.
W 2013 w Egipcie miały odbyć się wybory parlamentarne, jednak zostały one odroczone przez Najwyższą Komisję Wyborczą po decyzji Trybunału Administracyjnego o uchyleniu prezydenckiego dekretu w sprawie wyborów. Trybunał Administracyjny unieważnił dekret prezydenta Mohammeda Mursiego w sprawie terminu wyborów, argumentując, że Szura (izba wyższa parlamentu) przed ostatecznym uchwaleniem znowelizowanej ordynacji wyborczej nie przedstawiła jej do oceny Najwyższemu Trybunałowi Konstytucyjnemu. W czerwcu 2012 Trybunał Konstytucyjny doprowadził do rozwiązania izby niższej, twierdząc, iż została wybrana w sposób niezgodny z ustawą zasadniczą, gdyż nie zapewniono równych szans kandydatom niezależnym.
Zamach stanu i władza w rękach junty wojskowej.
Zamieszki w pierwszą rocznicę objęcia rządów przez Mursiego.
26 czerwca 2013, na kilka godzin przed zapowiedzianym orędziem prezydenta, na północy kraju doszło do starć zwolenników i przeciwników szefa państwa. Zginęły w nich dwie osoby, a ponad 200 zostało rannych. Opozycja po raz kolejny wezwała Mursiego do ustąpienia. Po zamieszkach, Mursi w swoim wystąpieniu ogłosił chęć powołania międzypartyjnej komisji „pojednania międzynarodowego” w której znaleźć miały by się różne opcje polityczne muzułmańskie i chrześcijańskie. Komisja miałaby za zadanie zaproponować poprawki do konstytucji, przyjętej w referendum z grudnia 2012. Mursi w przemówieniu ostrzegł także, że pogłębiające się podziały w egipskiej polityce zagrażają demokracji. W przeddzień pierwszej rocznicy objęcia urzędu przyznał się też do błędów, które jednak „można było naprawić”.
28 czerwca 2013 w zamieszkach między zwolennikami i przeciwnikami Mursiego zginęły trzy osoby, w tym Amerykanin zabity w Aleksandrii. Jednak największa demonstracja odbyła się 30 czerwca 2013 na Placu Tahrir w pierwszą rocznicę zaprzysiężenia Mursiego. Demonstracje odbyły się także w Aleksandrii, Port Saidzie oraz Suezie. Przeciwnicy związanego z Bractwem Muzułmańskim prezydenta zarzucali mu monopolizowanie władzy i nieskuteczność w rozwiązywaniu gospodarczych problemów kraju. Ruch Tamarrud (arab. rebelia) poinformował, że pod petycją w tej sprawie zebrał już 22 miliony podpisów. Późnym wieczorem 30 czerwca 2013 protestujący zaatakowali w Kairze siedzibę Bractwa Muzułmańskiego. Obrzucali budynek koktajlami Mołotowa i kamieniami. Niektórzy wdarli się do środka, wynosząc budynku meble, inne elementy wyposażenia i dokumenty. Siedziba została też częściowo podpalona. Wcześniej siedziba została ewakuowana, jednak wywiązała się kilkugodzinna nocna walka, która przyniosła siedem ofiar, a stu zostało rannych. W całym kraju zginęło 16 osób, a 800 odniosło obrażenia. Były to największe demonstracje od czasu rewolucji z 2011.
Ultimatum dla Mursiego.
Rzecznik Bractwa Muzułmańskiego Gihad al-Hadad oświadczył, że Egipcjanie nie będą bezczynnie tolerować ataków na krajowe instytucje i że władze mają prawo do „samoobrony”. Jednocześnie 1 lipca 2013 minister obrony Egiptu, generał Abd al-Fattah as-Sisi oświadczył, że armia nie ma zamiaru się włączać do polityki, ani obejmować stanowisk rządowych, jednak dał politykom 48 godzin na przyjęcie żądań narodu. Także opozycja dała Mursiemu czas do 2 lipca do godz. 17. na ustąpienie. W przeciwnym razie zapowiedziano kampanię „totalnego nieposłuszeństwa obywatelskiego”. Bractwo Muzułmańskie odrzuciło jednak deklarację armii.
Kolejnym ciosem dla Mursiego było przywrócenie na stanowisko przez sąd apelacyjny, prokuratora generalnego Abdela Megida Mahmuda, odsuniętego listopadowym dekretem. Ponadto do dymisji 2 lipca 2013 podało się kilku ministrów w tym minister spraw zagranicznych Muhammad Kamal Ali Amr. Tymczasem w Kairze w dalszym ciągu trwały zmasowane demonstracje. W nocy z 2 na 3 lipca 2013 doszło do ataku na marsz zwolenników Mursiego. Grupa mężczyzn ostrzelała uczestników demonstracji poparcia dla prezydenta w okolicach uniwersytetu. W wyniku tego zginęło 16 osób, a setki odniosło obrażenia. Do starć między zwolennikami i przeciwnikami doszło też w Gizie, gdzie odnotowano siedem zabitych osób.
Podczas nocnych wydarzeń na kairskich ulicach, w telewizji nadano wystąpienie prezydenta, który już wcześniej odrzucił ultimatum wojska i opozycji. W oświadczeniu podał, że nie poda się do dymisji, bo ma „demokratyczny mandat” do sprawowania tego urzędu. W odpowiedzi na stanowisko Mursiego, egipski dziennik „Al-Ahram” w porannym wydaniu napisał, iż 3 lipca 2013 albo prezydent ustąpi, albo zostanie obalony przez wojskowych, którzy w celu rozwiązania kryzysu będą chcieli zaprosić polityków oraz ekspertów społecznych i gospodarczych na rozmowy w sprawie kreślenia „mapy drogowej”. Bowiem ultimatum postawione Mursiemu mijało 3 lipca o godz. 16:30.
Odsunięcie Mursiego od władzy i „mapa drogowa” dla Egiptu.
O godz. 19:00 armia poinformowała Muhammada Mursiego, że nie pełni już funkcji głowy państwa. Bractwo Muzułmańskie nazwało ten komunikat „wojskowym zamachem stanu”. Następnie wiadomość tę podano społeczeństwu. Została ona przyjęta entuzjastycznie, a na Placu Tahrir rozpoczęło się całonocne świętowanie. Ponadto sąd apelacyjny zlecił usunięcie ze stanowiska premiera Hiszama Muhammada Kandila i podtrzymał wyrok roku więzienia dla szefa rządu, wymierzony w kwietniu 2013, za niezastosowanie się do orzeczenia sądu w sprawie renacjonalizacji firmy tekstylnej wyprzedanej przez administrację obalonego prezydenta Husniego Mubaraka.
Po upływie ultimatum, armia zajęła studia państwowej telewizji, na ulice wyjechały czołgi. Zamknięta została również stacja Egipt25 powiązana z Bractwem Muzułmańskim. Jej kierownictwo oraz personel aresztowano. Zamknięto też islamistyczne telewizje Al-Hafiz i An-Na. Żołnierze wkroczyli także do biura Al-Dżaziry. Z kolei drugie pod względem wielkości po Bractwie Muzułmańskim ugrupowanie islamistyczne, Partia Nur ogłosiła, iż respektuje decyzje wojska.
Wojskowi poinformowali, że lider laickiej opozycji Muhammad el-Baradei, szejk meczetu Al-Azhar, wielki imam Ahmad at-Tadżib i zwierzchnik Kościoła Koptyjskiego Tawadros II opracowali plan dla kraju popierany przez armię. Mapa drogowa ogłoszona przez dowódcę armii gen. Abd al-Fattaha al-Sisiego przewidywała pozbawienie Mursiego rządów, okres rządów tymczasowych, po których rozpisane mają być wybory generalne. Tymczasową głową państwa został prezes Sądu Konstytucyjnego Adli Mansur, zaprzysiężony oficjalnie 4 lipca 2013. Mansur miał wszelkie instrumenty władzy przypisane egipskiej głowie państwowej. Jego głównym zadaniem było napisać ordynację wyborczą i rozpisać wybory prezydenckie i parlamentarne. Konstytucja państwa została zawieszona, a powołana specjalna komisja, ma ją dokładnie przejrzeć. Wśród punktów mapy drogowej było również powołanie komisji pojednania narodowego, z udziałem ruchów młodzieżowych.
Po ogłoszeniu informacji o zdjęciu z urzędu prezydenta, niespokojnie było m.in. w Aleksandrii, gdzie doszło do starć zwolenników i przeciwników Mursiego. W całym kraju w starciach śmierć poniosły 32 osoby. Nowe władze wydały nakaz aresztowania trzystu członków Bractwa Muzułmańskiego, „którym zarzucono podżeganie do przemocy i zakłócanie bezpieczeństwa i porządku”. Aresztowanych osadzono w tym samym więzieniu co Hosni Mubaraka. Sam Mursi został zatrzymany przez wojskowych i zastosowano wobec niego areszt domowy. Nakaz aresztowania wydano również za liderem Bractwa Muzułmańskiego Muhammadem Badim i jego zastępcą Hajratem as-Szaterem. W odpowiedzi na masowe aresztowania członków Bractwa Muzułmańskiego, 5 lipca 2013 wysoka komisarz ONZ ds. Praw Człowieka Navi Pillay zażądała położenia kresu aresztowaniom. Tego samego dnia Badi wezwał Egipcjan do masowych wystąpień w imieniu obalonego Muhammada Mursiego.
Gratulacje nowym władzom Egiptu przesłał król Arabii Saudyjskiej Abd Allah ibn Abd al-Aziz Al Su’ud, nieprzychylnie nastawiony do Bractwa Muzułmańskiego, ze względu na rosnącą pozycję ideologicznie-polityczną tego ruchu na Bliskim Wschodzie. Swoje zadowolenie z wydarzeń w Egipcie wyraził także syryjski prezydent Baszszar al-Asad walczący w swoim kraju w wojnie domowej. Z kolei wojskowy przewrót w Egipcie potępił Iran, który wcześniej nawiązał ciepłe stosunki z Mursim. Za rządów Mursiego stosunki Egiptu z Syrią były napięte do tego stopnia, że Egipt zerwał je 15 czerwca 2013. Z kolei zaniepokojenie sytuacją w Egipcie wyraził Zachód. Stany Zjednoczone poleciły ewakuacje ambasady w Kairze. Barack Obama wezwał egipskich wojskowych by jak najszybciej powrócili do reguł demokratycznych i oddali władzę w ręce cywilów. Podkreślił też, że USA nie opowiadają się po żadnej ze stron. Swoje zaniepokojenie wyraziło ONZ, a minister spraw zagranicznych Wielkiej Brytanii William Hague zapewnił nowe władze Egiptu o woli współpracy, skrytykował jednak pozbawienie władzy Mursiego.
Zaprzysiężony na tymczasowego prezydenta Adli Mansur zaprosił Bractwo do dialogu politycznego. Jednak 5 lipca szykanowane bractwo Muzułmańskie i inne islamskie ugrupowania odrzuciły apel i wezwały swoich zwolenników do masowych demonstracji. Po tym kilkaset zwolenników obalonego prezydenta, próbowało przedostać się do koszar Gwardii Republikańskiej, gdzie więziony był Mursi. Wówczas żołnierze otworzyli ogień, zabijając co najmniej trzy osoby.
Wieczorem bojówki islamistów i opozycjonistów stoczyły potyczkę na kije, kamienie i koktajle Mołotowa na moście 6 Października w Kairze. Walki między zwolennikami i przeciwnikami prezydenta miały miejsce również w Aleksandrii. Tam śmierć poniosło 12 osób. Z kolei w Al-Arisz na północnym wybrzeżu półwyspu Synaj zwolennicy Mursiego zaatakowali i zajęli siedzibę lokalnych władz. Zginęło tam pięciu policjantów. Łącznie tego dnia w zamieszkach życie straciło 30 osób, a ponad 300 zostało rannych.
5 lipca 2013 w odpowiedzi na wojskowy zamach stanu, Unia Afrykańska zawiesiła Egipt w prawach członka. Zawieszenie ma obowiązywać do czasu przywrócenia ładu konstytucyjnego w Egipcie. Podobne kroki Unia Afrykańska poczyniła wobec zamachów stanu na Madagaskarze (2009), w Nigrze (2010), Wybrzeżu Kości Słoniowej (2011), Mali (2012), Gwinei Bissau (2012) oraz Republice Środkowoafrykańskiej (2013).
7 lipca 2013 trwały nieustannie demonstracje zwolenników i przeciwników Bractwa Muzułmańskiego. Islamiści popierający obalonego Mursiego zebrali się głównie przed jednym z meczetów w kairskiej dzielnicy Nasr City, położonej na obrzeżach miasta. Jego przeciwnicy demonstrowali na placu Tahrir. Dzień później o świcie bojownicy powiązani z bractwem Muzułmańskim dokonali szturmu na budynek Gwardii Republikańskiej. W walkach zginął jeden wojskowy. Odmienną wersję wydarzeń przedstawiło Bractwo Muzułmańskie, według którego o godz. 5:30 otworzono ogień do osób protestujących pod koszarami Gwardii Republikańskiej. Podczas porannych modlitw oddziały wojska i policji zaczęły strzelać z ostrej amunicji do tłumu i obrzuciły go gazem łzawiącym. Według wojska do ludzi strzelali snajperzy z dachów budynków. W masakrze zginęło 54 osób, a 435 zostało rannych. Po wydarzeniach sprzed koszar Gwardii Republikańskiej Adli zaapelował do protestujących, by nie zbliżali się do obiektów wojskowych i innych „istotnych placówek” państwowych. Powołał też komisję specjalną mającą zająć się śledztwem wokół zajścia.
Po masakrze generał as-Sisi ostrzegł, iż armia nie będzie tolerować jakichkolwiek manewrów politycznych, które mogłyby zakłócić okres przejściowy w kraju. Według światowych komentatorów egipska armia po 3 lipca 2013 zamiast przywracać spokój w Egipcie wprowadzała coraz większy chaos. Zaczęło się od zamykania i plądrowania siedzib Bractwa Muzułmańskiego, a także zależnych od nich podmiotów (np. telewizja państwowa), poprzez aresztowanie członków ugrupowania po masakry na cywilach. „Niezależnie od tego, czy armia dała się sprowokować, czy przeprowadziła masakrę z zimną krwią, rezultat jest ten sam: tragedia ludzka i katastrofa polityczna” – pisał francuski Le Monde. Użycie siły przez wojsko krytykowała Amnesty International. Łącznie przez tydzień po zamachu stanu w Egipcie zginęło 88 osób, a 1500 zostało rannych.
Chrześcijanie egipscy, stanowiący 10% społeczeństwa, od czasu obalenia Husniego Mubaraka i objęciu władzy przez Bractwo Muzułmańskie zaczęli coraz bardziej obawiać się o swoje bezpieczeństwo. Stąd też brali udział w protestach przeciwko nowym władzom. Po usunięciu prezydenta Mursiego jego zwolennicy oskarżyli chrześcijan o spiskowanie z wojskiem i Zachodem. Szczególnie gwałtownie skrytykowali zwierzchnika Koptyjskiego Kościoła Prawosławnego Tawadrosa II za udział w zebraniu, na którym dowódca armii generał as-Sisi ogłosił zawieszenie konstytucji Egiptu. Kościół koptyjski wyraził poparcie dla działań armii. Według duchownych armia walczyła z „zbrojnymi ugrupowaniami” i „terroryzmem”. Podczas kryzysu w Egipcie zwolennicy Bractwa Muzułmańskiego zniszczyli 49 chrześcijańskich świątyń.
Wieczorem 3 lipca 2013 muzułmanie podpalili budynki katolickiej parafii św. Jerzego w mieście Deldżija w środkowym Egipcie. 6 lipca 2013 koptyjski kapłan został zastrzelony w mieście Al-Arisz w północno-wschodniej części kraju. Z powodu pogarszającej się sytuacji bezpieczeństwa egipskich chrześcijan, koptyjski papież Tawadros II na początku sierpnia odwołał niektóre publiczne wystąpienia w Kairze. Po pacyfikacji obozów zwolenników Mursiego w Kairze nastąpiła fala ataków na chrześcijan, ich domy i świątynie, m.in. w Asjut, Sauhadż, Al-Minji. W ciągu niespełna tygodnia podpalona 80 kościołów, klasztorów i innych miejsc kultu. 16 sierpnia islamiści zaatakowali siedzibę katolickiego biskupa Luksoru, Johannesa Zakarii. W Al-Minji nieznani sprawcy oznaczyli chrześcijańskie domy znakiem „X” i umieścili napisy wzywające do ataków na chrześcijan.
Kreowanie się nowych władz.
9 lipca 2013 na stanowisko premiera Egiptu mianowany został Hazim al-Biblawi. Nominacje al-Biblawiego ogłoszono po tygodniu spekulacji, kto obejmie stanowisko po obalonym Hiszamie Kandilu. Początkowo opozycja na stanowisko zgłosiła Muhammada el-Baradei’a, jednak sprzeciw wobec tej kandydatury zgłosiła konserwatywna salaficka partia Partia Nur. Sam el-Baradei 14 lipca 2013 został zastępcą prezydenta. Z kolei Mansur Adli ogłosił, iż wybory parlamentarne odbędą się w ciągu trzech miesięcy od uchwalenia nowej konstytucji przyjętej w referendum zaplanowanego na 14-15 stycznia 2014. Z kolei w ciągu sześciu miesięcy od uchwalenia nowej ustawy zasadniczej ma się odbyć kolejna elekcja, która wyłoni nowego prezydenta. Wcześniej Egipcjanie w referendum mają zagłosować nad poprawkami do konstytucji, które opracują specjalne komisje powołane przez Mansura. Harmonogram wyborów odrzuciło Bractwo Muzułmańskie, gdyż według nich odsunięcie od władzy Mursiego było nielegalne. Wbrew deklaracjom Bractwa Muzułmańskiego, premier Biblawi zapowiedział, że nie wyklucza udziału w tworzonym rządzie osób wywodzących się z Partii Wolności i Sprawiedliwości, politycznego skrzydła Bractwa Muzułmańskiego.
12 lipca 2013 siły bezpieczeństwa zapowiedziały, że nie będą interweniować podczas pokojowych protestów, ale 15 lipca 2013 użyły gazu łzawiącego, gdy w centrum Kairu doszło do starć między zwolennikami Mursiego a mieszkańcami dzielnicy. Kolejne poważne zamieszki wybuchły w nocy z 15 na 16 lipca 2013. Starli się w nich zwolennicy Bractwa Muzułmańskiego z siłami bezpieczeństwa. Dwie osoby poniosły śmierć w kairskiej dzielnicy Giza, a pięć w centrum stolicy. Rannych zostało 261 osób, zatrzymano również 401 osób.
16 lipca 2013 zaprzysiężono tymczasowy rząd Biblawiego. Ministrowie jego gabinetu składali przysięgę przed prezydentem Adli Mansurem. Wicepremierem został generał Abd al-Fattah as-Sisi, który zachował tekę ministra obrony. Swoją funkcję ministra spraw wewnętrznych zachował również Muhammad Ibrahim, odpowiedzialny m.in. za policję. Na czele ministerstwa spraw zagranicznych w tymczasowym rządzie stanął były ambasador w Waszyngtonie w latach 1999-2008 Nabil Fahmi, a ministrem finansów został Ahmad Galal, ekonomista, który pracował w Banku Światowym. Trzema resortami w nowym rządzie kierowały kobiety.
Chaos i przemoc w państwie i fiasko mediacji międzynarodowej.
Mimo wyłonienia się nowych władz, Egipt był pogrążony w chaosie. W egipskich miastach dochodziło do protestów zwolenników obalonego prezydenta. Ministerstwa spraw zagranicznych państw zachodnich wzywały armię egipską do włączenia Bractwa Muzułmańskiego w plan pokojowy i apelowały do swoich obywateli o rozsądek przy planowaniu urlopu w Egipcie, przez co po raz kolejny ucierpiała tamtejsza turystyka. Część rejsów powietrznych do egipskich kurortów została odwołana, reszta „cieszyła się” niską frekwencją.
Kolejna fala przemocy wybuchła 19 lipca 2013. Po piątkowych modłach doszło do przepychanek i starć między zwolennikami i przeciwnikami Bractwa Muzułmańskiego w Al-Mansura. Zginęły tam trzy kobiety. Z kolei W pobliżu Al-Arisz na półwyspie Synaj śmierć poniosło dwóch cywilów, gdy w ich dom trafił pocisk, wystrzelony przez grupę zbrojną. W dniach 22-23 lipca 2013 na Placu Tahrir zginęło siedem osób. Policja zatrzymała około 20 aktywistów islamistycznego Bractwa Muzułmańskiego. 22 lipca 2013 trzy osoby zginęły także w mieście Kaljub położonym w aglomeracji Kairu.
25 lipca 2013 Muhammad Badi wezwał swoich zwolenników do pokojowych protestów w piątek 26 lipca 2013 przeciwko „wojskowemu zamachowi stanu”. Taki sam apel do zwolenników armii wystosował generał as-Sisi. Tym samym doszło do konfrontacji między stronami. Jej najgwałtowniejszy przebieg odnotowano w Aleksandrii, gdzie śmierć poniosły dwie osoby. 27 lipca 2013 o godz. 3. w nocy policja zaczęła rozpędzać tłum zebrany w pobliżu meczetu Rabaa al-Adawija w Kairze gazem łzawiącym. Gdy to nie pomogło do akcji wkroczyły siły specjalne. Według Bractwa Muzułmańskiego snajperzy strzelali do ludzi z ostrej amunicji z dachów budynków. Zginęły co najmniej 82 osoby, a 175 zostało rannych. Ministerstwo Spraw Wewnętrznych zaprzeczyło, jakoby siły bezpieczeństwa użyły ostrej amunicji przeciwko zwolennikom Mursiego.
Po masakrze pod Rabaa al-Adawiją marsz ku siedziby wywiadu wojskowego przeprowadziły tysiące zwolenników Bractwa Muzułmańskiego. Armia wezwała by demonstranci nie zbliżali się do obiektów wojskowych. Dodano również, że protesty przeciwko obaleniu Mursiego nie będą dłużej tolerowane i władze podejmą wszelkie kroki, by udaremnić związane z nimi akty przemocy. Bractwo Muzułmańskie ogłosiło, iż nie zakończy swojej kampanii protestów. Tymczasem masakra została potępiona przez arenę międzynarodową. Ponadto Francja wezwała armię do uwolnienia obalonego Muhammada Mursiego oraz innych egipskich „więźniów politycznych”. Z kolei Catherine Ashton, która 28 lipca 2013 przybyła do Kairu, zaapelowała do nowych władz o włączenie do procesu transformacji politycznej w Egipcie członków Bractwa Muzułmańskiego oraz przywrócenie porządku konstytucyjnego. 6 sierpnia 2013 do Egiptu przybyli amerykańscy wysłannicy senatorowie John McCain i Lindsey Graham, którzy spotkali się z generałem as-Sisi. Podczas rozmów poruszono kwestie sytuacji w kraju oraz kroki na rzecz „zakończenia politycznej polaryzacji” Egiptu. Wystąpili również z postulatem uwolnienia więźniów politycznych. Do Egiptu zjechali również mediatorzy z Unii Europejskie, Zjednoczonych Emiratów Arabskich i Kataru.
4 sierpnia 2013 nowe władze zapowiedziały, że są skore prowadzić negocjacje polityczne z islamistami, ale ostrzegły, że czas na rozmowy jest ograniczony. 7 sierpnia 2013 Adli Mansur ogłosił fiasko zagranicznej mediacji. Winą za niepowodzenie mediacji Mansur obarczył Bractwo Muzułmańskie. Tego samego dnia premier al-Biblawi ostrzegł, że „cierpliwość rządzących niemal się wyczerpała”, gdyż protestujący „przekroczyli wszelkie granice”. Wśród ich przewinień demonstrantów wymienił podżeganie do przemocy, użycie broni, blokowanie dróg i przetrzymywanie obywateli. W związku z tym szef rządu zagroził rozbiciem dwóch obozów protestujących w stolicy Egiptu. 9 sierpnia 2013 w mieście Fajum na południe od Kairu doszło do potyczki zwolenników i przeciwników Muhammada Mursiego, który 26 lipca 2013 został formalnie zatrzymany. 12 sierpnia 2013 jego areszt w tajnym miejscu przedłużono o 15 dni.
9 sierpnia 2013 z okazji muzułmańskiego święta Id al-Fitr Sekretarz generalny ONZ zaapelował o pojednanie narodowe w Egipcie i powstrzymanie się od aktów przemocy. Tymczasem egipskie władze ogłosiły 12 sierpnia 2013, że odraczają akcję rozbicia obozów demonstrantów. Powodem była chęć uniknięcia rozlewu krwi. 13 sierpnia 2013 ogłosiło, iż jest skłonne podjąć negocjacje z rządem, w których rolę mediatora odegrają przedstawiciele kairskiego meczetu Al-Azhar, najważniejszej instytucji religijnej w Egipcie. Była to odpowiedź na fiasko mediacji międzynarodowej.
Masakra w Kairze i jej reperkusje.
14 sierpnia 2013 rząd wprowadził stan wyjątkowy oraz godzinę policyjną w 11 prowincjach na okres co najmniej jednego miesiąca w efekcie rozgromienia dwóch obozów zwolenników Muhammada Mursiego. Akcja sił bezpieczeństwa przed meczetem Raba'a al-Adawijja na północy stolicy i placu An-Nahda koło uniwersytetu kairskiego rozpoczęła się o godz. 7. rano. Początkowo protestujących atakowano gazem łzawiącym. Następnie nadleciał śmigłowiec, nadjechały buldożery, które zniosły z powierzchni ziemi obozy oponentów. Podczas akcji policja przez głośniki apelowała do protestujących, by się rozeszli. Następnie rozległy się strzały. Według rzecznika Bractwa Muzułmańskiego do protestujących strzelali policyjni snajperzy. O godz. 9. Ministerstwo Spraw Zagranicznych podało, że plac Al-Nahda jest pod kontrolą sił bezpieczeństwa.
Pacyfikacja zakończona demontażem obozów przeciwników nowego rządu przyniosła setki zabitych. Według Ministerstwa Zdrowia łącznie śmierć poniosło 638 osób, z czego 595 to cywile, a 4. tys. osób zostało rannych. 288 osób zginęło przed meczetem Rabi’a al-Adawijja, połowa z tego w drugim siedzącym obozie na Placu An-Nahda. Reszta osób zginęła w starciach w innych częściach Kairu oraz w przemocy w innych miastach i na prowincji. W efekcie przemocy z 14 sierpnia 2013 do dymisji podał się wiceprezydent Muhammad el-Baradei. Laureat pokojowej Nagrody Nobla został oskarżony o zdradę narodową, rezygnując z powierzonego mu stanowiska. W związku z tym na wrzesień 2013 wyznaczono mu rozprawę sądową. Wcześniej el-Baradei uwał się do Wiednia. Wydarzenia w Egipcie zostały szeroko potępione przez arenę międzynarodową.
Po wydarzeniach z 14 sierpnia 2013, Bractwo Muzułmańskie wezwało swoich zwolenników do udziału w „marszu gniewu milionów” 16 sierpnia 2013. Tego dnia w kilku miastach Egiptu – Kair, Ismailia, Al-Arisz, Aleksandria – doszło do starć w których zginęły 173 osoby, a ponad 1300 zostało rannych. Wśród zabitych był Ammar Badi, syn przywódcy Bractwa Muzułmańskiego. 17 sierpnia 2013 wojsko wkroczyło do meczetu Al-Fatah na placu Ramsis. Po krótkiej wymianie ognia wojsko aresztowało ok. 100 członków Bractwa Muzułmańskiego. Łącznie 17 sierpnia 2013 w zawieruchach w całym kraju zginęło w sumie 79 osób. 18 sierpnia 2013 pod kairskim więzieniem Abu Zabal, napastnicy zaatakowali konwój policyjny, w którym przewożono 612 islamistów. 36 osób zginęło, niektórzy z nich udusili się po użyciu gazu łzawiącego. W okresie od 14 do 18 sierpnia 2013 z powodu użycia przez siły bezpieczeństwa w Egipcie życie straciło łącznie 1089 osób. Amnesty International zaapelowała o niezależne śledztwo w sprawie zabójstw popełnionych przez egipskie siły bezpieczeństwa, a także tortur oraz naruszania praw do swobodnych wypowiedzi i zgromadzeń. Organizacja dodała, że przemoc polityczna wywołała falę przemocy religijnej, kiedy to islamiści atakowali Koptów.
19 sierpnia 2013 prokurator oczyścił z zarzutów korupcji obalonego w 2011 Husni Mubaraka. Tym samym zakończył się ponad dwuletni proces obalonego dyktatora. Jednocześnie prokuratura przedstawiła obalonemu i więzionemu od ponad miesiąca prezydentowi Mohammedowi Mursiemu nowe zarzuty. Wywodzący się z Bractwa Muzułmańskiego polityk miał „podżegać do przemocy” za co został zatrzymany na kolejne 15 dni. Także 19 sierpnia 2013 służby bezpieczeństwa aresztowały duchowego lidera Bractwa Muzułmańskiego Muhammada Badi. Poszukiwany nakazem aresztowania wydanym zaraz po obaleniu Mursiego, został zatrzymany w mieszkaniu w dzielnicy Nasr City na wschodzie Kairu. Na 25 sierpnia 2013 wytyczono datę początku jego procesu oraz innych członków Bractwa Muzułmańskiego. Dzień po aresztowaniu Badiego, Bractwo Muzułmańskie wybrało na tymczasowego przewodniczącego Mahmuda Ezzata. Jednak proces członków Bractwa Muzułmańskiego został odroczony ze względów bezpieczeństwa do 29 października 2013, podobnie jak proces Mubaraka, którego czekała jeszcze sprawa za współudział w zabiciu ponad 800 uczestników rewolucji z 2011.
Mimo tego pierwsze wyroki zapadły 3 września 2013, kiedy egipski trybunał wojskowy skazał 11 członków Bractwa Muzułmańskiego na dożywocie za akty agresji. Z kolei 1 września 2013 prokuratura skierowała do sądu sprawę przeciwko Muhammadowi Mursiemu pod zarzutem dopuszczenia się aktów przemocy i podżegania do przemocy. Wcześniej, bo 29 sierpnia 2013 siły bezpieczeństwa aresztowały Muhammada al-Biltadżiego, sekretarza generalnego Partii Wolności i Sprawiedliwości, politycznego skrzydła Bractwa Muzułmańskiego. Aresztowany wezwał swoich zwolenników do masowych protestów. Tym samym 30 sierpnia 2013 na ulice egipskich miast ponownie wyszli zwolennicy Bractwa Muzułmańskiego. Zakończyły się one śmiercią dziewięciu osób, w tym trzech policjantów zastrzelonych przez islamistów. Kolejne protesty odbyły się 3 września 2013 w dniu ogłoszenia wyroków wobec członków Bractwa Muzułmańskiego.
5 września 2013 doszło do próby zabójstwa ministra spraw wewnętrznych Muhammada Ibrahima Mustafy. Do zorganizowania zamachu na jego życie przyznało się ugrupowanie Ansar Bajt al-Makdis (Ansar Jerusalem; „Stronnicy Jerozolimy”). Grupa chciała zabić ministra za pomocą zamachowca-samobójcy. Był to pierwszy zamach samobójczy w historii Egiptu. Bractwo Muzułmańskie potępiło akt przemocy. Zaatakowany został konwój, który przewoził ministra z jego domu w Nasr City w Kairze do pracy. Rannych zostało 10 policjantów i 11 cywilów. Islamiści ponownie na ulicę wyszli 13 września 2013. Największe protesty odbyły się w Kairze. Tysiące demonstrantów ruszyły w kierunku placu Rabi’a al-Adawijja, gdzie miesiąc wcześniej doszło do masakry. Z kolei podczas demonstracji w Aleksandrii, zginęła jedna osoba.
Represje wobec Bractwa Muzułmańskiego.
23 września 2013 egipski sąd zakazał działalności Bractwu Muzułmańskiemu w kraju, konfiskując wcześniej zamrożone aktywa organizacji, z kolei 8 października 2013 rząd usunął Stowarzyszenie Braci Muzułmanów z rejestru organizacji pozarządowych. W międzyczasie, 30 września 2013 sąd podtrzymał wyrok roku pozbawienia wolności dla premiera obalonego podczas lipcowego puczu, Hiszama Kandila.
Następna fala protestów w Egipcie wybuchła po piątkowych modłach, 4 października 2013. Do zamieszek dochodziło na Placu Tahrir, gdzie zwolennicy Bractwa Muzułmańskiego, skandowali hasła przeciwko gen. Abdelowi Fattahowi as-Sisiemu. W Kairze zginęły dwie osoby. Do zamieszek doszło również na drodze prowadzącej do piramid w Gizie. Sympatycy Bractwa Muzułmańskiego protestowali także w Aleksandrii i dwóch innych miastach Delty Nilu. W Ismailii islamscy bojownicy dokonali ataku na konwój wojskowy, zabijając dwóch wojskowych. Do poważnych starć doszło dwa dni później w 40. rocznicę rozpoczęcia wojny Jom Kipur. W całym kraju w starciach zginęło 51 osób. 45 z nich zginęło w stolicy kraju, natomiast reszta w innych częściach kraju. Rannych zostało 268 osób.
9 października 2013 USA wstrzymały część pomocy wojskowej dla Egiptu, m.in. dostawy czołgów A1/M1 Abrams, myśliwców F-16, śmigłowców Apache i pocisków Harpoon. Sekretarz Stanu USA John Kerry podkreślił, że nie było to równoznaczne ze zerwaniem stosunków bilateralnych. Mimo tego Kair skrytykował decyzję Waszyngtonu. 3 listopada 2013 Egipt odwiedział w ramach podróży po Bliskim Wschodzie sam John Kerry, który spotkał się z gen. as-Sisim. Po tym, jak USA zaprzestały dostarczać uzbrojenia, 14 listopada 2013 Egipt i Rosja podpisały umowę o zakup rakietowych systemów obrony przeciwlotniczej przez Kair.
Kolejna demonstracja dla poparcia Muhammada Mursiego miała miejsce tuż przed planowanym rozpoczęciem jego procesu. 28 października 2013 egipska policja rozproszyła gazem łzawiącym i grubym śrutem demonstrację studentów na uniwersytecie Al-Azhar w Kairze. Proces obalonego prezydenta miał się rozpocząć 4 listopada 2013, jednak został przełożony na 8 stycznia 2014. Mursi i 14 innych osób zostało oskarżonych o „podżeganie” do zabójstwa. Zarzuty wobec Mursiego dotyczą wydarzeń z 5 grudnia 2012, kiedy jego stronnicy i przeciwnicy starli się przed pałacem prezydenckim. Bractwo Muzułmańskie odparło zarzuty, mówiąc, że zwolennicy Mursiego bronili pałacu przed przeciwnikami. W grudniu 2013 Mursiemu zarzucono także spiskowanie z obcymi organizacjami, a także ujawnianie tajemnic obcym państwom.
8 listopada 2013 podczas protestów w Gizie zmarł 12-latek, kiedy użyto broni palnej. 14 listopada 2013 zniesiono trwający trzy miesiące stan wyjątkowy i godzinę policyjną. 15 listopada 2013 jedna osoba zginęła w starciach w Aleksandrii między zwolennikami i przeciwnikami eks-prezydenta Egiptu Muhammada Mursiego. 17 listopada 2013 w Kairze zastrzelono jednego z najwyższych rangą przedstawicieli aparatu bezpieczeństwa, zajmującym się monitorowaniem Bractwa Muzułmańskiego. Z kolei 22 listopada 2013 co najmniej 3 osoby zginęły w zamieszkach w Kairze i Suezie.
27 listopada 2013 sąd w Aleksandrii skazał na 11 lat więzienia 14 członkiń Bractwa Muzułmańskiego za blokowanie ruchu na ulicach Aleksandrii podczas demonstracji z 31 października 2013. Oprócz tego sześciu mężczyzn zostało skazanych na 15 lat więzienia za „namawianie” do blokad podczas demonstracji. Ponadto 28 listopada 2013 jedna osoba zginęła gdy egipskie siły bezpieczeństwa użyły siły do rozpędzenia demonstracji na uniwersytecie w Kairze. Dzień później co najmniej 3 osoby zginęły w starciu między koptyjskimi i muzułmańskimi grupami zbrojnymi w prowincji Minja.
19 grudnia 2013 Sąd w Kairze oczyścił Ahmada Szafika, ostatniego premiera za autokracji Husniego Mubaraka, a także 2 synów Mubaraka, Alaę i Gamala z zarzutów korupcyjnych. 23 grudnia 2013, 450 członków Bractwa Muzułmańskiego aresztowanych po zamachu stanu, rozpoczęło strajk głodowy w proteście przeciwko nieludzkiemu traktowaniu w więzieniu. Więźniowie twierdzą, iż nie zapewniono im opieki medycznej, prawniczej, odmawiano wizyt bliskich, a cele były brudne i przepełnione.
24 grudnia 2013 nad ranem, 16 osób zginęło, a ponad 150 zostało rannych, gdy wybuch samochodu-pułapki uszkodził budynek policji w mieście Al-Mansura w prowincji Ad-Dakahlijja. Rząd oskarżył o przeprowadzenie zamachu Bractwo Muzułmańskie, które jednak potępiło to wydarzenie. Do jego przeprowadzenia przyznało się dżihadystyczne ugrupowanie Ansar Bajt al-Makdis z siedzibą na Synaju. Dzień po zamachu, egipski rząd uznał oficjalnie Bractwo Muzułmańskie za organizację terrorystyczną. Po tym w Egipcie aresztowano 16 członków Bractwa Muzułmańskiego.
26 grudnia 2013 w Kairze doszło do wybuchu bomby w podmiejskim autobusie w wyniku czego rannych zostało pięć osób. Kolejnego dnia policja starła się z przeciwnikami uznania Bractwa Muzułmańskiego za organizację terrorystyczną. Policja użyła gazu łzawiącego przeciwko rzucającym kamienie demonstrantom przed główną siedzibą stołecznego uniwersytetu Al-Azhar, który jest najważniejszym ośrodkiem teologicznym islamu sunnickiego. Zginęła jedna osoba. 28 grudnia 2013 kontynuowano walki z policją. Studenci starli się z policją na kampusie uniwersytetu Al-Azhar i podpalili dwa budynki. W Kairze śmierć poniosła jedna osoba, dwie inne zginęły podczas starć w mieście Damietta oraz Al-Minja.
Przyjęcie nowej konstytucji i wzmożona fala radykalizmu islamskiego.
Pierwsze zamieszki w 2014 miały miejsce już 1 stycznia. Wówczas co najmniej 2 osoby zginęły w starciach między egipskimi siłami porządkowymi a zwolennikami Bractwa Muzułmańskiego w mieście Aleksandria. Dwa dni później, 13 osób zginęło w starciach między demonstrującymi islamistami a ich przeciwnikami i siłami porządkowymi w kilku miastach Egiptu. Ponad 40 osób zostało rannych, a resort spraw wewnętrznych poinformował, że w całym kraju aresztowano 122 demonstrantów, którzy posiadali domowej produkcji granaty lub obrzucali policję koktajlami Mołotowa. Tymczasem 9 stycznia 2014 sąd ogłosił karę trzech lat więzienia dla 63 zwolenników Bractwa Muzułmańskiego, którzy zostali oskarżeni oskarżeni o udział w zamieszkach, posiadanie broni i bandytyzm.
W okresie od sierpnia do grudnia 2013 konstytuanta przygotowywała nowy projekt ustawy zasadniczej w miejsce zawieszonej konstytucji po lipcowym zamachu stanu. Tymczasowy prezydent Adli Mansur ogłosił na dni 14-15 stycznia 2014 przeprowadzenie referendum konstytucyjnego, w którym obywatele wypowiedzieli się za projektem pozbawionym m.in. odwołań do prawa koranicznego. Głosowanie odbyło się w niespokojnej atmosferze. W pierwszym dniu referendum w starciach między siłami porządkowymi a protestującymi zginęło przynajmniej 11 osób, a 28 zostało rannych, z kolei drugiego dnia głosowania w zamieszkach życie straciły dwie osoby, a osiem odniosło obrażenia. Referendum zakończyło się zdecydowanym zwycięstwem zwolenników nowej ustawy zasadniczej (98,1% osób głosowało za). Wyniki głosowania ogłoszono 18 stycznia 2014 i wówczas nowa konstytucja weszła w życie.
Dzień po referendum na kairskim uniwersytecie doszło do starć zwolenników Bractwa Muzułmańskiego z policją w wyniku czego zginęła jedna osoba. Po ogłoszeniu wyników referendum również nie było spokojnie. 23 stycznia 2014 w mieście Bani Suwajf, położonym 100 km na południe od Kairu nieznani sprawy zabili pięciu policjantów. Według rządu za atakiem stało zbrojne skrzydło Bractwa Muzułmańskiego. Kolejnego dnia rano w centrum stolicy doszło do potężnego wybuchu samochodu-pułapki na parkingu kairskiego urzędu bezpieczeństw w wyniku czego zginęły cztery osoby, a 76 zostało rannych. Po zamachu rozległa się kanonada z broni palnej. Za zamachem stało ugrupowanie Ansar Bajt al-Makdis. Trzy godziny później w dzielnicy Dukki rzucono granat w pojazd z funkcjonariuszami sił bezpieczeństwa. Zginął jeden policjant, a 15 osób zostało rannych. Doszło również do wybuchu przed komisariatem policji Gizie, jednak nie pociągnął on za sobą ofiar. Tymczasem w godzinach popołudniowych tego samego dnia ładunek wybuchowy eksplodował w pobliżu kina przy prowadzącej do Gizy ulicy Haram. Celem zamachu byli ponownie policjanci. Zginął jeden z nich. Ponadto oprócz aktów terrorystycznych, w zamieszkach w Kairze i kilku innych egipskich miastach zginęło łącznie 11 osób.
25 stycznia 2014, w trzecia rocznicę wybuchu rewolucji z 2011, doszło do krwawych starć zwolenników tymczasowego rządu z islamistami. Walczących próbowała rozdzielić policja, używająca gazu łzawiącego, gumowych kul oraz i śrutu. Łącznie tego dnia w Kairze, Gizie oraz Aleksandrii śmierć poniosło 49 osób.
Pod koniec stycznia 2014 powołano kolejne islamistyczne ugrupowanie – Adżnad al-Misr („Wojownicy Egiptu”). Grupa pierwszego ataku dokonała 7 lutego 2014 w Gizie, raniąc sześciu funkcjonariuszy na posterunku policyjnym. Z kolei 16 lutego 2014 doszło do pierwszego ataku na turystów. Ansar Bajt al-Makdis w Tabie pod granicą z Izraelem zabiło trzech południowokoreańskich turystów i ich kierowcę. Następnie dżihadyści poradzili zagranicznym turystom opuścić Egipt, „zanim będzie za późno”.
Trzy osoby zginęły w starciach egipskich sił porządkowych z islamistycznymi demonstrantami w Kairze. Sześciu egipskich żołnierzy zginęło w ataku na posterunek na obrzeżach Kairu z 15 marca 2014. 28 kwietnia 2014 sąd w Al-Minji w południowym Egipcie skazał 683 zwolenników islamistycznego Bractwa Muzułmańskiego na śmierć za akty przemocy podczas zamieszek w sierpniu 2013. Wśród skazanych był lider ruchu Muhammad Badi. Ponadto sąd w Kairze zdelegalizował ruch młodzieżowy 6 kwietnia, który odegrał znaczącą rolę w mobilizowaniu protestów przeciwko autokracji ówczesnego prezydenta Husniego Mubaraka na początku 2011.
Wybory prezydenckie i zwycięstwo marszałka as-Sisiego.
27 stycznia 2014 pełniący obowiązki prezydenta Adli Mansur awansował gen. as-Sisiego na stanowisko marszałka. Ponadto armia udzieliła mu mandatu do kandydowania w wyborach prezydenckich, jednak by móc wystartować w nich, wedle konstytucji musi przejść w stan spoczynku. Stało się to 26 marca 2014, kiedy głównodowodzący sił zbrojnych i minister obrony Egiptu, ogłosił rezygnację z zajmowanych stanowisk i oficjalnie ogłosił zamiar ubiegania się o prezydenturę. 28 marca 2014 pięć osób, w tym dziennikarka, zginęły podczas zamieszek w Kairze i Aleksandrii, po decyzji generała as-Sisiego o wystartowaniu w wyborach prezydenckich.
Rejestracja kandydatów do wyborów prezydenckich zaplanowanych na dni 26-27 maja 2014, rozpoczęła się 30 marca 2014 i trwała do 20 kwietnia 2014. 15 kwietnia 2014, sąd zakazał rejestracji kandydatom związanym z Bractwem Muzułmańskim. Wobec tego zarejestrowało się jedynie dwóch kandydatów – marszałek as-Sisi oraz lewicowy kandydat Hamdin Sabahi partii Ludowy Prąd. Marszałek as-Sisi zapowiedział, że jeśli wygra wybory to w Egipcie nie będzie miejsca dla Bractwa Muzułmańskiego. W czasie represji wobec członków Bractwa Muzułmańskiego po lipcowym zamachu stanu, w Egipcie aresztowano 17 tys. islamistów. W międzyczasie, bo 24 lutego 2014 premier Hazim al-Biblawi podał cały swój rząd do dymisji, bez podania bezpośredniego powodu tej decyzji. 1 marca 2014 jego stanowisko objął Ibrahim Mahlab. Tymczasem w trakcie kampanii wyborczej, w kwietniu 2014 rząd ogłosił podwyżkę cen paliw, energii elektrycznej, wody oraz nałożono zakazu używania z urządzeń klimatyzacyjnych o dużej mocy, zapobiegając kryzysowi energetycznemu, który groził państwu.
Wybory były monitorowane przez szereg organizacji międzynarodowych m.in. w Egipcie przebywali obserwatorzy z Unii Afrykańskiej, Ligi Państw Arabskich, Wspólnego Rynku Afryki Wschodniej i Południowej oraz Unii Europejskiej. Głosowanie zaplanowane pierwotnie na dwa dni zostało przedłużone o jeden dzień z powodu niskiej frekwencji. Ostatecznie frekwencja wyborcza wyniosła 47,7%. Wybory zdecydowanie wygrał marszałek as-Sisi zdobywając poparcie rzędu 96,9%, z kolei jego jedyny rywal Hamadin Sabahi 3,1%.

</doc>
<doc id="2831225" url="https://pl.wikipedia.org/wiki?curid=2831225" title="Denise Herrmann-Wick">
Denise Herrmann-Wick

Denise Herrmann-Wick (ur. 20 grudnia 1988 w Bad Schlema) – niemiecka biegaczka narciarska, dwukrotna medalistka olimpijska i wielokrotna medalistka mistrzostw świata w biathlonie, a także brązowa medalistka mistrzostw świata juniorów i wicemistrzyni świata młodzieżowców w biegach narciarskich.
Po zakończeniu sezonu 2015/2016 zdecydowała się zmienić uprawianą dyscyplinę i została biathlonistką.
Przebieg kariery.
Pierwszy raz na arenie międzynarodowej pojawiła się 29 grudnia 2004 roku w Baiersbronn, gdzie zajęła dziewiąte miejsce w kwalifikacjach do sprintu techniką klasyczną. Miesiąc później wystąpiła na europejskim festiwalu młodzieży w Monthey, zwyciężając w wyścigu na 7,5 km stylem dowolnym. W tym samym roku wystartowała na mistrzostwach świata juniorów w Rovaniemi, ale w swym jedynym starcie – na dystansie 5 km stylem dowolnym zajęła 60. pozycję. Lepiej wypadła na rozgrywanych rok później mistrzostwach juniorów w Kranju, gdzie udział w sprincie zakończyła na dwudziestym miejscu. Największy sukces w tej kategorii wiekowej osiągnęła w 2007 roku, kiedy na mistrzostwach juniorów w Tarvisio zdobyła w sprincie brązowy medal. Wśród młodzieżowców startowała na mistrzostwach w latach 2009-2011 także zdobywając jeden medal. Podczas mistrzostw świata młodzieżowców w Hinterzarten zajęła drugie miejsce w swej koronnej konkurencji, ulegając jedynie Mari Laukkanen z Finlandii.
W Pucharze Świata zadebiutowała 13 lutego 2009 roku w Valdidentro, zajmując 37. miejsce w sprincie techniką dowolną. Pierwsze pucharowe zdobyła blisko rok później – 4 stycznia 2010 roku w Pradze uplasowała się na 28. miejscu w tej samej konkurencji. Sezon 2009/2010 zakończyła ostatecznie na 124. pozycji w klasyfikacji generalnej z dorobkiem 3 punktów. Na podium pierwszy raz stanęła 29 listopada 2013 roku w Kuusamo, kończąc sprint stylem klasycznym na trzeciej pozycji. Wyprzedziły ją tylko Justyna Kowalczyk i Kikkan Randall z USA. Łącznie sześciokrotnie stawała na podium indywidualnych zawodów tego cyklu. Najlepsze wyniki osiągnęła w sezonie 2013/2014, który ukończyła na dziewiątym miejscu w klasyfikacji generalnej i drugim w klasyfikacji sprintu.
Na rozgrywanych w 2011 roku mistrzostwach świata w Oslo zajęła między innymi 23. miejsce w sprincie indywidualnych stylem dowolnym. Podczas mistrzostw świata w Val di Fiemme dwa lata później była między innymi siódma w sztafecie i ósma w sprincie drużynowym, a jej najlepszym indywidualnym wynikiem było dziesiąte miejsce w sprincie stylem klasycznym.
Od sezonu 2016/2017 startowała w biathlonie. W Pucharze Świata w biathlonie zadebiutowała 9 grudnia 2016 roku w Pokljuce, zajmując 18. miejsce w sprincie. Tym samym już w debiucie wywalczyła pierwsze punkty. Pierwszy raz na podium zawodów pucharowych stanęła 1 grudnia 2017 roku w Östersund, wygrywając rywalizację w sprincie. Wyprzedziła tam Francuzkę Justine Braisaz i Juliję Dżimę z Ukrainy. W sezonie 2019/2020 zajęła trzecie miejsce w klasyfikacji generalnej, wygrywając jednocześnie klasyfikację sprintu.
W 2018 roku wystartowała na igrzyskach olimpijskich w Pjongczangu, gdzie zajęła 21. miejsce w sprincie, 6. w biegu pościgowym, 11. w biegu masowym i 8. w sztafecie. Pierwszy medal zdobyła na mistrzostwach świata w Östersund w 2019 roku, wspólnie z Vanessą Hinz, Arndem Peifferem i Benediktem Dollem zajmując drugie miejsce w sztafecie mieszanej. Trzy dni później zwyciężyła w biegu pościgowym, wyprzedzając Norweżkę Tiril Eckhoff i rodaczkę - Laurę Dahlmeier. Ponadto zajęła trzecie miejsce w biegu masowym, ulegając tylko Włoszce Dorothei Wierer i Rosjance Jekatierinie Jurłowej-Percht. Na rozgrywanych rok później mistrzostwach świata w Rasen-Antholz nie obroniła tytułu w biegu pościgowym, zajmując tym razem drugie miejsce za Wierer. Drugie miejsce zajęła tam również w sztafecie kobiet. Kolejny srebrny medal w sztafecie zdobyła podczas mistrzostw świata w Pokljuce w 2021 roku, startując razem z Vanessą Hinz, Janiną Hettich i Franziską Preuß. Indywidualnie była między innymi czwarta w sprincie, przegrywając walkę o podium z Hanną Sołą z Białorusi.
Po sezonie 2022/2023 postanowiła zakończyć sportową karierę.

</doc>
<doc id="2831226" url="https://pl.wikipedia.org/wiki?curid=2831226" title="Piekoszów (gromada)">
Piekoszów (gromada)

Piekoszów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Piekoszów z siedzibą GRN w Piekoszowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Piekoszów, Podzamcze, Micigózd i Wincentów ze zniesionej gminy Piekoszów w tymże powiecie. Dla gromady ustalono 25 członków gromadzkiej rady narodowej.
1 stycznia 1959 do gromady Piekoszów przyłączono wieś Rykoszyn i kolonię Rykoszyn ze zniesionej gromady Rykoszyn w tymże powiecie.
31 grudnia 1959 do gromady Piekoszów przyłączono wsie Łosień, Łosienek, Podłosień i Łubno, kolonie Brzeziny Duże, Łubno i Szczepanów oraz osadę młyńską Józefin ze zniesionej gromady Łosień w tymże powiecie.
31 grudnia 1961 do gromady Piekoszów przyłączono wieś i kolonię Brynica, kolonię Zwierzyniec Freja oraz osadę młyńską Wymysłów ze zniesionej gromady Chełmce oraz wsie Łaziska i Szczukowice oraz kolonię Okrąglica ze zniesionej gromady Jaworznia.
1 stycznia 1966 do gromady Piekoszów przyłączono wieś Szczukowskie Górki ze znoszonej gromady Białogon (przemianowanej jednocześnie na "gromada Jaworznia").
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Piekoszów.

</doc>
<doc id="2831228" url="https://pl.wikipedia.org/wiki?curid=2831228" title="Wallagonia">
Wallagonia



</doc>
<doc id="2831229" url="https://pl.wikipedia.org/wiki?curid=2831229" title="Silurodon">
Silurodon



</doc>
<doc id="2831231" url="https://pl.wikipedia.org/wiki?curid=2831231" title="Brian Orakpo">
Brian Orakpo

Brian Ndubisi Orakpo (ur. 31 lipca 1986 roku w Houston w stanie Teksas) – amerykański zawodnik futbolu amerykańskiego, grający na pozycji linebackera. Występował w drużynie University of Texas at Austin w latach 2004 - 2008. W tym czasie został wybrany m.in. najlepszym defensywnym zawodnikiem w konferencji Big 12 oraz całych rozgrywek NCAA. W roku 2009 przystąpił do draftu NFL. Został wybrany w pierwszej rundzie (13. wybór) przez zespół Washington Redskins. Nadal występuje w drużynie ze stolicy Stanów Zjednoczonych. Po sezonach 2009 i 2010 został wybrany do meczu gwiazd Pro Bowl.

</doc>
<doc id="2831232" url="https://pl.wikipedia.org/wiki?curid=2831232" title="Zagnańsk (gromada)">
Zagnańsk (gromada)

Zagnańsk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zagnańsk z siedzibą GRN w Zagnańsku utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Kaniów, Bartków, Zachełmie i Zagnańsk oraz wieś Goleniawy z dotychczasowej gromady Janaszów ze zniesionej gminy Samsonów w tymże powiecie. Dla gromady ustalono 27 członków gromadzkiej rady narodowej.
29 lutego 1956 do gromady Zagnańsk przyłączono oddziały Nr Nr 92–94, 97–99, 102–108, 111–117, 120–135, 137–139, 142–146 i 154–157 nadleśnictwa Samsonów z gromady Gózd Zaszosie w tymże powiecie.
1 stycznia 1959 do gromady Zagnańsk przyłączono wieś Belno z gromady Gózd Zaszosie w tymże powiecie.
31 grudnia 1959 do gromady Zagnańsk przyłączono wieś Ścięgno z gromady Kajetanów.
31 grudnia 1961 do gromady Zagnańsk przyłączono wsie Jaworze, Siodła, Gruszka i Lekomin ze znoszonej gromady Kajetanów, przemianowanej równocześnie na "gromada Wiśniówka".
Gromada przetrwała do końca 1972 roku, czyli do kolejnej reformy gminnej. Na okres czterech lat Zagnańsk utracił funkcje administracyjne, do których jednak powrócił z dniem 1 stycznia 1977 kiedy to powstała gmina Zagnańsk.

</doc>
<doc id="2831233" url="https://pl.wikipedia.org/wiki?curid=2831233" title="Łączna (gromada)">
Łączna (gromada)

Łączna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łączna z siedzibą GRN w Łącznej utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Łączna Zaszosie, Czerowna Górka, Podłazie, Zaskale i Zagórze ze zniesionej gminy Suchedniów w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Łączna przyłączono obszar zniesionej gromady Gózd Zaszosie w tymże powiecie.
31 grudnia 1961 do gromady Łączna przyłączono wieś Klonów ze zniesionej gromady Brzezinki.
Gromada przetrwała do końca 1972 roku, czyli do kolejnej reformy gminnej. Na okres 22 lat Łączna utraciła funkcje administracyjne, do których jednak powróciła z dniem 30 grudnia 1994 kiedy to utworzono gminę Łączna.

</doc>
<doc id="2831234" url="https://pl.wikipedia.org/wiki?curid=2831234" title="Samsonów (gromada)">
Samsonów (gromada)

Samsonów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Samsonów z siedzibą GRN w Samsonowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Samsonów, Kołomań, Umer i Janaszów (bez wsi Goleniawy) oraz przysiółki Rurarnia i Dudków z dotychczasowej gromady Tumlin ze zniesionej gminy Samsonów w tymże powiecie. Dla gromady ustalono 25 członków gromadzkiej rady narodowej.
29 lutego 1956 do gromady Samsonów przyłączono oddziały nr 5–7, 19–23, 36–40, 51–53, 63–67 i 76–85 nadleśnictwa Samsonów z gromady Szałas w tymże powiecie.
31 grudnia 1959 do gromady Samsonów przyłączono obszar zniesionej gromady Tumlin oraz wieś Długojów ze zniesionej gromady Szałas w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Samsonów, jednak tym razem z siedzibą w Bartkowie.

</doc>
<doc id="2831238" url="https://pl.wikipedia.org/wiki?curid=2831238" title="Bliżyn (gromada)">
Bliżyn (gromada)

Bliżyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bliżyn z siedzibą GRN w Bliżynie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Bliżyn, Brzeście, Gostków, Gilów, Jastrzębia, Ubyszów, Wołów i Wojtyniów ze zniesionej gminy Bliżyn w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Bliżyn przyłączono wsie Sorbin i Zbrojów ze zniesionej gromady Sorbin w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 Bliżyn i okolice przeniesiono do powiatu szydłowieckiego, gdzie stał się ośrodkiem administracyjnym reaktywowanej gminy Bliżyn (do 1939 gmina Bliżyn należała do powiatu koneckiego, a następnie do 1954 do kieleckiego; obecnie znajduje się w powiecie skarżyskim).

</doc>
<doc id="2831239" url="https://pl.wikipedia.org/wiki?curid=2831239" title="Konrad Nowak">
Konrad Nowak

Konrad Nowak (ur. 7 listopada 1994 w Katowicach) – polski piłkarz występujący na pozycji pomocnika w polskim klubie Puszcza Niepołomice.

</doc>
<doc id="2831243" url="https://pl.wikipedia.org/wiki?curid=2831243" title="Legenda Marilyn Monroe">
Legenda Marilyn Monroe

Legenda Marilyn Monroe (ang. "The Legend of Marilyn Monroe") – amerykański film dokumentalny o Marilyn Monroe z 1966 roku w reżyserii Terry'ego Sandersa.

</doc>
<doc id="2831245" url="https://pl.wikipedia.org/wiki?curid=2831245" title="Suchedniów (gromada)">
Suchedniów (gromada)

Suchedniów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Suchedniów z siedzibą GRN w Suchedniowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Suchedniów, Baranów, Berezów, Kruk, Kleszczyny, Stokowiec, Wierzbka i Błoto (bez osiedla Staszicówka) ze zniesionej gminy Suchedniów w tymże powiecie. Dla gromady ustalono 27 członków gromadzkiej rady narodowej.
Gromadę Suchedniów zniesiono 1 stycznia 1956 w związku z nadaniem jej statusu osiedla (18 lipca 1962 Suchedniów otrzymał prawa miejskie).
1 stycznia 1973 reaktywowano gminę Suchedniów.

</doc>
<doc id="2831248" url="https://pl.wikipedia.org/wiki?curid=2831248" title="Crossfade">
Crossfade

Crossfade – amerykański zespół rockowy pochodzący z Columbii w stanie Karolina Południowa.
Grupa powstała w 1999 roku z inicjatywy wokalisty Eda Sloana, basisty Mitcha Jamesa oraz perkusisty Briana Geigera. Początkowo zespół nosił nazwę "The Nothing". Po dołączeniu do grupy DJ-a Tony’ego Byroadsa zmieniała nazwę na "Sugardaddy Superstar". Pierwszą piosenkę zespół nagrał w garażu Eda Solana zwanym "Sugardaddy Studio".
W 2002 roku zespół ponownie zmienił nazwę tym razem na "Crossfade". Pierwszy sukces formacja uzyskała po wydaniu singla "Cold" z pierwszej płyty "Crossfade".

</doc>
<doc id="2831255" url="https://pl.wikipedia.org/wiki?curid=2831255" title="Black Rock (wyspa)">
Black Rock (wyspa)

Black Rock (Czarna skała) – niewielka skalista wysepka należąca do Wielkiej Brytanii położona na południowym Atlantyku w odległości około 16 km na południowy wschód od Shag Rocks i 170 km na północny zachód od Georgii Południowej i około 1000 km na wschód od Falklandów. Stanowi część zamorskiego terytorium: Georgia Południowa i Sandwich Południowy. Wysepka jest niezamieszkana.

</doc>
<doc id="2831259" url="https://pl.wikipedia.org/wiki?curid=2831259" title="Xenopyxis">
Xenopyxis



</doc>
<doc id="2831260" url="https://pl.wikipedia.org/wiki?curid=2831260" title="Cheiroxenichthys">
Cheiroxenichthys



</doc>
<doc id="2831262" url="https://pl.wikipedia.org/wiki?curid=2831262" title="Panský vrch">
Panský vrch

Panský vrch (pol. "Pański Wierch"; 617 m n.p.m.) – niewybitny szczyt w głównym grzbiecie wododziałowym Karpat, w zachodniej części Beskidu Niskiego. Przez szczyt biegnie granica państwowa polsko-słowacka, pozostawiająca jednak sam wierzchołek po stronie słowackiej, ok. 150 m od linii granicznej.
Wznosi się pomiędzy masywem Beskidu (689 m n.p.m.) na północnym zachodzie a Przełęczą pod Zajęczym Wierchem (też: "Przełęcz pod Dębim Wierchem"; 566 m n.p.m.) na południowym wschodzie. Stanowi kulminację wydłużonego fragmentu grzbietu, opadającego - już na terenie Słowacji - ku południowemu wschodowi i nazywanego Zajęczym Wierchem (słow. "Zajači vrch").
Stoki południowo-zachodnie słabo rozczłonkowane, opadają stromo ku dolinie Ondawy w rejonie słowackiej wsi Vyšná Polianka. Cały szczyt zalesiony, częściowo ładnymi lasami bukowymi.
Piesze szlaki turystyczne.
Przez szczyt, wzdłuż przecinki granicznej biegną:

</doc>
<doc id="2831263" url="https://pl.wikipedia.org/wiki?curid=2831263" title="Fernando Patterson">
Fernando Patterson

Fernando Arturo Patterson Castro (ur. 11 lutego 1970 w San José) – kostarykański piłkarz z obywatelstwem gwatemalskim występujący na pozycji bramkarza.
Kariera klubowa.
Patterson jest wychowankiem zespołu AD Ramonense z siedzibą w mieście San Ramón, w którego barwach przez kilka sezonów występował w kostarykańskiej Primera División, jednak nie odniósł z nim żadnych sukcesów zarówno na arenie krajowej, jak i międzynarodowej. W 1996 roku wyjechał do Gwatemali, gdzie spędził zdecydowaną większość swojej kariery, przyjmując tamtejsze obywatelstwo. Początkowo podpisał umowę z ówczesnym mistrzem kraju, drużyną Xelajú MC z miasta Quetzaltenango, gdzie szybko wywalczył sobie miejsce w wyjściowej jedenastce, lecz po sezonie 1998/1999 spadł z zespołem do drugiej ligi gwatemalskiej. Mimo to pozostał w ekipie i już po roku pomógł jej powrócić do najwyższej klasy rozgrywkowej. Po sześciu latach spędzonych w Xelajú, podczas których nie zdobył jednak żadnego trofeum, powrócił do ojczyzny, zostając graczem CS Cartaginés, w którego barwach spędził rok, plasując się w górnej połowie tabeli. Później przeszedł do swojego macierzystego AD Ramonense, wówczas beniaminka pierwszej ligi, gdzie również grał przez następne dwanaście miesięcy.
Latem 2004 Patterson wrócił do Gwatemali, ponownie zostając piłkarzem Xelajú MC. Tam ponownie został podstawowym golkiperem i już w pierwszym sezonie po powrocie do klubu – Apertura 2004 – otrzymał nagrodę dla najlepszego bramkarza ligi gwatemalskiej – Trofeo Danny Ortiz. W 2005 roku dotarł ze swoim klubem do finału krajowego pucharu – Copa de Guatemala, natomiast w rozgrywkach Clausura 2007 zdobył z Xelajú tytuł mistrza Gwatemali. W styczniu 2008 podpisał kontrakt z kostarykańskim AD San Carlos, którego barwy reprezentował przez sześć miesięcy, nie odnosząc żadnego sukcesu, jednak już w połowie tego samego roku po raz kolejny powrócił do ligi gwatemalskiej, tym razem zostając graczem CD Heredia. Po kilku miesiącach ponownie odszedł do Xelajú MC, gdzie w sezonie Apertura 2009 ponownie został uhonorowany nagrodą Trofeo Danny Ortiz, za to pół roku później, podczas rozgrywek Clausura 2010, wywalczył ze swoim klubem tytuł wicemistrza Gwatemali.
W połowie 2010 roku, po serii problemów dyscyplinarnych, Patterson odszedł do Deportivo Xinabajul z miasta Huehuetenango, w którym występował przez rok, a na koniec sezonu 2010/2011 spadł z nim do drugiej ligi gwatemalskiej. Bezpośrednio po relegacji podpisał umowę z Deportivo Coatepeque, występującym na zapleczu najwyższej klasy rozgrywkowej w Gwatemali, jednak już po pół roku powrócił do pierwszej ligi, po raz czwarty w karierze podpisując umowę z Xelajú MC. Mimo zaawansowanego wieku od razu został podstawowym bramkarzem i w rozgrywkach Clausura 2012 zdobył z Xelajú kolejne mistrzostwo Gwatemali. W czerwcu 2013, mając 43 lata, zakończył piłkarską karierę, zostając trenerem bramkarzy Xelajú.
Patterson jest również znany z częstego strzelania goli – według statystyk IFFHS na rok 2012 zajmuje siódme miejsce w rankingu najskuteczniejszych bramkarzy świata, z bilansem 35 zdobytych bramek, z czego 31 z rzutów karnych.
Kariera reprezentacyjna.
W 1993 roku Patterson został powołany do reprezentacji Kostaryki przez selekcjonera Álvaro MacDonalda na Złoty Puchar CONCACAF. Tam pozostawał rezerwowym dla Ericka Lonnisa, jednak 25 lipca zdołał wystąpić w zremisowanym 1:1 spotkaniu o trzecie miejsce z Jamajką, rozgrywając wówczas pierwszy i zarazem ostatni mecz w kadrze narodowej, który uniemożliwił mu przyszłe powołania do gwatemalskiej reprezentacji po otrzymaniu obywatelstwa tego kraju.

</doc>
<doc id="2831264" url="https://pl.wikipedia.org/wiki?curid=2831264" title="Superpuchar Malty w piłce nożnej">
Superpuchar Malty w piłce nożnej

Superpuchar Malty w piłce nożnej (, ) – trofeum przyznawane zwycięskiej drużynie meczu rozgrywanego pomiędzy aktualnym Mistrzem Malty oraz zdobywcą Pucharu Malty w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - to jej przeciwnikiem zostaje wicemistrz).
Historia.
W sezonie 1985 odbył się pierwszy oficjalny mecz o Superpuchar Malty. Pierwszy pojedynek rozegrano w 1985 roku. W tym meczu Rabat Ajax pokonał 2:0 Żurrieq F.C. Wcześniej, od 1954 roku były prowadzone mecze o Superpuchar pod różnymi nazwami, a mianowicie: Scicluna Cup, Sons of Malta Cup i Independence Cup. Ale wszystkie były nieoficjalne. Wszystkie dotychczasowe mecze odbyły się na Ta’ Qali Stadium w stolicy kraju Valletta.
Format.
Mecz o Superpuchar Malty rozgrywany jest przed rozpoczęciem każdego sezonu. W przypadku remisu po upływie regulaminowego czasu gry przeprowadza się dogrywka. Jeżeli i ona nie wyłoni zwycięzcę, to od razu zarządzana jest seria rzutów karnych.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Malty na podium oficjalnie stawało w sumie 10 drużyn. Liderem klasyfikacji jest Valletta FC, która zdobyła trofeum 13 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="2831265" url="https://pl.wikipedia.org/wiki?curid=2831265" title="Dyminy (gromada)">
Dyminy (gromada)

Dyminy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dyminy z siedzibą GRN w Dyminach (od 1979 dzielnica Kielc o nazwie Dyminy, oprócz niewielkiej części utożsamionej z wsią Dyminy-Granice) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Dyminy, Leśniówka i Posłowice (bez stacji kolejowej Sitkówka, osady letniskowej Słowik-Willa i przystanku kolejowego Słowik) ze zniesionej gminy Dyminy w tymże powiecie. Dla gromady ustalono 18 członków gromadzkiej rady narodowej.
31 grudnia 1961 do gromady Dyminy przyłączono wieś Bilcza i leśniczówkę Chodcza ze zniesionej gromady Bilcza.
1 stycznia 1966 z gromady Dyminy wyłączono część obszaru pod nazwą "Stadion", włączając ją do miasta Kielce (na prawach powiatu).
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831267" url="https://pl.wikipedia.org/wiki?curid=2831267" title="Asante Samuel">
Asante Samuel

Asante T. Samuel (ur. 6 stycznia 1981 w Fort Lauderdale) – amerykański zawodnik futbolu amerykańskiego, grający na pozycji cornerbacka. Występował w drużynie University of Central Florida.
W roku 2003 przystąpił do draftu NFL. Został wybrany w czwartej rundzie (120. wybór) przez zespół New England Patriots. Występował w niej przez pięć sezonów. Kolejne cztery lata spędził w drużynie Philadelphia Eagles. Od roku 2012 występuje w Atlanta Falcons.
Czterokrotnie został wybrany do meczu gwiazd Pro Bowl (2007-2010), a trzykrotnie do najlepszej drużyny ligi All-Pro (2007, 2009, 2010).

</doc>
<doc id="2831268" url="https://pl.wikipedia.org/wiki?curid=2831268" title="Ossa trium">
Ossa trium

Ossa trium ("Kości trzech") – średniowieczny polski epigraf w języku łacińskim z pierwszej ćwierci XI w.
Epigraf, nazywany od incipitu "Ossa trium", jest najstarszym znanym na ziemiach polskich tego rodzaju utworem oraz jednym z najstarszych zabytków piśmiennictwa polskiego. Został odkryty w 1959 w archikatedrze gnieźnieńskiej na uszkodzonej gipsowej płycie nagrobnej. Wiersz składa się z 4 wersów heksametrycznych, częściowo nieczytelnych z powodu spękań na płycie, oraz piątej linii z zachowaną tylko początkową literą "O", w której mogła być umieszczona data.
Według jednej z koncepcji w grobie mogli zostać pochowani trzej eremici (bracia polscy: Izaak, Mateusz, Krystyn) spośród Pięciu Braci Męczenników, zamordowanych w 1003 r. Bruno z Kwerfurtu w "Żywocie Pięciu Braci Męczenników" relacjonuje, że męczennicy zostali pochowani przez biskupa poznańskiego Ungera w kościele klasztornym (nazwa miejscowości nie jest wymieniona), możliwe jednak, że kości eremitów zostały przeniesione później do Gniezna. Jest też prawdopodobne, że to sam Brunon był autorem epigramatu. Jego twórczość dowodzi, że posługiwał się sprawnie łaciną, zaś w ówczesnej Polsce było niewiele innych osób mogących napisać wiersz łaciński. W takim przypadku epigraf mógł powstać w roku 1008 podczas ostatniego pobytu Brunona w Polsce.
Tekst epigramu.
Zachowany tekst:
&lt;poem&gt;
OSSA TRIVM TVMVLO FRA...
MVNVS MILITIE, V.. DV..T...DV..
QVI LEGIS..MORTI, DIREP..
AC ANIMAS HORVM REGI..
O...A...
&lt;/poem&gt;
Tłumaczenie:
&lt;poem&gt;
Kości trzech pochowanych braci [...],
którzy byli wojskowymi [...],
którzy zmarli śmiercią naturalną [...],
a dusze oddają królowi.
&lt;/poem&gt;

</doc>
<doc id="2831269" url="https://pl.wikipedia.org/wiki?curid=2831269" title="Ludwik Wittchen">
Ludwik Wittchen

Ludwik Wittchen (ur. 19 października 1871 w Pszczewie, zm. 17 kwietnia 1940 w obozie koncentracyjnym Sachsenhausen) – polski rolnik i działacz narodowy. Członek Związku Polaków w Niemczech w Pszczewie.
Życiorys.
Ludwik Wittchen pochodził z miejscowej rolniczej rodziny od pokoleń związanej z ziemią międzyrzecką. Ojciec Ludwika był średniozamożnym rolnikiem w Pszczewie (Młynie Zajeziernym). Po ukończeniu szkoły podstawowej Ludwik pracował w rodzinnym gospodarstwie, które przejął po śmierci ojca wraz z młynem.
Działalność patriotyczno-narodowa.
Ludwik Wittchen należał do najbardziej aktywnych działaczy niepodległościowych w Pszczewie wraz z Wojciechem Poczekajem, Antonim Cyraniakiem, Ignacym Skotarczykiem, Józefem Górnym i Franciszkiem Goltzem z Pszczewa oraz Kazimierzem Kowalskim z Szarcza. Na wiecach agitował za przyłączeniem Pszczewa do Polski. W sierpniu 1919 roku, wraz z Kowalskim i Poczekajem, w imieniu polskiej ludności przedłożył delegacji Międzynarodowej Komisji Granicznej memoriał wraz z protestem przeciwko postanowieniom traktatu wersalskiego pozostawiającym Pszczew wraz z okolicą w Niemczech. Interweniował również w Naczelnej Radzie Ludowej w Poznaniu. W domu Wittchena redagowano i podpisywano w 1919 listy za przyłączeniem Pszczewa i okolic do Polski. W niemieckim raporcie na temat działaczy polskich z powiatu międzyrzeckiego czytamy:
Wittchen współpracował z innymi członkami Związku Polaków w Niemczech z okolicy Pszczewa, m.in. z Wojciechem Poczekajem, Kazimierzem Kowalskim oraz Feliksem i Ignacym Paździorkami. W wyborach samorządowych 1920 objął jedno z czterech polskich miejsc w radzie miejskiej Pszczewa. W 1927 roku, w 50 roku istnienia pszczewskiego Banku Ludowego, został wybrany jako prezes rady nadzorczej, którą to funkcję sprawował aż do aresztowania przez hitlerowców w 1939 roku. W 1929 roku Wittchen wszedł do międzyrzeckiego sejmiku powiatowego, w którym działał na rzecz polskiej mniejszości. Jego dom służył za miejsce spotkań działaczy polskich z Dąbrówki Wielkopolskiej, Pszczewa, Szarcza, Zielomyśla i Stołunia. Wittchen utrzymywał kontakty z Polską, sprowadzał i kolportował polskie książki i czasopisma, w tym materiały dla dzieci i rodziców. 
Ludwik Wittchen wraz z organistą, Wojciechem Poczekajem, interwali bezskutecznie w Administraturze Apostolskiej w Pile, gdy nowy proboszcz ksiądz Maksymilian Krug usunął w 1925 język polski z nabożeństw w pszczewskim kościele 
W 1939 roku, w czasie spisu ludności, propagował wśród mieszkanców deklarowanie polskiej narodowości.
Śmierć.
Ludwik Wittchen został aresztowany 17 września 1939 roku i wywieziony wraz z innymi działaczami polskimi do obozu koncentracyjnego Sachsenhausen, gdzie zginął 17 kwietnia 1940 roku. Prochy Wittchena pozostały w Sachsenhausen.
Żonę Wittchena, Marię z domu Misiewicz, pochodzącą z Szarcza wywieziono na przymusowe roboty do Frankfurtu nad Odrą. Zwolniona po kilku tygodniach ze względu na stan zdrowia i dzieci, wróciła do rodzinnej miejscowości.

</doc>
<doc id="2831270" url="https://pl.wikipedia.org/wiki?curid=2831270" title="Hans Latt">
Hans Latt

Hans Latt (ur. 3 maja 1859 we Wrocławiu, zm. 27 lutego 1946 w Berlinie) – niemiecki rzeźbiarz, przedstawiciel realizmu.
Ukończył Kunstschule we Wrocławiu (studiował tam w latach 1878–1882 pod kierunkiem Roberta Härtela). Potem kontynuował naukę w Rzymie, skąd wrócił w 1886 i na stałe osiedlił się w Berlinie, wiążąc się głęboko z tamtejszym środowiskiem artystycznym. 
Latt tworzył głównie popiersia, rzeźby plenerowe i nagrobne, a także oddawał się medalierstwu i rzeźbie architektonicznej. Pracował dla Królewskiej Manufaktury Porcelany w Berlinie. Stworzył m.in. następujące dzieła:

</doc>
<doc id="2831272" url="https://pl.wikipedia.org/wiki?curid=2831272" title="Niewachlów (gromada)">
Niewachlów (gromada)

Niewachlów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niewachlów z siedzibą GRN w Niewachlowie (od 1979 są to dzielnice Kielc –Niewachlów I i Niewachlów II) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Niewachlów I, Niewachlów II i Kostomłoty I ze zniesionej gminy Niewachlów w tymże powiecie. Dla gromady ustalono 27 członków gromadzkiej rady narodowej.
31 grudnia 1961 do gromady Niewachlów przyłączono obszar zniesionej gromady Czarnów (bez wsi Szczukowskie Górki).
1 stycznia 1966 z gromady Niewachlów wyłączono wieś Czarnów z obszarem byłego majątku Czarnów, włączając obszary te do miasta Kielce (na prawach powiatu).
1 stycznia 1969 do gromady Niewachlów przyłączono obszar zniesionej gromady Miedziana Góra.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831273" url="https://pl.wikipedia.org/wiki?curid=2831273" title="Snochowice (gromada)">
Snochowice (gromada)

Snochowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Snochowice z siedzibą GRN w Snochowicach utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Snochowice, Korczyn i Piotrowiec (bez kolonii Śliwiny) ze zniesionej gminy Snochowice w tymże powiecie. Dla gromady ustalono 18 członków gromadzkiej rady narodowej.
31 grudnia 1959 do gromady Snochowice przyłączono wsie Kuźniaki, Dobrzeszów i Podewsie oraz kolonie Kuźniaki, Chrapy, Huta Jadwiga, Kuźniaki Karczma, Nowek i Czarny Las ze zniesionej gromady Kuźniaki w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831274" url="https://pl.wikipedia.org/wiki?curid=2831274" title="Gnathagnoides">
Gnathagnoides



</doc>
<doc id="2831275" url="https://pl.wikipedia.org/wiki?curid=2831275" title="Execestides">
Execestides



</doc>
<doc id="2831276" url="https://pl.wikipedia.org/wiki?curid=2831276" title="Benthoscopus">
Benthoscopus



</doc>
<doc id="2831277" url="https://pl.wikipedia.org/wiki?curid=2831277" title="Ariscopus">
Ariscopus



</doc>
<doc id="2831278" url="https://pl.wikipedia.org/wiki?curid=2831278" title="Zajączków (gromada)">
Zajączków (gromada)

Zajączków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zajączków z siedzibą GRN w Zajączkowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Zajączków, Lesica i Miedzianka (bez wsi Podpolichno) oraz wsie Wesoła, Ruda i część kolonii Ruda z dotychczasowej gromady Wesoła ze zniesionej gminy Zajączków w tymże powiecie. Dla gromady ustalono 17 członków gromadzkiej rady narodowej.
1 stycznia 1959 do gromady Zajączków przyłączono obszar zniesionej gromady Gnieździska oraz wieś Gałęzice i kolonię Skałka ze zniesionej gromady Rykoszyn w tymże powiecie.
31 grudnia 1959 do gromady Zajączków przyłączono obszar zniesionej gromady Bolmin w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831281" url="https://pl.wikipedia.org/wiki?curid=2831281" title="Padiș">
Padiș

Płaskowyż Padiș położony jest w północno-zachodniej Rumunii, w północnej części gór Bihor (centralna część Gór Zachodniorumuńskich, zwanych też Apuseni). Tradycyjne określenie „region Padiș” dotyczy obszaru leżącego pomiędzy górnymi odcinkami rzek Somesul Cald, Aries oraz Crisul Negru, natomiast sam płaskowyż znajduje się w centralnej części tego regionu.
Geologia.
Obszar Padiș budują głównie mezozoiczne skały osadowe, należące do autochtonu Bihor, jednego z trzech głównych elementów tektonicznych jednostki strukturalnej zwanej Północnymi Apuseni. Spośród skał ulegających krasowieniu, w południowej części płaskowyżu dominują wapienie jurajskie, natomiast w części północnej – triasowe wapienie i dolomity. Występowanie skał węglanowych, jak i takich odpornych na działanie krasu, stworzyło dogodne warunki dla rozwoju urozmaiconej rzeźby. Na stosunkowo niewielkim obszarze zobaczyć można wspaniale wykształcone formy krasu powierzchniowego i podziemnego, jak jaskinie, aweny, ponory, wywierzyska, wąwozy czy leje krasowe. Obszar ten więc nie bez powodu nazywany jest „królestwem karpackiego krasu”.
Ochrona przyrody.
Płaskowyż Padiș znajduje się od 2003 roku w granicach Parku Narodowego Apuseni. Ponadto wiele cennych obiektów leżących na tym terenie objętych jest ochroną jako pomniki przyrody (Awen Bortig, Jaskinia Lodowa Żywego Ognia) bądź rezerwaty przyrody (np. Płaskowyż Zaginiony Świat, depresja Barsa, Skała Galbena, Polana Florilor czy Twierdza Ponoru). 
Zagospodarowanie turystyczne.
Dostępność komunikacyjna regionu oraz oferta bazy noclegowej poprawiły się w ciągu ostatnich kilku lat. Przez płaskowyż biegnie leśna drogą, łącząca miejscowości Pietroasa (20 km) oraz Rachitele (30 km). Bazę noclegową stanowią prywatne pensjonaty, chaty zwane „cabana” oraz „dzikie” pola namiotowe. Do dyspozycji turystów jest ponad 70 km znakowanych szlaków pieszych. 

</doc>
<doc id="2831283" url="https://pl.wikipedia.org/wiki?curid=2831283" title="Borków (gromada)">
Borków (gromada)

Borków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borków z siedzibą GRN w Borkowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Borków, Marzysz i Słopiec Szlachecki oraz wieś Trzemosna i gajówki Trzemosna-Trupień i Trzemosna parcelacja z dotychczasowej gromady Szczecno ze zniesionej gminy Szczecno w tymże powiecie. Dla gromady ustalono 15 członków gromadzkiej rady narodowej.
29 lutego 1956 z gromady Borków wyłączono oddziały Nr Nr 1–30, 33-39 i 42 nadleśnictwa Szczecno, włączając je do gromady Szczecno w powiecie chmielnickim.
1 stycznia 1969 do gromady Borków przyłączono obszar zniesionej gromady Suków.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831284" url="https://pl.wikipedia.org/wiki?curid=2831284" title="Ćmińsk (gromada)">
Ćmińsk (gromada)

Ćmińsk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ćmińsk z siedzibą GRN w Ćmińsku utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Bobrza (bez osady Młyńska Ślefarnia), Ćmińsk, Ćmińsk Kościelny i Wykień (bez wsi Ciosowa i wsi Ławeczno) ze zniesionej gminy Samsonów w tymże powiecie. Dla gromady ustalono 22 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831285" url="https://pl.wikipedia.org/wiki?curid=2831285" title="Ostojów (gromada)">
Ostojów (gromada)

Ostojów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ostojów z siedzibą GRN w Ostojowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Ostojów, Krzyżka i Michniów oraz osiedle Staszicówka z dotychczasowej gromady Błoto ze zniesionej gminy Suchedniów w tymże powiecie. Dla gromady ustalono 16 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831286" url="https://pl.wikipedia.org/wiki?curid=2831286" title="Wzdół Rządowy (gromada)">
Wzdół Rządowy (gromada)

Wzdół Rządowy (alt. "Wzdół") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wzdół Rządowy z siedzibą GRN we Wzdole Rządowym utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Wzdół Rządowy Nr. 2 Wiącka, Wzdół Plebański Ścignia, Wzdół Plebański Kolonia, Gołębiówka-Orzechówka i Kamionka ze zniesionej gminy Bodzentyn w tymże powiecie. Dla gromady ustalono 27 członków gromadzkiej rady narodowej.
31 grudnia 1961 do gromady Wzdół Rządowy przyłączono wsie Siekierno Podmilowiec, Siekierno Podmieście i Siekierno Przedgrodzie ze zniesionej gromady Leśna.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831287" url="https://pl.wikipedia.org/wiki?curid=2831287" title="Wzdół (gromada)">
Wzdół (gromada)



</doc>
<doc id="2831293" url="https://pl.wikipedia.org/wiki?curid=2831293" title="Zamek w Lemberku">
Zamek w Lemberku

Zamek w Lemberku – zamek położony w północnej części Czech, kilka kilometrów od miejscowości Jablonné v Podještědí w kraju libereckim.
Historia.
Zamek Lemberk stoi na wzniesieniu nad doliną Panenského potoku koło wsi Lvová, niedaleko Jablonnego v Podještědí. Jego przodkiem była średniowieczna twierdza, założona prawdopodobnie w latach 40. XIII wieku jako pograniczna twierdza strażnicza na szlaku handlowym z Czech do Żytawy. Nazwę zamku, którego istnienie po raz pierwszy wymienia się w roku 1244, wywodzi się od rodowego godła Markvarticów, którym była lwica. Założycielem zamku był Gaweł z Lemberka, który należał do najważniejszych osobistości na dworze króla Wacława I i Przemysła Ottokara II. Podczas wyprawy na Morawy, w której Gaweł uczestniczył, poznał on swą przyszłą żonę św. Zdzisławę Czeską i po ślubie przeniósł się na Lemberk, gdzie oboje przyczynili się do budowy miasta Jablonnégo i do założenia tamtejszego klasztoru.
Panowie z Lemberka byli właścicielami zamku aż do końca XIV wieku, gdy jego właścicielem został Hašek z Lemberka. Po śmierci Haška około 1400 roku zamek dostał się w ręce Vartenberków.
W latach 70. XV wieku zamek kupił Jan z Elsnitz, który organizował stąd łupieżcze wyprawy do Łużyc. Po jego śmierci właściciele często zmieniali się, prawdopodobnie dlatego, że dobra były dość spustoszone. Gdy w roku 1518 lemberskie dobra kupił górnołużycki starosta Wilhelm z Illburka, z sześciu wsi w majątku zamieszkane były tylko dwie. Do ożywienia gospodarki, a tym samym i całego majątku, doszło dopiero po roku 1550, gdy Lemberk odziedziczył przedsiębiorczy zięć Wilhelma, Henryk Kurzbach ze Żmigrodu. Nowy pan, rozbudowami i remontami, nadał średniowiecznej twierdzy renesansowy charakter siedziby pańskiej i centrum majątku. W roku 1581 zamek znów przejęli Berkowie z Dubé, ale po śmierci Henryka w roku 1599 sprzedali majątek Wrocisławowi z Donína, do którego należały niedalekie dobra grabštejnskie. Ród Donínów (niem. "zu Dohna") władał następnie całą krainą aż do końca wojny trzydziestoletniej, gdy ich majątek, po pobiałogórskich konfiskatach, przypadł w roku 1623 koronie cesarskiej.
Wkrótce potem dobra lemberskie kupił Albrecht von Wallenstein, a po jego gwałtownej śmierci w roku 1634 zyskał je Jan Rudolf Breda. Za rządów Jana Rudolfa i jego syna Krzysztofa, doszło po roku 1660 do barokowej przebudowy zamku według planów włoskiego architekta Nicola Sebregondiego. Środki na kosztowne przebudowy panowie uzyskiwali często nieludzkim traktowaniem chłopów pańszczyźnianych, co doprowadziło do powstań chłopskich w latach 1679 i 1680.
W roku 1726 kupił Lemberk Filip Józef Gallas, który posiadał już wtedy Frýdlant, Liberec i Grabštejn. Jednak nawet wtedy nie nastał w okolicy spokój. W czasie wojny siedmioletniej, w roku 1758, wojsko pruskie obsadziło Jablonné i Lemberk, a w zamku urządziło szpital wojskowy. W roku 1775 Lemberk doznał szkód ze strony zbuntowanych chłopów, a w sierpniu 1813 roku ostrzelały go wojska napoleońskie. W latach 1904–1910 odnowiono wnętrza, których stiukową dekorację udanie restaurował jabłoński rzeźbiarz i sztukator Jan Dukát. W 1930 roku Gabriela Clam-Gallas wyszła za mąż za Adolfa Auersperga. Zamek był zamieszkany aż do roku 1941, gdy skonfiskowały go władze hitlerowskie. Po roku 1945 Lemberk przeszedł na własność państwa i w roku 1951 zainstalowano w nim ekspozycje muzeum wnętrz XV-XIX wieku. Po latach nieremontowany obiekt wymagał jednak dużych napraw, więc w 1976 roku zamek został zamknięty i dopiero niedawno znów udostępniony do zwiedzania.
Dziś w Lemberku znajduje się wystawa współczesnego światowego szkła artystycznego oraz ekspozycja poświęcona św. Zdzisławie. Oprócz zwiedzania odbywają się tu koncerty i przedstawienia teatralne.
Architektura i wnętrze zamku.
Pierwotny wygląd zamku z XIII wieku nie jest dziś znany, bowiem późniejsze przebudowy zupełnie go przekształciły. Na zamkowym wzgórzu, chronionym z trzech stron stromymi zboczami, stoi dziś czteroskrzydłowa dwupiętrowa budowla z wewnętrznym dziedzińcem, dostępna wąskim przesmykiem, chronionym trzema bramami i dwoma pierwotnie zwodzonymi mostami. Pierwsza brama, wbudowana do muru obronnego, jest wczesnobarokowa. Za nią, przechodząc koło renesansowego domku wartowni z XVI wieku, dochodzi się do drugiej, renesansowej wieży bramnej z cebulowatą kopułką krytą gontem i zegarem słonecznym nad portalem. Stąd, przez zasypaną fosę, przechodzi się ku trzeciej bramie, dobudowanej do rogu zamku, prowadzącej prosto na zamkowy dziedziniec. Po lewej stronie stoi gotycka wieża zamkowa, która jest najstarszą częścią zamku, pochodzącą z XIV wieku. Podczas późniejszych remontów, zwieńczono ją obejściem z kolumienkami i przykryto barokowym blaszanym baniastym hełmem z roku 1754.
U podstawy wieży znajdziemy barokową fontannę. Dzisiejszy wygląd Lemberk uzyskał w latach 1560–1580, gdy w miejscu dawnych obwarowań zbudowano wschodnie skrzydło zamku, a po jego połączeniu ze skrzydłem zachodnim, zamknięto blok zamkowy wokół dziedzińca. Po nastaniu rodu Bredów, którzy prawdopodobnie chcieli uczynić z Lemberka siedzibę rodową, zamek i wnętrza otrzymały wystrój barokowy. Od początku XVIII wieku Lemberk stał się rezydencją wiejską, w której właściciele przebywali tylko okazyjnie. Z tego powodu, w XVIII i XIX wieku nie prowadzono już większych prac budowlanych, a Lemberk zachował w większości swój wczesnobarokowy wygląd.
W północnym skrzydle zamku przez połączenie dwóch kondygnacji powstała Wielka Sala (zwana też Rycerską) z bogatym wystrojem sztukatorskim, czterema malowidłami na suficie i 16 freskami ze scenami z wojny trzydziestoletniej. Pochodzą one z XVII wieku, ale w XIX wieku zostały znacznie przemalowane. W sąsiedztwie wieży wejściowej znajduje się kaplica zamkowa z II połowy XVII wieku, bogato ozdobiona wczesnobarokową sztukaterią i freskami sklepiennymi. W kaplicy są też do dziś działające organy z 1723 roku. W zachodnim skrzydle zamku jest duża sala jadalna, zwana Salą Bajkową ze względu na kasetonowy strop, w którego 77 polach namalowane są sceny z bajek Ezopa, pochodzące z czasu około 1610 roku. W skrzydle wschodnim znajdują się cztery inne pomieszczenia z sufitami bogato zdobionymi sztukaterią, odnowioną w I dekadzie XX wieku. W parterze wieży znajdziemy pomieszczenie tzw. czarnej kuchni z wyposażeniem z XVII wieku.
W podzamczu, poza terenem zamku, stoją obok siebie trzy piętrowe domy szachulcowe z XVII wieku. Za nimi leży rozległy ogród, do którego wchodzi się bramą z herbem Bredów. Na skraju terasy ogrodowej stoją pozostałości mitologicznych posągów różnego pochodzenia oraz barokowe rzeźby przypisywane Maciejowi B. Braunowi. W parku są też dwie fontanny z XVII i XVIII wieku. Aleja lipowa prowadzi stąd do ogrodzonego dawnego cmentarzyka z nie utrzymywaną dziś tzw. kaplicą Zdzisławy z wieżyczką i płytami nagrobnymi. Inne dwie chronione aleje znajdują się pod wzgórzem, koło Lvovej. Na wzgórzu w okolicy zamku i podzamcza stoją rozproszone rzeźby artystów z różnych stron świata, którzy regularnie spotykają się na Lemberku. Na zboczu wzgórza, przy drodze do Jablonnego, znajduje się odremontowane źródło „dobrej wody”, zwane Studzienką Zdzisławy. Zdobi je empirowa glorieta z ośmioma toskańskimi kolumnami, wyremontowana w 1862 roku.
Wzgórze zamkowe ma dość bogate historyczne podziemia. W piaskowcowych skałach wzdłuż stawów u podzamcza jest kilka piwnic, z których części korzystał tutejszy PGR. Największe rozmiary mają piwnice w miejscu zburzonego browaru pańskiego, wyciosane w latach 90. XVII wieku. Osobliwością jest to, że w podziemiach znajdowała się większość urządzeń browaru, włącznie z warzelnią. Ciekawa jest też wykuta w skale sztolnia wodna ze źródłem. Pod samym zamkiem znajduje się 35-metrowej długości sztolnia, w której wydobywano rudę żelaza. Liczne okoliczne podziemne szczeliny stały się inspiracją opowieści o tajemnych przejściach i skrytkach, które rzekomo prowadzą do Lemberka.

</doc>
<doc id="2831295" url="https://pl.wikipedia.org/wiki?curid=2831295" title="Pałac w Lemberku">
Pałac w Lemberku



</doc>
<doc id="2831298" url="https://pl.wikipedia.org/wiki?curid=2831298" title="Adelio Dell’Oro">
Adelio Dell’Oro

Adelio Dell’Oro (ur. 31 lipca 1948 w Mediolanie) – włoski duchowny rzymskokatolicki, administrator apostolski Atyrau w latach 2012–2015, biskup diecezjalny Karagandy od 2015.
Życiorys.
Święcenia kapłańskie otrzymał 28 czerwca 1972 i został inkardynowany do archidiecezji mediolańskiej. Przez wiele lat pracował jako wikariusz oraz jako katecheta w mediolańskich szkołach ponadpodstawowych. W 1997 wyjechał do Kazachstanu i przez 10 lat był ojcem duchownym seminarium w Karagandzie. W kolejnych latach pracował w jednej z kazachskich parafii, a w latach 2010-2012 był prorektorem kolegium w Monzy.
7 grudnia 2012 papież Benedykt XVI mianował go administratorem apostolskim Atyrau, ze stolicą tytularną "Castulo". Święcenia biskupie otrzymał 2 marca 2013 w Katedrze Narodzin św. Marii w Mediolanie. Głównym konsekratorem był kardynał Angelo Scola – metropolita Mediolanu, a współkonsekratorami byli kard. Dionigi Tettamanzi – arcybiskup senior Mediolanu, abp Tomasz Peta – metropolita Astany oraz abp Miguel Maury Buendía – nuncjusz apostolski w Kazachstanie.
31 stycznia 2015 papież Franciszek mianował go biskupem diecezjalnym karagandyjskim.
1 marca 2019 wziął udział w wizycie "Ad limina apostolorum" w Watykanie z papieżem Franciszkiem wraz z biskupami Kazachstanu, oraz przedstawicielami Kościoła z Azji środkowej.

</doc>
<doc id="2831300" url="https://pl.wikipedia.org/wiki?curid=2831300" title="Stappersetta">
Stappersetta



</doc>
<doc id="2831301" url="https://pl.wikipedia.org/wiki?curid=2831301" title="Parectodus">
Parectodus



</doc>
<doc id="2831304" url="https://pl.wikipedia.org/wiki?curid=2831304" title="Superpuchar Słowenii w piłce nożnej mężczyzn">
Superpuchar Słowenii w piłce nożnej mężczyzn

Superpuchar Słowenii w piłce nożnej () – trofeum przyznawane zwycięskiej drużynie meczu rozgrywanego pomiędzy aktualnym Mistrzem Słowenii oraz zdobywcą Pucharu Słowenii w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - to jej przeciwnikiem zostaje wicemistrz). Rozgrywki odbywały się w latach 1995–1996 i 2007–2015.
Historia.
W sezonie 1995 odbył się pierwszy oficjalny mecz o Superpuchar Słowenii. Pierwszy pojedynek rozegrano 26 lipca 1995 roku. W tym meczu Olimpija Lublana pokonała 2:1 Murę 05. Od 2009 do 2012 roku wszystkie odbyły się na Stadionie Ljudskim vrt w Mariborze. Po dwóch edycjach rozgrywki nie organizowano. Dopiero w 2007 Superpuchar został wznowiony. 5 lipca 2015 FC Koper pokonał w rzutach karnych 3:2 po bezbramkowym remisie w czasie podstawowym NK Maribor. Potem znów rozgrywek nie prowadzono.
Format.
Mecz o Superpuchar Słowenii rozgrywany jest przed rozpoczęciem każdego sezonu. W przypadku remisu po upływie regulaminowego czasu gry przeprowadza się dogrywka. Jeżeli i ona nie wyłoni zwycięzcę, to od razu zarządzana jest seria rzutów karnych.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Słowenii na podium oficjalnie stawało w sumie 8 drużyn. Liderem klasyfikacji jest NK Maribor, który zdobył trofeum 4 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="2831308" url="https://pl.wikipedia.org/wiki?curid=2831308" title="Józef Bielec">
Józef Bielec

Józef Bielec (ur. 19 marca 1899 w Stanisławowie, zm. w kwietniu 1940 w Bołogoje koło Charkowa) – polski prawnik, działacz niepodległościowy, porucznik intendent Wojska Polskiego, harcmistrz, komendant Krakowskiej Chorągwi Męskiej w latach 1923–1924 i komendant Śląskiej Chorągwi Harcerzy w latach 1935–1939, ofiara zbrodni katyńskiej.
Życiorys.
Wykształcenie.
Józef Bielec ukończył powszechną czteroklasową szkołę i pięć klas gimnazjalnych w Stanisławowie. Po przerwie spowodowanej zajęciem miasta przez Rosjan, od września 1916 roku uczył się w klasach VI i VII. W 1919 roku uzyskał maturę gimnazjalną i podjął studia prawnicze na Uniwersytecie Jagiellońskim oraz studia uzupełniające na Akademii Handlowej. Po przerwie na udział w wojnie polsko-bolszewickiej ukończył w 1925 roku Wydział Prawa na Uniwersytecie Jagiellońskim, a następnie napisał rozprawę doktorską pod kierunkiem prof. Adama Alojzego Krzyżanowskiego. Ponadto ukończył wyższy naukowy kurs spółdzielczy przy Uniwersytecie Jagiellońskim.
Działalność niepodległościowa.
W czasie nauki w gimnazjum w Przemyślu był współzałożycielem Związku Gimnazjalnego Młodzieży Niepodległościowej, który został przekształcony w 1917 roku w Tajną Organizację Wojskową Uczniowską, działającą w strukturach POW.
W 1918 roku przerwał naukę w VIII klasie, wstępując 17 listopada do Wojska Polskiego, do ówczesnego 10. pułku piechoty (późniejszego 37 Łęczyckiego pułku piechoty) w Kutnie. Wyjechał z Przemyśla 24 stycznia 1919 roku i już w lutym walczył w wojnie polsko-bolszewickiej. Jako sierżant, będąc szefem plutonu bojowego kompanii sztabowej tegoż pułku był ranny w bitwie pod Dolinianami. Po wyjściu ze szpitala w oddziale uzupełniającym 37 pp ukończył kurs rachunkowości wojskowej i 13 maja 1919 roku powrócił do III baonu 37 pp na stanowisko zastępcy oficera kasowego. Jesienią tego roku został bezterminowo urlopowany, jednak w lipcu 1920 roku powrócił do swojego baonu, gdzie pełnił funkcję oficera kasowego lub jego zastępcy. W lutym 1921 roku został zwolniony z WP i przeniesiony do rezerwy jako podchorąży gospodarczy. Na stopień porucznika rezerwy został awansowany ze starszeństwem z dniem 19 marca 1939 i 25. lokatą w korpusie oficerów intendentów, grupa intendentów.
Działalność harcerska.
W 1917 roku został drużynowym I drużyny skautowej w Przemyślu, później I Przemyskiej Drużyny Harcerzy im. Dezyderego Chłapowskiego. Był również członkiem Komendy Hufca Męskiego w Przemyślu. Wstąpił do wojska z niemal całą niemal drużyną skautową, która pełniła służbę jako kompania sztabowa, a czasem jako pluton bojowy.
9 grudnia 1920 roku otrzymał stopień przewodnika, a 4 czerwca 1921 roku – stopień podharcmistrza (po późniejszej zmianie stopni równoważny stopniowi harcmistrza). W 1922 roku został referentem objazdowym, a w 1923 roku przybocznym komendanta chorągwi.
Od 22 grudnia 1923 roku do 1 stycznia 1925 roku pełnił funkcję komendanta Krakowskiej Chorągwi Męskiej, od 1928 roku był członkiem komendy chorągwi krakowskiej, a po przeniesieniu się do Katowic – był również od 1928 roku członkiem komendy chorągwi śląskiej, przybocznym komendanta i członkiem Zarządu Oddziału Śląskiego ZHP. Od lutego 1934 roku do listopada 1935 roku był komendantem Hufca Harcerzy w Katowicach, a w okresie od 28 września 1935 roku do 9 marca 1939 roku – komendantem Śląskiej Chorągwi Harcerzy. W 1935 roku został członkiem prezydium Zarządu Oddziału Śląskiego ZHP.
Praca.
W czasie studiów pracował jako urzędnik Banku Hipotecznego w Krakowie, po ich ukończeniu przeniósł się do Katowic, gdzie objął stanowisko naczelnika wydziału prawnego w Państwowym Banku Rolnym.
II wojna światowa.
2 września 1939 roku opuścił Katowice wraz z dokumentacją Banku Rolnego, udając się na wschód zgodnie z przyjętymi planami ewakuacyjnymi. W Lublinie wstąpił do wojska. Dostał się do niewoli sowieckiej w Czortkowie. Był więziony w Starobielsku i później zamordowany w Bołogoje koło Charkowa. Żona otrzymała ostatni jego list w kwietniu 1940 roku.
Życie rodzinne.
Rodzice Józefa Bielca, Jan Bielec i Katarzyna z d. Siekaniec pochodzili z Dynowa. Jego ojciec po zwolnieniu z wojska otrzymał pracę kolejarza w Stanisławowie i tam osiadła cała rodzina. Józef miał czworo rodzeństwa: dwóch braci Czesława i Klemensa i dwie siostry Eugenię i Julię.
Józef Bielec ożenił się z Klementyną Stankiewicz, również aktywną harcerką. Jego żona po wojnie prowadziła przez kilkadziesiąt lat kiosk „Ruchu” mieszczący się w budynku Banku Spółdzielczego, naprzeciw kościoła. Zmarła 18 marca 1989 roku.
Upamiętnienie.
Nazwisko Józefa Bielca znajduje się na tablicy pamiątkowej poświęconej ofiarom wojny i okupacji znajdującej się w kruchcie kościoła parafialnego w Dynowie oraz na epitafium na grobowcu rodzinnym na „środkowym cmentarzu” w Dynowie.

</doc>
<doc id="2831314" url="https://pl.wikipedia.org/wiki?curid=2831314" title="William Gregory Lee">
William Gregory Lee

William Gregory Lee (ur. 24 stycznia 1973 w Virginia Beach) – amerykański aktor telewizyjny i filmowy.

</doc>
<doc id="2831315" url="https://pl.wikipedia.org/wiki?curid=2831315" title="Brian Dawkins">
Brian Dawkins

Brian Patrick Dawkins (ur. 13 października 1973 roku w Jacksonville w stanie Floryda) – były amerykański zawodnik futbolu amerykańskiego, grający na pozycji safety. Występował w drużynie Clemson University.
W roku 1996 przystąpił do draftu NFL. Został wybrany w drugiej rundzie (61. wybór) przez zespół Philadelphia Eagles. W drużynie tej występował do sezonu 2008. Następnie przez trzy lata grał w Denver Broncos. Przed sezonem 2012 podpisał jednodniowy kontrakt z drużyną z Filadelfii po czym ogłosił przejście na sportową emeryturę.
Dziewięciokrotnie został wybrany do meczu gwiazd Pro Bowl (1999, 2001, 2002, 2004 - 2006, 2008, 2009, 2011), a sześciokrotnie do najlepszej drużyny ligi All-Pro (1999, 2001, 2002, 2004, 2006, 2009). Został także wybrany do najlepszej drużyny w historii zespołu Philadelphia Eagles oraz do najlepszego zespołu pierwszej dekady XX w. NFL.

</doc>
<doc id="2831316" url="https://pl.wikipedia.org/wiki?curid=2831316" title="Zagórze (gromada w powiecie kieleckim)">
Zagórze (gromada w powiecie kieleckim)

Zagórze – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zagórze z siedzibą GRN w Zagórzu (obecnie w obrębie Kielc) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Zagórze i Mójcza ze zniesionej gminy Dyminy oraz Domaszowice Rządowe, Domaszowice Wikaryjskie i Nowy Folwark ze zniesionej gminy Dąbrowa w tymże powiecie. Dla gromady ustalono 27 członków gromadzkiej rady narodowej.
31 grudnia 1961 z gromady Zagórze wyłączono wieś Nowy Folwark o powierzchni 161 ha, włączając ją do Kielc.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831317" url="https://pl.wikipedia.org/wiki?curid=2831317" title="Wolica (gromada w powiecie kieleckim)">
Wolica (gromada w powiecie kieleckim)

Wolica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wolica z siedzibą GRN w Wolicy (obecnie w obrębie Kielc) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Wolica i Tokarnia ze zniesionej gminy Korzecko i Ostrów
ze zniesionej gminy Morawica w powiecie kieleckim oraz Siedlce (bez osiedla Wojkowice i parcelacji Wojkowice) ze zniesionej gminy Sobków w powiecie jędrzejowskim. Dla gromady ustalono 27 członków gromadzkiej rady narodowej.
1 stycznia 1969 do gromady Wolica przyłączono wsie Feliksówka, Lelusin, Łukowa i Wojkowiec ze zniesionej gromady Łukowa, przyłączonej tego samego dnia do powiatu kieleckiego z powiatu jędrzejowskiego.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831318" url="https://pl.wikipedia.org/wiki?curid=2831318" title="Platypoecilus">
Platypoecilus



</doc>
<doc id="2831319" url="https://pl.wikipedia.org/wiki?curid=2831319" title="Rudki (gromada w powiecie kieleckim)">
Rudki (gromada w powiecie kieleckim)

Rudki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rudki z siedzibą GRN w Rudkach (obecnie w obrębie Kielc) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Rudki-osiedle robotnicze, Sosnówka i Serwis ze zniesionej gminy Słupia Nowa w powiecie kieleckim, ponadto wieś Bostów i przysiółek Cegielnia z dotychczasowej gromady Bostów ze zniesionej gminy Rzepin w powiecie iłżeckim, kolonia Cząstków Las i część kolonii Cząstków Towarzystwo z dotychczasowej gromady Cząstków ze zniesionej gminy Grzegorzowice w powiecie opatowskim oraz lasy Świętokrzyskiego Parku Narodowego, oddziały Nr Nr 1–7 i A1–A5. Dla gromady ustalono 19 członków gromadzkiej rady narodowej.
31 grudnia 1961 do gromady Rudki przyłączono obszar zniesionej gromady Cząstków, tego samego dnia przyłączonej do powiatu kieleckiego z powiatu opatowskiego w tymże województwie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831321" url="https://pl.wikipedia.org/wiki?curid=2831321" title="Superpuchar Szwecji w piłce nożnej">
Superpuchar Szwecji w piłce nożnej

Superpuchar Szwecji w piłce nożnej () – trofeum przyznawane zwycięskiej drużynie meczu rozgrywanego pomiędzy aktualnym Mistrzem Szwecji oraz zdobywcą Pucharu Szwecji w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - to jej przeciwnikiem zostaje wicemistrz). Rozgrywki odbywały się w latach 2007–2015.
Historia.
W sezonie 2007 odbył się pierwszy oficjalny mecz o Superpuchar Szwecji. Pierwszy pojedynek rozegrano 31 marca 2007 roku. W tym meczu IF Elfsborg pokonał 1:0 Helsingborgs IF. Od 2009 roku wszystkie dotychczasowe mecze odbyły się na stadionie domowym mistrza lub zdobywcy Pucharu kraju.
Najbardziej utytułowanymi klubami są Helsingborgs IF i Malmö FF, którzy wygrywali trofeum po 2 razy.
W 2015 została rozegrana ostatnia edycja, w której zwyciężył IFK Norrköping wygrywając 3:0 z IFK Göteborg.
Format.
Mecz o Superpuchar Szwecji rozgrywany jest po zakończeniu każdego sezonu. W przypadku remisu po upływie regulaminowego czasu gry przeprowadza się dogrywka. Jeżeli i ona nie wyłoni zwycięzcę, to od razu zarządzana jest seria rzutów karnych.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Szwecji na podium oficjalnie stawało w sumie 7 drużyn. Liderem klasyfikacji są Helsingborgs IF i Malmö FF, które zdobyły trofeum po 2 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="2831325" url="https://pl.wikipedia.org/wiki?curid=2831325" title="Radlin (gromada w powiecie kieleckim)">
Radlin (gromada w powiecie kieleckim)

Radlin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radlin z siedzibą GRN w Radlinie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Radlin i Leszczyny ze zniesionej gminy Górno, Cedzyna ze zniesionej gminy Dąbrowa oraz Niestachów ze zniesionej gminy Daleszyce w tymże powiecie. Dla gromady ustalono 25 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831326" url="https://pl.wikipedia.org/wiki?curid=2831326" title="Siergiej Bodrow Jr.">
Siergiej Bodrow Jr.



</doc>
<doc id="2831327" url="https://pl.wikipedia.org/wiki?curid=2831327" title="Oblęgorek (gromada)">
Oblęgorek (gromada)

Oblęgorek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Oblęgorek z siedzibą GRN w Oblęgorku utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Oblęgorek i Porzecze ze zniesionej gminy Niewachlów oraz Oblęgór ze zniesionej gminy Mniów w tymże powiecie. Dla gromady ustalono 16 członków gromadzkiej rady narodowej.
31 grudnia 1961 do gromady Oblęgorek przyłączono wsie Chełmce Poduchowne i Bugaj, kolonie Chełmce i Polichta oraz osadę młyńską Piła ze zniesionej gromady Chełmce.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831328" url="https://pl.wikipedia.org/wiki?curid=2831328" title="Novaculops">
Novaculops



</doc>
<doc id="2831331" url="https://pl.wikipedia.org/wiki?curid=2831331" title="Mąchocice (gromada)">
Mąchocice (gromada)

Mąchocice (alt. "Mąchocice Kapitulne") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mąchocice z siedzibą GRN w Mąchocicach (Kapitulnych) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Podmąchocice i Bęczków (bez parcelacji Bęczków) ze zniesionej gminy Górno oraz obszar dotychczasowej gromady Mąchocice Kapitulne (bez miejscowości Mąchocice Zagórne) i parcelacja Mąchocice z dotychczasowej gromady Mąchocice Scholasteria ze zniesionej gminy Dąbrowa w tymże powiecie. Dla gromady ustalono 21 członków gromadzkiej rady narodowej.
31 grudnia 1961 do gromady Mąchocice przyłączono wsie Ciekoty, Mąchocice Scholasteria, Mąchocice Piszczelnia i Mąchocice Zagórne ze zniesionej gromady Brzezinki.
Gromada przetrwała do końca 1972 roku, czyli do kolejnej reformy gminnej.
Zobacz też: gmina Mąchocice.

</doc>
<doc id="2831333" url="https://pl.wikipedia.org/wiki?curid=2831333" title="Mąchocice Kapitulne (gromada)">
Mąchocice Kapitulne (gromada)



</doc>
<doc id="2831334" url="https://pl.wikipedia.org/wiki?curid=2831334" title="Róg (Tatry)">
Róg (Tatry)

Róg (słow. "Roh", 1573 m) – mało wyróżniający się wierzchołek w północno-zachodniej grani Grzesia w słowackich Tatrach Zachodnich. Znajduje się pomiędzy Grzesiem (1653 m) a Przełęczą nad Kotłowym Żlebem (1460 m). Sam wierzchołek jest bezleśny, stoki są niemal całkowicie zalesione. Północno-wschodnie opadają do Doliny Bobrowieckiej Orawskiej, południowo-zachodnie do Doliny Łatanej. Te ostatnie w całości, od szczytu Rogu aż po dno Doliny Łatanej wchodzą w skład obszaru ochrony ścisłej Rezervácia Kotlový žľab. Utworzony on został już w 1926 r. i był to najstarszy rezerwat na słowackiej Orawie. Rosną w nim m.in. buki i jodły, w 2010 r. mające już około 200 lat.
Granią i przez szczyt Rogu prowadzi znakowany szlak turystyczny. Sam szczyt Rogu jest niewielki i czubaty. Szlak turystyczny omija go po północnej stronie. Od Rogu do Grzesia szlak wznosi się łagodnie pofalowaną i w dużym stopniu trawiastą granią, dzięki czemu roztaczają się stąd widoki na Rohacze i ich grań aż po Brestową.

</doc>
<doc id="2831335" url="https://pl.wikipedia.org/wiki?curid=2831335" title="Krajno (gromada)">
Krajno (gromada)

Krajno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krajno z siedzibą GRN w Krajnie (obecnie są to trzy wsie: Krajno Pierwsze, Krajno Drugie i Krajno-Zagórze) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Krajno (bez przysiółka Krajno Zagórze i bez lasów państwowych Nadleśnictwa Święta Katarzyna), Krajno II i Krajno-Parcelanci ze zniesionej gminy Górno oraz Porąbki ze zniesionej gminy Bieliny w tymże powiecie, ponadto lasy Świętokrzyskiego Parku Narodowego, oddziały Nr Nr 164–174 i 189–195. Dla gromady ustalono 24 członków gromadzkiej rady narodowej.
1 stycznia 1969 do gromady Krajno przyłączono obszar zniesionej gromady Święta Katarzyna.
Gromada przetrwała do końca 1972 roku, czyli do kolejnej reformy gminnej.
Zobacz też: gmina Krajno.

</doc>
<doc id="2831336" url="https://pl.wikipedia.org/wiki?curid=2831336" title="Grzymałków (gromada)">
Grzymałków (gromada)

Grzymałków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grzymałków z siedzibą GRN w Grzymałkowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Borki, Grzymałków, Mokry Bór i Skoki ze zniesionej gminy Mniów oraz Pałęgi ze zniesionej gminy Snochowice w tymże powiecie. Dla gromady ustalono 20 członków gromadzkiej rady narodowej.
31 grudnia 1959 do gromady Grzymałków przyłączono wsie Wólka Kłucka i Kopytowo-Kołłątajów oraz kolonie Wiązowa Podgórze i Wrzoski ze zniesionej gromady Kuźniaki w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2831342" url="https://pl.wikipedia.org/wiki?curid=2831342" title="Jackson Osei Bonsu">
Jackson Osei Bonsu

Jackson Osei Bonsu (ur. 3 marca 1981 roku) – belgijski bokser wagi junior średniej. Były Mistrz Europy kategorii półśredniej.
Początki kariery zawodowej.
27 października 2001 roku, w wieku 20 lat, Jackson Osei Bonsu w swoim zawodowym debiucie, pokonał w pierwszej rundzie przez nokaut Dominique'a Van der Steene'a.
25 grudnia 2002 Bonsu w swojej ósmej zawodowej walce poniósł pierwszą porażkę. W dziesiątej rundzie przegrał przez techniczny nokaut z Abdelem Mehidi. Stawką pojedynku był zawodowy tytuł Mistrza Belgii w kategorii półśredniej.
1 listopada 2003 Jackson Osei Bonsu zdobył tytuł Mistrza Belgii w kategorii półśredniej, pokonując w ósmej rundzie, przez nokaut Davida Sarraillea.
22 lutego 2005 Bonsu znokautował w piątej rundzie Mikhaiła Kriwolapowa, zdobywając Mistrzostwo Świata federacji IBC, w kategorii półśredniej.
Tytuł Mistrza Europy.
25 lutego 2007 Belg zdobył wakujący pas Mistrza Europy, federacji EBU, zwyciężając w ósmej rundzie przez nokaut Nordine'a Mouchiego.
17 września 2008 Jackson Osei Bonsu, w swojej piątej obronie tytułu Mistrza Europy federacji EBU, zmierzył się z Rafałem Jackiewiczem. Po dwunastu rundach sędziowie wypunktowali jednogłośnie zwycięstwo Polaka, stosunkiem 112:116, 110:117 i 113:114. W siódmej rundzie Bonsu zaliczył nokdaun.
Pojedynek o Mistrzostwo Świata WBC.
20 grudnia 2008 Bonsu pokonał w dwunastorundowym pojedynku Carlos Manuel Baldomir, decyzją większości dwa do remisu (114:113, 114:112 na korzyść Belga oraz 113:113). Pojedynek miał status oficjalnego eliminatora do walki z Selçukiem Aydınem o tytuł Mistrza Świata federacji WBC.
11 lipca 2009 Jackson Osei Bonsu przegrał w dziewiątej rundzie, przez nokaut, z Selçukiem Aydınem w pojedynku o tytuł Mistrza Świata federacji WBC oraz wakujący tytuł Mistrza Europy EBU.
Dalsza kariera.
28 maja 2012 Bonsu znokautował w czwartej rundzie Sebastiana Skrzypczyńskiego.
21 września 2012 Bonsu zdobył wakujący tytuł Mistrza Unii Europejskiej, federacji EBU, w kategorii lekkośredniej, pokonując po dwunastu rundach, jednogłośnie na punkty Jimmy'ego Colasa. 
8 grudnia 2012 Jackson Osei Bonsu przegrał po dziesięciorundowej walce z Damianem Jonakiem, stosunkiem punktowym 91:99, 90:98 oraz 90:99. Był to 50 pojedynek Belga na zawodowym ringu.

</doc>
<doc id="2831346" url="https://pl.wikipedia.org/wiki?curid=2831346" title="Abelmoschus moschatus">
Abelmoschus moschatus



</doc>
<doc id="2831347" url="https://pl.wikipedia.org/wiki?curid=2831347" title="Cardamine glanduligera">
Cardamine glanduligera



</doc>
<doc id="2831348" url="https://pl.wikipedia.org/wiki?curid=2831348" title="Narcissus pseudonarcissus">
Narcissus pseudonarcissus



</doc>
<doc id="2831349" url="https://pl.wikipedia.org/wiki?curid=2831349" title="Larix gmelinii">
Larix gmelinii



</doc>
<doc id="2831351" url="https://pl.wikipedia.org/wiki?curid=2831351" title="Corvus Corax (grupa muzyczna)">
Corvus Corax (grupa muzyczna)



</doc>
<doc id="2831353" url="https://pl.wikipedia.org/wiki?curid=2831353" title="Senecio jacobaea">
Senecio jacobaea



</doc>
<doc id="2831356" url="https://pl.wikipedia.org/wiki?curid=2831356" title="3854 i 3 kroki">
3854 i 3 kroki

3854 i 3 kroki – minialbum polskiego rapera i producenta muzycznego Pelsona. Wydawnictwo ukazało się 7 grudnia 2012 roku nakładem wytwórni Step Records. Stroną producencką zajął się duet MAUi WOWiE (Rollin' i Dj Tort). Pierwsze 1000 egzemplarzy materiału zostało własnoręcznie podpisane przez artystę w ramach przedsprzedaży. Płytę poprzedziły 3 teledyski: "Wierny sobie", "Intro" oraz "Sen na jawie". Gościnnie w nagraniach wzięli udział: Grizzlee, Eldo, Kubson oraz Hades.
Nagrania dotarły do 3. miejsca zestawienia OLiS
Lista utworów.
Opracowano na podstawie materiału źródłowego

</doc>
<doc id="2831357" url="https://pl.wikipedia.org/wiki?curid=2831357" title="Kazimierz Kowalski (działacz narodowy)">
Kazimierz Kowalski (działacz narodowy)

Kazimierz Kowalski (ur. 1 marca 1882 w Zawierciu, zm. 25 czerwca 1962 w Szarczu) – był jednym z czołowych działaczy i prezesem Rodła w Szarczu i Pszczewie. 
Życiorys.
Urodził się w rodzinie chłopskiej w Zawierciu. Ukończył szkołę podstawową i od 10 roku życia pracował na roli. W latach 1902-1904 służył w armii pruskiej w Poznaniu. W 1904 ożenił się z córką polskiego rolnika z Łowynia, Emilią Semkło i przejął rolnictwo wujów w Szarczu. W tym samym roku współorganizował Towarzystwo Robotników Polskich w Pszczewie skupiające około 50 osób z Pszczewa, Szarcza, Stołunia i Zielomyśla. Działał w jego zarządzie aż do 1939. Organizował amatorski ruch artystyczny, czytelnictwo polskich książek i prasy. Utrzymywał kontakt z polskimi organizacjami w Poznaniu i na Pomorzu. Był korespondentem Gazety Grudziądzkiej. Reprezentował interesy polskiej mniejszości narodowej z okolicy Szarcza i Pszczewa oraz wchodził w skład lokalnych komitetów wyborczych. Podczas I wojny światowej służył w armii pruskiej na froncie zachodnim jako sanitariusz. W latach 1919-1920 był jednym z organizatorów akcji na rzecz przyłączenia Pszczewa i okolic do Polski. W sierpniu 1919, wraz z Ludwikiem Wittchenem i Wojciechem Poczekajem z Pszczewa, w imieniu polskiej ludności przedłożył delegacji Międzynarodowej Komisji Granicznej memoriał wraz z protestem przeciwko postanowieniom traktatu wersalskiego pozostawiającym Pszczew wraz z okolicą w Niemczech.
W 1923 zorganizował liczące 70 członków koło Związku Polaków w Niemczech w Pszczewie, którego był prezesem do 1939. Był również członkiem rady nadzorczej pszczewskiego Banku Ludowego. Doprowadził do odrzucenia wniosku o przekazanie przez bank kwoty pieniężnej na rzecz "Adolf Hitler - Spende" za co został w 1936 roku usunięty z rady. We wrześniu 1939 został aresztowany i wywieziony do obozu koncentracyjnego w Sachsenhausen. Po wyzwoleniu powrócił do Szarcza, był radnym, sołtysem i działaczem ZBoWiD-u. Został odznaczony Złotym Krzyżem Zasługi oraz Krzyżem Oficerskim Orderu Odrodzenia Polski.
Nazywany był "ostatnim Królem Polaków na Pograniczu".

</doc>
<doc id="2831358" url="https://pl.wikipedia.org/wiki?curid=2831358" title="Wacław Błażejewski">
Wacław Błażejewski

Wacław Błażejewski (ur. 25 sierpnia 1902 w Warszawie, zm. 19 listopada 1986 tamże) – polski wydawca, historyk harcerstwa, harcmistrz, kierownik Centralnego Archiwum Harcerskiego w latach 1933–1939 i 1945–1947, kierownik Harcerskiego Biura Wydawniczego w latach 1932–1937 i 1945–1947.
Życiorys.
W wieku 3 lat przeszedł chorobę Heinego Medina. W latach 1915–1919 uczył się w 6-klasowym Progimnazjum Miejskim. Dokształcał się na kursach i na Wolnej Wszechnicy Polskiej, do której uczęszczał jako wolny słuchacz w latach 1927–1929.
Związał się na całe życie z harcerstwem, z którym zetknął się w 1916 roku. Przyjaźnił się z Aleksandrem Kamińskim i Tomaszem Piskorskim. 25 kwietnia 1928 roku otrzymał stopień podharcmistrza, później uznany za harcmistrza (w związku ze zmianą stopni w ZHP).
Od początku lat 30. kierował Harcerskim Biurem Wydawniczym i Centralnym Archiwum Harcerskim. W 1933 roku HBW wydało jego „Historię Harcerstwa Polskiego”. Po likwidacji HBW w 1936 roku Wacław Błażejewski ze swym przyjacielem Kazimierzem Gorzkowskim założyli wydawnictwo „Godziemba”, które wydało szereg cennych książek harcerskich.
W czasie II wojny światowej współpracował z Kazimierzem Gorzkowskim, pracując dla BIP.
Po wojnie wydał monumentalną „Bibliografię harcerską 1911–1960” (1981, 1985), „Z dziejów harcerstwa polskiego 1910–1939” (1985), „Postaci z dziejów. 35 biogramów działaczy i instruktorów harcerskich”. Sam lub wspólnie ze Stanisławem Broniewskim opracował wiele biogramów harcerskich dla Polskiego Słownika Biograficznego.
Życie rodzinne.
Był synem Władysława, stolarza, i Bronisławy z Mrozowskich. Miał 3 braci: Czesława, Tadeusza i Jana (ten ostatni zginął w powstaniu warszawskim).
W 1935 roku ożenił się z Heleną Jadwigą Jaglińską, z którą miał 3 dzieci: Stefana (ur. w 1946), Zofię (ur. w 1948) i Marię (ur. w 1950).
Po śmierci został pochowany na Cmentarzu Wojskowym na Powązkach (kwatera P-1-86).

</doc>
<doc id="2831359" url="https://pl.wikipedia.org/wiki?curid=2831359" title="Kościół Chrystusa Króla w Bażanach">
Kościół Chrystusa Króla w Bażanach

Kościół Chrystusa Króla w Bażanach – rzymskokatolicki kościół parafialny znajdujący się we wsi Bażany w gminie Kluczbork, należący Parafii Chrystusa Króla w Bażanach, w dekanacie kluczborskim, w diecezji opolskiej.
Historia kościoła.
Budowa kościoła w Bażanach od początku napotykała na trudności, co było związane z okresem w jakim mieszkańcy wsi postanowili wybudować świątynię. Już na etapie otrzymania pozwolenia przeciwni temu byli członkowie NSDAP oraz władze powiatowe. Ostatecznie gdy otrzymano już zgodę na budowę, wykonanie projektu kościoła powierzono architektowi Alfonsowi Weigerowi z Kressbronn w Bawarii, a prowadzenie prac budowlanych zlecono mistrzowi budowlanemu z Kluczborka - Schmitdowi.
Tuż przed wybuchem II wojny światowej wmurowano kamień węgielny, którego dokonał proboszcz z Łowkowic ksiądz Wilhelm Schampera. W 1940 roku zakończono budowę. 
30 sierpnia 1942 roku konsekracji kościoła dokonał ks. bp Józef Ferche, sufragan wrocławski.
Do 1986 roku świątynia była kościołem filialnym parafii Świętej Trójcy w Bogacicy, z której 7 października 1986 roku została wyodrębniona tworząc odrębną parafię. W 1975 roku kościół został poddany remontowi, m.in. zmieniono wystrój prezbiterium, a poświęcenia nowego ołtarza dokonał ksiądz biskup Antoni Adamiuk, ówczesny biskup pomocniczy diecezji opolskiej.
Architektura i wystrój wnętrza.
Wybudowana świątynia była bardzo nowoczesna i funkcjonalna. Zbudowana została ona na rzucie prostokąta z węższym prezbiterium od strony wschodniej i wieżą od strony zachodniej. Dach kościoła oraz 29-metrowa wieża pokryte zostały dachówką. Wszystkie ściany zewnętrzne otynkowano. Wewnątrz kościół posiada konstrukcję bazylikową. Jego sklepienie oparte jest na drewnianych filarach. Do prezbiterium przylegają dwa pomieszczenia, jedno to zakrystia, a drugie to pomieszczenie katechetyczne. Ołtarz główny, ołtarze boczne, balaski, ambona, chrzcielnica i posadzka wykonane zostały z marmuru śląskiego przez firmę J.C.W. Haehnel Natursteinwerke. Metalowe tabernakulum, kielich, puszka, naczynia na oleje święte, monstrancja, kropielnice, świeczniki i lampy wykonane zostały przez Alberta Greinera złotnika z Wrocławia.
Zamontowane w 1940 roku organy wykonała firma Carla Berschdorfa z Nysy.
Witraż Chrystusa Króla z napisem w języku łacińskim "Jesum Christum Regem Regum Venite Adoremus", ufundowała jedna z mieszkanek Bażan a wykonał w 1940 roku artysta F. Mayer z Monachium. W ołtarzach bocznych widnieją drewniane figury św. Józefa i Matki Bożej. Ich autorem jest rzeźbiarz F. Schink z Bytomia. Jest on również autorem figury Chrystusa Króla na krzyżu, płaskorzeźby św. Jadwigi oraz stacji Drogi Krzyżowej. Piękne są ponadto mozaiki zdobiące ołtarze boczne oraz fronton kościoła. Do mensy ołtarzowej wmurowane zostały relikwie świętych męczenników Maurycego i Urszuli.

</doc>
<doc id="2831360" url="https://pl.wikipedia.org/wiki?curid=2831360" title="Bogdan de Nissau">
Bogdan de Nissau



</doc>
<doc id="2831361" url="https://pl.wikipedia.org/wiki?curid=2831361" title="Naissoo">
Naissoo

Naissoo – wieś w Estonii, w prowincji Parnawa, w gminie Koonga.

</doc>
<doc id="2831364" url="https://pl.wikipedia.org/wiki?curid=2831364" title="Nedrema">
Nedrema

Nedrema – wieś w Estonii, w prowincji Parnawa, w gminie Koonga.

</doc>
<doc id="2831365" url="https://pl.wikipedia.org/wiki?curid=2831365" title="Caras Galadhon">
Caras Galadhon



</doc>
<doc id="2831366" url="https://pl.wikipedia.org/wiki?curid=2831366" title="Lothlórien">
Lothlórien

Lothlórien (z sin. "Kwiat Lórien" lub "Kwitnące Lórien", nan. Lórinand – "Złota Dolina", qya. Laurelindórinan – "Dolina Śpiewającego Złota", także roh. Dwimordene – "Nawiedzona Dolina") – kraina ze stworzonej przez J.R.R. Tolkiena mitologii Śródziemia.
Nazewnictwo.
Najprawdopodobniej najstarszą nazwą krainy była ta pochodząca z języka jej pierwotnych mieszkańców, elfickiego plemienia Nandorów, czyli Lórinand ("Złota Dolina": "lór-" złoty, "nand" dolina). Inną nazwą, również w języku Nandorów, jest Lindorinand ("Dolina Kraju Śpiewaków": "lind" śpiewak, "dor" kraj). Od tych dwóch najstarszych nazw pochodzi queneyska nazwa Lórien, która pojawiła się zapewne po upadku Eregionu, kiedy to do Złotego Lasu przybyli Ñoldorowie, a która brzmiała Laurelindórinan ("Dolina [Kraju] Śpiewającego Złota": "laurë" złoto, "linda-" śpiewać, "dor" kraj, "nan" dolina).
Najpopularniejsza nazwa sindarińska, Lórien, pochodzi zapewne od ogrodów Irmo z Amanu i musiała zostać nadana przez tych przybyszów z Eregionu, którzy w przeszłości przebywali w Valinorze (zapewne przez Galadrielę), a którym Złoty Las skojarzył się właśnie z krainą Amanu. Lórien można by było wtedy tłumaczyć jako "Kraina Snów" ("lór" sen, "-ien/-ian" końcówka typowa dla nazw krajów). Inaczej pochodzenie nazwy Lórien i jej podobieństwo do nazwy ogrodów Irmo można tłumaczyć zwykłym zbiegiem okoliczności. Mogła ona bowiem powstać wcześniej i oznaczać "Złoty Kraj" ("[g]lor" złoty). Sensowniej wyglądałoby wtedy znaczenie nazwy Lothlórien ("Kraina Złotych Kwiatów": "loth" kwiat i "Lórien").
Rohańskie określenie Dwimordene w rzeczywistości zostało zaczerpnięte z języka staroangielskiego ("dwimor?" nawiedzony, "dene/denu" dolina), którego Tolkien używał do oddania języka Rohirrimów.
Najczęściej używana nazwa Lothlórien w Westronie to Złoty Las (ang. "Golden Wood").
Geografia.
Kraina ta zamieszkana była przez elfy leśne, leżała nieopodal Gór Mglistych, w widłach Celebrantu i Anduiny. Miała powierzchnię ok. dwóch tysięcy mil kwadratowych. Celebrant tworzył granicę zachodnią, a po połączeniu z Nimrodel także południową; wschodnią stanowiła Anduina. Od północy Lothlórien chronione było przez własne drzewa. W centrum krainy, na obszarze zwanym Naith znajdowało się wzgórze Cerin Amroth, gdzie swój dom miał król Amroth; wzgórze to otoczone jest podwójnym pierścieniem drzew. Na południowym wschodzie, bliżej ujścia Celebrantu do Anduiny, znajdowało się jedyne miasto - Caras Galadhon.
Caras Galadhon, stolica Lothlórien, było pozbawione budynków, zamiast tego rozlokowane na telain wśród gałęzi ogromnych mallornów i otoczone wałem i suchą fosą. Było położone w samym sercu Lothlórien, w obszarze zwanym Egladil (sin. "Klin"). Innymi opisanymi miejscami w Lothlórien były wodospad Nimrodel na potoku o tej samej nazwie.
Historia.
Pierwszymi zamieszkującymi ją elfami byli zapewne Nandorowie, którzy po tej stronie Gór odłączyli się od wędrujących na Zachód Eldarów, w czasach późniejszych dołączyli do nich zapewne również Avari, którzy mniej więcej w czasach Wojny o Klejnoty zostali zmuszeni do opuszczenia swoich siedzib na wschodzie. Na początku Drugiej Ery do krainy przybyło wielu Sindarów i Ñoldorów ze zniszczonego Beleriandu. Wtedy też zapewne sindarski książę Amdír założył w Lothlórien swoje królestwo.
Amdír rządził w Lothlórien do 3434 roku Drugiej Ery, kiedy to poległ w bitwie na Dagorlad, gdzie walczył przeciw wojskom Saurona po stronie Ostatniego Sojuszu. Po nim królem został jego syn, Amroth, który najprawdopodobniej rządził do 1981 roku Trzeciej Ery, kiedy opuścił kraj w celu poszukiwań swojej ukochanej, Nimrodel, a później wspólnie z nią udał się na południe do Dol Amroth. Mniej więcej w połowie Drugiej Ery królestwem Amrotha zainteresowała się Galadriela, wówczas przebywająca w Eregionie. Poszukiwała ona dogodnego miejsca, z którego mogła prowadzić działania przeciwko Sauronowi i takim właśnie wydawało jej się Lothlórien. Według "Niedokończonych Opowieści" przeniosła się tam na stałe między 1350 a 1400 rokiem Drugiej Ery po tym, jak została pozbawiona władzy w Eregionie w wyniku machinacji Saurona. Celeborn dołączył do niej po 1697 roku (po upadku Eregionu w wojnie z Sauronem).
Rządzili krainą wspólnie do 3021 roku Trzeciej Ery, kiedy Galadriela razem z resztą Powierników Pierścieni odpłynęła do Amanu. Celeborn jeszcze jakiś czas pozostawał w Śródziemiu, rządząc w Lothlórien samotnie, a następnie przeniósł się do Rivendell. Opuścił krainę przed 120 rokiem Czwartej Ery.
Całe Lothlórien chronione było „czarami” Galadrieli (wzorowała się w ten sposób na Obręczy Meliany, osłaniającej Doriath), nieprzyjaciel nie miał tam wstępu. Dodatkową ochronę sprawowały oddziały elfich łuczników i zwiadowców. W krainie tej czas zdawał się stać w miejscu. Legendy opowiadane przez Rohirrimów mówiły o czarownicy elfów, która usidla każdego obcoplemieńca przybyłego do Lothlórien. Mawiano, że nikt stamtąd nigdy nie powrócił, a jeżeli nawet, to odmieniony.
Gdy po Wojnie o Pierścień elfowie opuścili Lothlórien, Galadriela odpłynęła za morze, a Celeborn przeniósł się do Rivendell, zwiędły drzewa, na których elfowie z Lothlórien budowali swoje telain. W 120 lub 121 roku Czwartej Ery, na wzgórzu Cerin Amroth, zmarła i pochowana została Arwena.
Nieścisłości.
Istnieje wiele nieścisłości między wzmiankami z historii Lothlórien występującymi we "Władcy Pierścieni" i "Silmarillionie" a obszerniejszą relacją zamieszczoną w jednym z rozdziałów "Niedokończonych Opowieści" ("Historia Galadrieli i Celeborna, i Amrotha, Władcy Lórien"), który Christopher Tolkien, redagujący pisma swojego ojca uznał najbardziej zawiłą i najbardziej najeżoną niekonsekwencjami z opowieści o Śródziemiu. Rzeczywiście, pojawiają się tam różne wersje losów Galadrieli i Celeborna, a także dosyć obszerny rozdział poświęcony Amdírowi i Amrothowi.

</doc>
<doc id="2831367" url="https://pl.wikipedia.org/wiki?curid=2831367" title="Team Galaxy - kosmiczne przygody galaktycznej drużyny">
Team Galaxy - kosmiczne przygody galaktycznej drużyny



</doc>
<doc id="2831369" url="https://pl.wikipedia.org/wiki?curid=2831369" title="Bodzio - mały helikopter">
Bodzio - mały helikopter



</doc>
<doc id="2831371" url="https://pl.wikipedia.org/wiki?curid=2831371" title="Garbi - Super bryka">
Garbi - Super bryka



</doc>
<doc id="2831373" url="https://pl.wikipedia.org/wiki?curid=2831373" title="Czerwony Kapturek - prawdziwa historia">
Czerwony Kapturek - prawdziwa historia



</doc>
<doc id="2831375" url="https://pl.wikipedia.org/wiki?curid=2831375" title="Nätsi">
Nätsi

Nätsi – wieś w Estonii, w prowincji Parnawa, w gminie Koonga.

</doc>
<doc id="2831381" url="https://pl.wikipedia.org/wiki?curid=2831381" title="Klub Winx - Tajemnica Zaginionego Królestwa">
Klub Winx - Tajemnica Zaginionego Królestwa



</doc>
<doc id="2831383" url="https://pl.wikipedia.org/wiki?curid=2831383" title="Oidrema">
Oidrema

Oidrema – wieś w Estonii, w prowincji Parnawa, w gminie Koonga.

</doc>
<doc id="2831385" url="https://pl.wikipedia.org/wiki?curid=2831385" title="El Cid - legenda o mężnym rycerzu">
El Cid - legenda o mężnym rycerzu



</doc>
<doc id="2831387" url="https://pl.wikipedia.org/wiki?curid=2831387" title="Chojrak - tchórzliwy pies">
Chojrak - tchórzliwy pies



</doc>
<doc id="2831389" url="https://pl.wikipedia.org/wiki?curid=2831389" title="Babar - król słoni">
Babar - król słoni



</doc>
<doc id="2831391" url="https://pl.wikipedia.org/wiki?curid=2831391" title="Dziesięcioro Przykazań - opowieści dla dzieci">
Dziesięcioro Przykazań - opowieści dla dzieci



</doc>
<doc id="2831393" url="https://pl.wikipedia.org/wiki?curid=2831393" title="30 ton - lista, lista przebojów">
30 ton - lista, lista przebojów



</doc>
<doc id="2831396" url="https://pl.wikipedia.org/wiki?curid=2831396" title="Burn (napój energetyzujący)">
Burn (napój energetyzujący)

Burn – bezalkoholowy napój energetyzujący produkowany przez koncern Monster Beverage. Krajem jego pochodzenia jest Szwecja.
Napój jest dostępny na wszystkich zamieszkanych kontynentach, w większości krajów, w których koncern sprzedaje swoje produkty. Jego głównym konkurentem jest napój Red Bull.
Poza klasyczną odmianą, napój w Polsce dostępny jest także w wersji "Apple Kiwi", "Passion Fruit", "Lemon Ice" oraz "Mango".

</doc>
<doc id="2831403" url="https://pl.wikipedia.org/wiki?curid=2831403" title="Burn (napój)">
Burn (napój)



</doc>
<doc id="2831405" url="https://pl.wikipedia.org/wiki?curid=2831405" title="David Dencik">
David Dencik

Karl David Sebastian Dencik (ur. 31 października 1974 w Sztokholmie) – szwedzki aktor. Zauważony i doceniony w Szwecji po roli zabójcy Johna Ausoniusa w trzyodcinkowej serii telewizyjnej pt. "Lasermannen" w 2005. Poza Szwecją mieszka i pracuje także w Danii.

</doc>
<doc id="2831410" url="https://pl.wikipedia.org/wiki?curid=2831410" title="Miedziana Góra (gromada)">
Miedziana Góra (gromada)

Miedziana Góra – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Miedziana Góra z siedzibą GRN w Miedzianej Górze utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Miedziana Góra i Kostomłoty II ze zniesionej gminy Niewachlów, ponadto osada Młyńska Ślefarnia z dotychczasowej gromady Bobrza oraz wsie Ciosowa i Ławeczno z dotychczasowej gromady Wykień ze zniesionej gminy Samsonów w tymże powiecie. Dla gromady ustalono 19 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Niewachlów.
Do funkcji administracyjnych Miedziana Góra powróciła z dniem 1 stycznia 1973 kiedy to utworzono gminę Miedziana Góra.

</doc>
<doc id="2831411" url="https://pl.wikipedia.org/wiki?curid=2831411" title="Suków (gromada)">
Suków (gromada)

Suków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Suków z siedzibą GRN w Sukowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki wszedł obszar dotychczasowej gromady Suków ze zniesionej gminy Dyminy w tymże powiecie. Dla gromady ustalono 16 członków gromadzkiej rady narodowej.
31 grudnia 1961 z gromady Suków wyłączono miejscowość Bukówka-Koszary o powierzchni 199 ha, włączając ją do Kielc.
Gromadę zniesiono 1 stycznia 1969, a jej obszar włączono do gromady Borków.
Do funkcji administracyjnych Suków powrócił z dniem 1 stycznia 1973 kiedy to utworzono gminę Suków (właściwie "reaktywowano", ponieważ gmina Suków istniała także w drugiej połowie XIX wieku).

</doc>
<doc id="2831412" url="https://pl.wikipedia.org/wiki?curid=2831412" title="Cisów (gromada)">
Cisów (gromada)

Cisów (od 1 I 1970 "Nowa Huta Cisowska") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cisów z siedzibą GRN w Cisowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Cisów i Widełki ze zniesionej gminy Cisów w tymże powiecie. Dla gromady ustalono 10 członków gromadzkiej rady narodowej.
29 lutego 1956 z gromady Cisów wyłączono oddziały Nr Nr 1, 10–11, 27–29, 43–46, 55–59, 65–70, 78–79, 89 (bez roli), 90–91 i 105–107 nadleśnictwa Daleszyce, włączając je do gromady Daleszyce w tymże powiecie.
31 grudnia 1961 do gromady Cisów przyłączono obszar zniesionej gromady Ociesęki.
Gromadę Cisów zniesiono 1 stycznia 1970 w związku z przeniesieniem siedziby GRN z Cisowa do Nowej Huty Cisowskiej i przemianowaniem jednostki na "gromada Nowa Huta Cisowska".

</doc>
<doc id="2831413" url="https://pl.wikipedia.org/wiki?curid=2831413" title="Dąbrowa (gromada w powiecie kieleckim)">
Dąbrowa (gromada w powiecie kieleckim)

Dąbrowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dąbrowa z siedzibą GRN w Dąbrowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki wszedł obszar dotychczasowej gromady Dąbrowa ze zniesionej gminy Dąbrowa w tymże powiecie. Dla gromady ustalono 13 członków gromadzkiej rady narodowej.
31 grudnia 1961 gromadę zniesiono, a jej obszar włączono do znoszonej gromady Kajetanów, przemianowanej jednocześnie na "gromada Wiśniówka".

</doc>
<doc id="2831414" url="https://pl.wikipedia.org/wiki?curid=2831414" title="Korzecko (gromada)">
Korzecko (gromada)

Korzecko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Korzecko z siedzibą GRN w Korzecku utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Korzecko, Skiby, Polichno i Mosty ze zniesionej gminy Korzecko w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 1 stycznia 1958, a jej obszar włączono do nowo utworzonej gromady Chęciny (wsie Korzecko, Zarośle, Zatropie, Skiby, Gościeniec, Polichno i Mosty).

</doc>
<doc id="2831416" url="https://pl.wikipedia.org/wiki?curid=2831416" title="David du Plessis">
David du Plessis

David du Plessis (ur. 7 lutego 1905, zm. 2 lutego 1987) – urodzony w Południowej Afryce pastor zielonoświątkowy. Jest uważany za jednego z głównych twórców ruchu charyzmatycznego, w którym doświadczenie zielonoświątkowe rozprzestrzeniło się do kościołów nie-zielonoświątkowych na świecie.
Nawrócił się na ewangeliczne chrześcijaństwo w wieku 16 lat, następnie otrzymał zielonoświątkowy chrzest w Duchu Świętym, w wieku 18 lat, z doświadczeniem mówienia językami. Ordynację na duchownego przyjął w 1928 w Misji Wiary Apostolskiej, po czym w 1949 przeniósł się do Stanów Zjednoczonych, gdzie pracował w Zborach Bożych aż do 1962, gdy został ekskomunikowany za zaangażowanie w ekumenizm.

</doc>
<doc id="2831417" url="https://pl.wikipedia.org/wiki?curid=2831417" title="Klub &quot;RUCH&quot;">
Klub &quot;RUCH&quot;



</doc>
<doc id="2831418" url="https://pl.wikipedia.org/wiki?curid=2831418" title="Klub &quot;Ruchu&quot;">
Klub &quot;Ruchu&quot;



</doc>
<doc id="2831421" url="https://pl.wikipedia.org/wiki?curid=2831421" title="Owen Farrell">
Owen Farrell

Owen Farrell (ur. 24 września 1991 w Billinge Higher End w pobliżu Wigan) – angielski rugbysta występujący na pozycji lub , reprezentant kraju; syn Andy’ego Farrella.
Kariera klubowa.
Ojciec Owena, Andy, profesjonalnie uprawiał rugby league w zespole Wigan Warriors, przez co jego syn od najmłodszych lat miał styczność z tym sportem. Wedle słów Andy’ego, Owen już w wieku dwóch lat wykonywał kopy z kozła. Mając lat osiem dołączył do juniorów amatorskiego zespołu Wigan St Patricks. Występował tam na pozycji numer 13 (tzw. "loose"- lub "lock forward"). Z zespołem wywalczył National Cup w rywalizacji U-14, a po dwóch latach U-16.
Wiele w życiu perspektywicznego zawodnika zmieniła decyzja jego ojca o porzuceniu rugby league i podpisaniu kontraktu z zespołem rugby union – Saracens F.C. Klub zlokalizowany jest w St Albans, a rodzina Farrellów zamieszkała w pobliskim Harpenden. Południowa część Anglii, gdzie leży St Albans, to region, w którym 13-osobowa odmiana rugby jest stosunkowo mało popularna, zaś Owen nigdy wcześniej nie grał w odmianie o 15 zawodnikach. Początkowo na weekendy wracał do Wigan, by tam uczestniczyć w treningach "league", jednak wkrótce zaczął próbować swoich sił w "union". Trafił do St George's School w Harpenden. Tam zaczynał od gry na pozycji analogicznej dla trzynastki w rugby league, a więc trzeciej linii młyna ( i ) lecz nie umiał zaadaptować się do nowych obowiązków (głównie czyszczenia w przegrupowaniach). W związku z tym, po niedługim czasie przekwalifikował się na gracza formacji ataku – początkowo środkowego, a z czasem łącznika. W wieku 14 lat, dzięki specjalnym zabiegom szkoły, został dopuszczony do rozgrywek międzyszkolnych (do lat 18). W 2008 roku St George's School zdobyła tytuł mistrza kraju do lat 17, jednak RFU zabronił Farrellowi występów w fazie półfinałowej i finałowej, ze względu na umiejętności kwalifikujące go raczej do drużyn zawodowych, niż do rozgrywek szkolnych.
Faktycznie, w roku 2007 Farrell dołączył do akademii Saracens, a w sierpniu 2008 roku podczas przedsezonowego sparingu zmienił swojego kontuzjowanego ojca. Już w październiku, w wieku zaledwie 17 lat i 11 dni, wystąpił w meczu Pucharu Anglo-Walijskiego przeciw Scarlets. Został wówczas najmłodszym zawodnikiem w historii, który zagrał w meczu angielskich rozgrywek. Rekord ten został później pobity przez George’a Forda. Pomimo tak wczesnego debiutu, Farrell na swój pierwszy mecz ligowy musiał czekać do sezonu 2010/2011. Na jego początku młody zawodnik został wypożyczony do Bedford Blues z Championship, gdzie zdążył zagrać w dwóch meczach ligowych. Wkrótce jednak sytuacja kadrowa (kontuzja Dericka Hougaarda) zmusiła władze Saracens do odwołania Farrella z wypożyczenia. Owen przebojem wdarł się do pierwszej piętnastki, wygrywając rywalizację z Aleksem Goodem oraz sprowadzonym jako zastępstwo dla Hougaarda Gavinem Hensonem. Począwszy od połowy listopada, Farrell wystąpił jako numer 10 w 24 z 25 koljenych spotkań "Sarries", w grudniu zostając nawet zawodnikiem meczu Pucharu Heinekena z Racing Métro 92. W dalszej części sezonu wciąż grał na wysokim poziomie, czego ukoronowaniem był mecz finałowy z Leicester Tigers, a w którym to Owen Farrell zdobył 17 z 22 punktów zwycięskiej drużyny. Dzięki pewnemu wykonywaniu podwyższeń i rzutów karnych, w grudniu 2012 roku na swoim koncie zebrał 360 punktów w 40 ligowych spotkaniach.
Kariera reprezentacyjna.
Farrell grę dla Anglii rozpoczął od drużyny do lat 16, której był kapitanem. Z kadrą U-17 wziął udział w tournée po Argentynie. Następnie występował dla reprezentacji do lat 18 i 20. Z tą ostatnią w 2011 roku wywalczył Wielki Szlem podczas młodzieżowego Puchar Sześciu Narodów (zaliczył wówczas dwa występy). W tym samym roku wziął jeszcze udział w Mistrzostwach Świata Juniorów we Włoszech. Młodzi Anglicy dotarli wówczas do finału, w którym przegrali z reprezentacją Nowej Zelandii.
Na początku 2012 roku Farrell junior znalazł się w 32-osobowym składzie reprezentacji Anglii, którą Stuart Lancaster powołał na Puchar Sześciu Narodów. W dorosłej drużynie zadebiutował 4 lutego na Murrayfield Stadium w meczu przeciw Szkocji. W tym, podobnie jak i w kolejnym meczu przeciwko Włochom, grał na . W swoich dwóch pierwszych pojedynkach na arenie międzynarodowej, dzięki celnym kopom zdobył 22 punkty. Gdy przed meczem z Walią kontuzji doznał łącznik młyna Charlie Hodgson, na „dziesiątce” zastąpił go Farrell. Latem tego samego roku rozpoczął wszystkie trzy mecze podczas serii pojedynków ze "Springboks", jednak później stracił miejsce w składzie na rzecz Toby’ego Flooda. Kiedy w trakcie listopadowego meczu z drużyną z Południowej Afryki ten ostatni doznał kontuzji palca u stopy, stało się jasne, że w ostatnim jesiennym spotkaniu międzynarodowym, w którym rywalem Anglików mieli być "All Blacks", szansę dostanie Farrell. Kilka dni później IRB ogłosiła czterech nominowanych do nagrody Zawodnika Roku, wśród których, ku powszechnemu zaskoczeniu, znalazło się także nazwisko Owena (ostatecznie zwyciężył idol Farrella, Daniel Carter). Trzy dni później, w meczu z Nową Zelandią Farrell rozwiał jednak wątpliwości co do swojego udziału w plebiscycie, zdobywając 17 punktów dla swojej drużyny (w tym pierwszych 15 w meczu). Ostatecznie dzięki trzem przyłożeniom Anglicy pokonali "All Blacks" 38-21, wygrywając z tym rywalem po raz pierwszy od dziesięciu spotkań. W swoich pierwszych dwunastu meczach w kadrze Farrell wykonał 38 celnych kopów z podstawki (rzuty karne i podwyższenia) na 47 prób.
W 2019 roku brał udział w Pucharze Świata, podczas którego reprezentacja Anglii dotarła do finału. W nim jednak 12:32 uległa Południowej Afryce.
W maju 2021 roku ogłoszono, że zawodnik znalazł się w składzie British and Irish Lions na serię spotkań w Południowej Afryce.

</doc>
<doc id="2831422" url="https://pl.wikipedia.org/wiki?curid=2831422" title="Kino Polesie w Łodzi">
Kino Polesie w Łodzi

Kino Polesie w Łodzi – kino mieszczące się w przy ul. Wileńskiej 37 Łodzi. Zamknięte na początku XXI wieku.
Kino zostało otwarte 30 kwietnia 1960 roku, w byłym audytorium szkoleń ideologicznych, przylegającym do kompleksu szkolnego ZMP (później szpital Madurowicza, od 2011 roku funkcjonujący jako filia szpitala Pirogowa). Po przebudowaniu sali wykładowej na kinową, obiekt nie stracił swojej oświatowej funkcjonalności i przez następne lata służył w godzinach przedpołudniowych jako aula wykładowa dla studentów medycyny. Kino posiadało salę widowiskową na 250 osób, było chętnie wykorzystywane przez szkoły z Karolewa i Rekini jako kino oświatowe. Ze względu na swój peryferyjny (osiedlowy) charakter, a także rozwój multipleksów, "Polesie" z czasem traciło na atrakcyjności i pomimo prób podtrzymania funkcjonalności, które następowały jeszcze na początku XXI wieku zostało zamknięte z powodów finansowych. Budynek został przejęty przez ZOZ Łódź-Polesie.

</doc>
<doc id="2831425" url="https://pl.wikipedia.org/wiki?curid=2831425" title="Jan Mućko">
Jan Mućko

Jan Ludwik Mućko – polski elektrotechnik, inżynier-wykładowca specjalizujący się w energoelektronice. Profesor Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy.
W latach 1987-1989 przebywał w Niemczech w Akwizgranie na RWTH Aachen (Institut für Stromrichtertechnik und Elektrische Antriebe). Stypendium na to przyznał mu DAAD. W 2005 „za wzorowe i wyjątkowo sumienne wykonywanie obowiązków wynikających z pracy zawodowej” został nagrodzony Srebrnym Krzyżem Zasługi. Stopień naukowy doktora habilitowanego uzyskał w 2012 na Politechnice Warszawskiej, broniąc pracy "Tranzystorowe falowniki napięcia z szeregowymi obwodami rezonansowymi". W tym samym roku uzyskał awans ze stanowiska adiunkta na profesora nadzwyczajnego i został dziekanem Wydziału Telekomunikacji i Elektrotechniki Uniwersytetu Technologiczno-Przyrodniczego w Bydgoszczy.

</doc>
<doc id="2831426" url="https://pl.wikipedia.org/wiki?curid=2831426" title="Bénédicte Cronier">
Bénédicte Cronier

Bénédicte Cronier (ur. 23 czerwca 1961, Nantes) – francuska brydżystka, World Grand Master w kategorii Kobiet (WBF), European Grand Master, European Champion w kategorii Kobiet (EBL).
Benedicte Cronier jest profesjonalną brydżystką. Jej mąż, Philippe Cronier, jest czołowym brydżystą francuskim. Mają dwoje dzieci.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2831432" url="https://pl.wikipedia.org/wiki?curid=2831432" title="Arthur Gardner">
Arthur Gardner

Arthur Gardner (ur. 7 czerwca 1910 w Marinette, zm. 19 grudnia 2014 w Beverly Hills) – amerykański aktor i producent filmowy.
Życiorys.
Karierę rozpoczął jako aktor. Jedną z jego pierwszych ról była rola studenta w filmie "Na Zachodzie bez zmian". Podczas II wojny światowej służył w siłach powietrznych, gdzie poznał Julesa V Leviego i Arnolda Lavena. Był również producentem filmowym kilku filmów fabularnych między innymi: "MCQ", "Brannigan".

</doc>
<doc id="2831434" url="https://pl.wikipedia.org/wiki?curid=2831434" title="Stein Grieg Halvorsen">
Stein Grieg Halvorsen

Stein Grieg Halvorsen (ur. 19 października 1909 w Kristianii, zm. 11 listopada 2013) – norweski aktor
Życiorys.
Jest synem kompozytora Johana Halvorsena i Anny Griegi. Stein Grieg Halvorsen ożenił się po raz pierwszy z Elizabeth Inga Margarthe Thaulow. Jako wdowiec ożenił się po raz drugi z aktorką Vibeke Mowinckel. Występował głównie w teatrze narodowym. Zadebiutował w wieku 19 lat w 1928 roku w teatrze narodowym w Hoppla. Został odznaczony Królewskim Orderem Gwiazdy Polarnej.

</doc>
<doc id="2831435" url="https://pl.wikipedia.org/wiki?curid=2831435" title="Wydział Gospodarki Regionalnej i Turystyki Uniwersytetu Ekonomicznego we Wrocławiu w Jeleniej Górze">
Wydział Gospodarki Regionalnej i Turystyki Uniwersytetu Ekonomicznego we Wrocławiu w Jeleniej Górze



</doc>
<doc id="2831436" url="https://pl.wikipedia.org/wiki?curid=2831436" title="Xantocles">
Xantocles



</doc>
<doc id="2831437" url="https://pl.wikipedia.org/wiki?curid=2831437" title="Anja Hammerseng-Edin">
Anja Hammerseng-Edin

Anja Marie Hammerseng-Edin; z d. Edin; (ur. 5 lutego 1983 w Porsgrunn), norweska piłkarka ręczna, reprezentantka kraju grająca na pozycji środkowej rozgrywającej. Obecnie występuje w Larvik HK.
Życie prywatne.
Od 2010 jest związana Gro Hammerseng. W 2011 r. Gro ogłosiła, że jest w ciąży. W lutym 2012 r. urodził im się syn Mio. W sierpniu 2013 para wzięła ślub.

</doc>
<doc id="2831440" url="https://pl.wikipedia.org/wiki?curid=2831440" title="Harro Dicks">
Harro Dicks

Harro Dicks (ur. 3 października 1911 w Kolonii, zm. 24 stycznia 2013 w Darmstadt) – niemiecki reżyser operowy
Pochodzi z rodziny bankierskiej, karierę zawodową rozpoczął od posady urzędnika bankowego w Essen, w tym samym okresie podjął studia ekonomiczne, a następnie studia w kierunku teatrologii w Kolonii. Po zakończeniu II wojny światowej rozpoczął pracę w hanowerskim Teatrze Miejskim, w którym objął stanowisko naczelnego dyrektora opery. W 1948 roku został głównym reżyserem i zastępcą dyrektora w miejskim teatrze muzycznym we Frankfurcie. W 1951 roku rozpoczął pracę w teatrze w Darmstadt, posadę tą pełnił do końca swojej kariery zawodowej w 1976 roku.
9 października 2011 roku, Harro Dicks świętował swoje 100. urodziny, wśród wielu zaproszonych gości i przyjaciół. Benefis odbył się w Wielkiej Sali teatru w Darmstadt.

</doc>
<doc id="2831442" url="https://pl.wikipedia.org/wiki?curid=2831442" title="Luigi Arienti">
Luigi Arienti

Luigi Arienti (ur. 6 stycznia 1937 w Desio) – włoski kolarz torowy i szosowy, złoty medalista olimpijski.
Kariera.
Największy sukces w karierze Luigi Arienti osiągnął w 1960 roku, kiedy wspólnie z Franco Testą, Mario Vallotto i Marino Vigną zdobył złoty medal w drużynowym wyścigu na dochodzenie podczas igrzysk olimpijskich w Rzymie. Był to jedyny medal wywalczony przez Arientiego na międzynarodowej imprezie tej rangi oraz jego jedyny start olimpijski. Pięciokrotnie zdobywał medale torowych mistrzostw kraju, jednak nigdy nie zwyciężył. Startował również w wyścigach szosowych, ale nie odnosił większych sukcesów. Nigdy nie zdobył medalu na szosowych ani torowych mistrzostwach świata. Karierę zakończył w 1972 roku.

</doc>
<doc id="2831444" url="https://pl.wikipedia.org/wiki?curid=2831444" title="Marino Vigna">
Marino Vigna

Marino Vigna (ur. 6 listopada 1938 w Mediolanie) – włoski kolarz torowy i szosowy, złoty medalista olimpijski.
Kariera.
Największy sukces w karierze Marino Vigna osiągnął w 1960 roku, kiedy wspólnie z Franco Testą, Mario Vallotto i Luigim Arientim zdobył złoty medal w drużynowym wyścigu na dochodzenie podczas igrzysk olimpijskich w Rzymie. Był to jedyny medal wywalczony przez Vignę na międzynarodowej imprezie tej rangi oraz jego jedyny start olimpijski. Startował również w wyścigach szosowych, wygrywając między innymi wyścigi Tre Valli Varesine i Tre Province w 1964 roku, a dwa lata później był najlepszy w wyścigu Mediolan-Turyn. W 1964 roku wygrał jeden z etapów Tour de Romandie, a rok wcześniej wygrał 14 etap Giro d'Italia, jednak całego wyścigu nie ukończył. Nigdy nie zdobył medalu na szosowych ani torowych mistrzostwach świata. Karierę zakończył w 1967 roku.

</doc>
<doc id="2831448" url="https://pl.wikipedia.org/wiki?curid=2831448" title="Manfred Klieme">
Manfred Klieme

Manfred Klieme (ur. 3 lutego 1936 w Berlinie) – niemiecki kolarz torowy reprezentujący NRD, srebrny medalista olimpijski.
Kariera.
Największy sukces w karierze Manfred Klieme osiągnął w 1960 roku, kiedy wspólnie z Peterem Gröningiem, Siegfriedem Köhlerem i Berndem Barlebenem zdobył srebrny medal w drużynowym wyścigu na dochodzenie podczas igrzysk olimpijskich w Rzymie. Był to jedyny medal wywalczony przez Klieme na międzynarodowej imprezie tej rangi oraz jego jedyny start olimpijski. Ponadto wielokrotnie zdobywał medale torowych mistrzostw kraju, w tym sześć złotych. Pięć krajowych tytułów zdobył w drużynowym wyścigu na dochodzenie (1955, 1959, 1961, 1962 i 1964), a jeden w madisonie (1962). Nigdy jednak nie zdobył medalu na torowych mistrzostwach świata.

</doc>
<doc id="2831449" url="https://pl.wikipedia.org/wiki?curid=2831449" title="Rienat Mamaszew">
Rienat Mamaszew

Rienat Abdułraszytowicz Mamaszew (ros. Ренат Абдулрашитович Мамашев; ur. 31 marca 1983 w Moskwie) – rosyjski hokeista, działacz hokejowy.
Kariera.
Wychowanek CSKA Moskwa. W listopadzie 2009 został po raz pierwszy zawodnikiem Nieftiechimika Niżniekamsk. Następnie od maja do grudnia 2011 gracz Mietałłurga Magnitogorsk. Od 5 grudnia 2011 ponownie związany z Nieftichimikiem. Od lipca 2013 zawodnik Traktora Czelabińsk związany rocznym kontraktem. Po rozegraniu czterech meczów w sezonie KHL (2013/2014) z zerowym dorobkiem punktowym został przekazany do zespołu farmerskiego, Czełmet Czelabińsk, a po dwóch meczów w jego barwach rozwiązano z nim kontrakt. Tuż po tym zawodnik powrócił do Niżniekamska i 9 października podpisał nowy kontrakt z Nieftiechimikiem, który został rozwiązany na koniec lutego 2014. Od połowy września 2014 odbywał testy w New Jersey Devils, po czym pod koniec miesiąca został przekazany do klubu farmerskiego Albany Devils, skąd w październiku 2014 został zwolniony. Od 21 października 2014 zawodnik Sibiru. Od maja 2015 zawodnik HK Soczi. Od maja 2017 ponownie zawodnik Torpedo. Od listopada 2017 zawodnik Admirała Władywostok. Latem 2018 ogłosił zakończenie kariery.
1 lipca 2021 został ogłoszony sportowym dyrektorem w klubie HK Soczi.

</doc>
<doc id="2831450" url="https://pl.wikipedia.org/wiki?curid=2831450" title="Bernd Barleben">
Bernd Barleben

Bernd Barleben (ur. 1 stycznia 1940 w Berlinie) – niemiecki kolarz torowy reprezentujący NRD, srebrny medalista olimpijski.
Kariera.
Największy sukces w karierze Bernd Barleben osiągnął w 1960 roku, kiedy wspólnie z Peterem Gröningiem, Siegfriedem Köhlerem i Manfredem Klieme zdobył srebrny medal w drużynowym wyścigu na dochodzenie podczas igrzysk olimpijskich w Rzymie. Był to jedyny medal wywalczony przez Barlebena na międzynarodowej imprezie tej rangi oraz jego jedyny start olimpijski. Ponadto wielokrotnie zdobywał medale torowych mistrzostw kraju, w tym pięć złotych. Cztery krajowe tytuły zdobył w drużynowym wyścigu na dochodzenie (1961, 1962, 1963 i 1964), a jeden w madisonie (1962). Nigdy jednak nie zdobył medalu na torowych mistrzostwach świata.

</doc>
<doc id="2831451" url="https://pl.wikipedia.org/wiki?curid=2831451" title="Laephichthys">
Laephichthys



</doc>
<doc id="2831453" url="https://pl.wikipedia.org/wiki?curid=2831453" title="Przełęcz nad Kotłowym Żlebem">
Przełęcz nad Kotłowym Żlebem

Przełęcz nad Kotłowym Żlebem (słow. "sedlo nad Kotlovým žľabom", 1460 m) – przełęcz w północno-zachodniej grani Grzesia w słowackich Tatrach Zachodnich. Znajduje się w tej grani pomiędzy Rogiem (1573 m) a wierzchołkiem o wysokości 1541 m. Północno-wschodnie stoki przełęczy opadają do Doliny Bobrowieckiej Orawskiej i wcina się w nie dolinka niewielkiego dopływu Bobrowieckiego Potoku. Stoki południowo-zachodnie opadają do Doliny Łatanej i wcięty w nie jest dość głęboko Kotłowy Żleb ("Kotlový žľab").
Przełęcz nad Kotłowym Żlebem jest jedną z najniższych w całej grani łączącej Grzesia z Osobitą (nieco niżej położone jest siodło pod polaną Kasne). Prowadzi nią znakowany szlak turystyczny. Na przełęczy i na stokach wierzchołka 1541 m po zachodniej stronie przełęczy znajduje się, obecnie już zarastająca lasem, Pusta Rówień. Poza tym cały rejon przełęczy jest zalesiony. Całe zbocze po orograficznie lewej stronie Kotłowego Żlebu od dna Doliny Łatanej aż po Przełęcz nad Kotłowym Żlebem i szczyt Rogu to istniejący już od 1926 r. obszar ochrony ścisłej Rezervácia Kotlový žľab.

</doc>
<doc id="2831454" url="https://pl.wikipedia.org/wiki?curid=2831454" title="Peter Gröning">
Peter Gröning



</doc>
<doc id="2831456" url="https://pl.wikipedia.org/wiki?curid=2831456" title="Carla Laemmle">
Carla Laemmle

Rebecca Isabelle "Carla" Laemmle (ur. 20 października 1909 w Chicago, zm. 12 czerwca 2014 w Los Angeles) – amerykańska aktorka.
Carla Laemmle urodziła się w Chicago w rodzinie korzeniach żydowskich i niemieckich. Pierwszy raz na ekranie pojawiła się filmie "Upiór w operze". Później wystąpiła jeszcze w kilku niemych dziełach "Topsy and Eva", "Chata wuja Toma" czy "The Gate Crasher". W roku 1931 wystąpiła u boku Belli Lugosiego w filmie "Dracula". Ostatni raz, przed prawie 60-letnią przerwa w karierze wystąpiła w musicalu "On Your Toes" u boku Eddiego Alberta i Alana Hale’a Sr. W 2001 roku zagrała epizod w filmie "The Vampire Hunters Club". Na ekrany powróciła dopiero w roku 2010 grając w komedii "Pooltime". W 2012 roku pojawiła się na festiwalu "Turner Classic Movies".
Była siostrzenicą założyciela studia Universal – Carla Laemmle.
Laemmle zmarła w wieku 104 lat w swoim domu w Los Angeles. Została pochowana na cmentarzu "Home of Peace Memorial Park".

</doc>
<doc id="2831457" url="https://pl.wikipedia.org/wiki?curid=2831457" title="Peter Gröning (kolarz)">
Peter Gröning (kolarz)

Peter Gröning (ur. 29 kwietnia 1939 w Berlinie) – niemiecki kolarz torowy reprezentujący NRD, srebrny medalista olimpijski.
Kariera.
Największy sukces w karierze Peter Gröning osiągnął w 1960 roku, kiedy wspólnie z Berndem Barlebenem, Siegfriedem Köhlerem i Manfredem Klieme zdobył srebrny medal w drużynowym wyścigu na dochodzenie podczas igrzysk olimpijskich w Rzymie. Był to jedyny medal wywalczony przez Gröninga na międzynarodowej imprezie tej rangi oraz jego jedyny start olimpijski. Ponadto kilkakrotnie zdobywał medale torowych mistrzostw kraju, w tym złoty w drużynowym wyścigu na dochodzenie w 1959 roku. Nigdy nie zdobył medalu na torowych mistrzostwach świata.

</doc>
<doc id="2831460" url="https://pl.wikipedia.org/wiki?curid=2831460" title="Labidorhamphus">
Labidorhamphus



</doc>
<doc id="2831461" url="https://pl.wikipedia.org/wiki?curid=2831461" title="Grecarchopterus">
Grecarchopterus



</doc>
<doc id="2831462" url="https://pl.wikipedia.org/wiki?curid=2831462" title="Dzianis Hrot">
Dzianis Hrot

Dzianis Czesławawicz Hrot (błr. Дзяніс Чэслававіч Грот, ros. Денис Чеславович Гроть - Dienis Czesławowicz Grot'; ur. 6 stycznia 1984 w Mińsku) – białoruski hokeista.
Kariera klubowa.
Wychowanek Junosti Mińsk. Grał w juniorskich kadrach Rosji do lat 18 i do lat 20. Od 4 października do 4 grudnia 2013 zawodnik Jugry Chanty-Mansyjsk. Od 2015 zawodnik Torosu.

</doc>
<doc id="2831463" url="https://pl.wikipedia.org/wiki?curid=2831463" title="Seven Stories into Ninety Eight">
Seven Stories into Ninety Eight

Seven Stories Into Ninety Eight – dwupłytowy album kompilacyjny brytyjskiego, neoprogresywnego zespołu IQ, wydany w 1998 roku. Pierwsza płyta zawiera nowe wersje utworów z pierwszego, wydanego wyłącznie na kasecie albumu "Seven Stories into Eight", natomiast druga zawiera stare utwory.

</doc>
<doc id="2831465" url="https://pl.wikipedia.org/wiki?curid=2831465" title="The Lost Attic">
The Lost Attic

The Lost Attic – album kompilacyjny brytyjskiego, neoprogresywnego zespołu IQ, wydany w 1999 roku.

</doc>
<doc id="2831467" url="https://pl.wikipedia.org/wiki?curid=2831467" title="Cingla">
Cingla



</doc>
<doc id="2831468" url="https://pl.wikipedia.org/wiki?curid=2831468" title="Aspro">
Aspro



</doc>
<doc id="2831469" url="https://pl.wikipedia.org/wiki?curid=2831469" title="Stubenberg">
Stubenberg



</doc>
<doc id="2831474" url="https://pl.wikipedia.org/wiki?curid=2831474" title="Macrozoarces">
Macrozoarces



</doc>
<doc id="2831475" url="https://pl.wikipedia.org/wiki?curid=2831475" title="Nižná záhrada">
Nižná záhrada

Nižná záhrada – krasowa hala na wysokości 1086 m, leżąca na południowym skraju Słowackiego Raju, między szczytami Honzovské i Ondrejisko. Z południowo-zachodniego skraju roztacza się piękny widok na Srnčie skaly ("Sarnie Skały").
Halą Nižná záhrada wiedzie czerwony szlak turystyczny – Szlak Bohaterów Słowackiego Powstania Narodowego.

</doc>
<doc id="2831476" url="https://pl.wikipedia.org/wiki?curid=2831476" title="Jakow Ryłow">
Jakow Ryłow

Jakow Nikołajewicz Ryłow, ros. Яков Николаевич Рылов (ur. 15 stycznia 1985 w Kirowo-Czepiecku) – rosyjski hokeista.
Kariera.
Wychowanek klubu Olimpija Kirowo-Czepieck. Od czerwca 2009 roku zawodnik CSKA Moskwa. Od stycznia do maja 2011 tymczasowo w Nieftiechimiku Niżniekamsk. Następnie ponownie gracz CSKA. W lipcu przedłużył umowę z klubem o dwa lata. Od maja 2014 zawodnik Ak Barsu Kazań. Odszedł z klubu z końcem kwietnia 2016. Od maja 2016 ponownie zawodnik Dinama Moskwa. Odszedł z klubu w kwietniu 2018. W lipcu 2018 został graczem Mietałłurga Magnitogorsk. W 2019 przeszedł do Spartaka Moskwa, gdzie rok później przedłużył kontrakt o dwa lata. Od października 2021 zawodnik Awtomobilista Jekaterynburg. Na początku sezonu 2022/2023 był bez klubu a w grudniu 2022 został zatrudniony w Amurze Chabarowsk.

</doc>
<doc id="2831483" url="https://pl.wikipedia.org/wiki?curid=2831483" title="Maya Rehberg">
Maya Rehberg

Maya Rehberg (ur. 28 kwietnia 1994) – niemiecka lekkoatletka specjalizująca się w biegach długich.
W 2011 była finalistką mistrzostw świata juniorów młodszych (bieg na 1500 metrów). Szósta zawodniczka biegu na 3000 metrów z przeszkodami podczas mistrzostw świata juniorów w Barcelonie (2012). W 2013 zdobyła brąz na dystansie 3000 metrów z przeszkodami podczas mistrzostw Europy juniorów w Rieti. 
W 2010, 2011, 2012, 2013 i 2016 startowała w mistrzostwach Europy w biegach przełajowych zdobywając w sumie sześć medali (w tym jeden indywidualnie). 
Rekordy życiowe: bieg na 3000 metrów z przeszkodami – 9:39,18 (6 czerwca 2016, Praga).

</doc>
<doc id="2831486" url="https://pl.wikipedia.org/wiki?curid=2831486" title="Uniwersytet Ekonomiczny we Wrocławiu Filia w Jeleniej Górze">
Uniwersytet Ekonomiczny we Wrocławiu Filia w Jeleniej Górze

Uniwersytet Ekonomiczny we Wrocławiu Filia w Jeleniej Górze – jedna z jednostek organizacyjnych Uniwersytetu Ekonomicznego we Wrocławiu, powstały w 1982 roku jako pierwszy wydział zamiejscowy ówczesnej Akademii Ekonomicznej im. Oskara Langego we Wrocławiu, z przekształcenia dotychczasowej filii tej uczelni w tym mieście. Kształci studentów na dwóch kierunkach, na studiach stacjonarnych oraz niestacjonarnych.
Uniwersytet Ekonomiczny we Wrocławiu przekształcił Wydział Ekonomii, Zarządzania i Turystyki w Jeleniej Górze w Filię w Jeleniej Górze, zarządzeniem nr 92/2019 Rektora Uniwersytetu Ekonomicznego we Wrocławiu z dnia 1 października 2019 r.
Historia.
Początki obecnego wydziału związane są z powołaniem do życia w 1959 roku w Jeleniej Górze Punktu Konsultacyjnego Wyższej Szkoły Ekonomicznej we Wrocławiu, który został w 1969 roku przekształcony w filię tej uczelni, noszącej od 1974 roku nazwę Akademii Ekonomicznej im. Oskara Langego. Ważnym wydarzeniem było podniesienie filii w 1982 roku do rangi pełnoprawnego wydziału, który otrzymał pełną nazwę – Zamiejscowy Wydział Gospodarki Miejskiej i Usług. W 1991 roku władze wrocławskiej uczelni ekonomicznej przemianowały go na Wydział Gospodarki Regionalnej i Turystyki, w 2012 roku na Wydział Ekonomii, Zarządzania i Turystyki, a w 2019 na Filię w Jeleniej Górze .
Poczet dziekanów.
Prorektorzy ds. filii AE w Jeleniej Górze
Zamiejscowy Wydział Gospodarki Miejskiej i Usług
Wydział Gospodarki Regionalnej i Turystyki
Wydział Ekonomii, Zarządzania i Turystyki
Kierunki kształcenia.
Filia w Jeleniej Górze prowadzi studia licencjackie (pierwszego stopnia, 3-letnie) i magisterskie (drugiego stopnia, 2-letnie) na dwóch kierunkach:
Struktura organizacyjna.
Katedry zorganizowane w Filii - zostały przyporządkowane odpowiednio do Wydziałów Uniwersytetu Ekonomicznego we Wrocławiu:
Katedry Wydziału Ekonomii i Finansów z siedzibą w Filii
Katedry Wydziału Zarządzania z siedzibą w Filii

</doc>
<doc id="2831487" url="https://pl.wikipedia.org/wiki?curid=2831487" title="Mikołaj Chabielski">
Mikołaj Chabielski

Mikołaj Chabielski (ur. XVI w., zm. po 1615) – polski szlachcic herbu Wieniawa z Chabielic w ziemi sieradzkiej.
Zawodowy żołnierz, artylerzysta, pisarz polityczny. W młodości przez kilkanaście lat walczył jako żołnierz zaciężny w Niderlandach, Niemczech i na Węgrzech. W bliżej nieznanych okolicznościach, prawdopodobnie podczas wyprawy Zamoyskiego do Mołdawii (1595), dostał się do niewoli tureckiej. Wcielony do armii osmańskiej, brał udział (jako artylerzysta) w wojnach imperium tureckiego w Etiopii i Persji. Poznał dobrze Turcję, jej prowincje i miasta a szczególnie Konstantynopol i Brussę, był zauroczony tym miastem: "Prawie cudownie", pozostawił jej dokładny opis. 
Po powrocie do ojczyzny około 1613, napisał niewielkie dzieło pt. "Pobvdka Narodom Chrzescianskim: W iedność miłości Chrześciańskiey Na Podniesienie Woyny zgodnie przeciwko nieprzyiacielowi Krzyża Swiętego: Do Tego Przydany Iest Sposob Obrony, iaki ma być przeciwko nieprzyiacielom Krzyża Swiętego, y Wierszem wyznanie niewymownego dobrodzieystwa Bożego y pienie".
Wolumin ten wydrukowano w 1615 w krakowskiej "Drukarniey Mikołaia Loba".
Publikacja ta była formą manifestu do króla Zygmunta III Wazy i "rządu koronnego". Traktatem wzywającym do wojny. Rozprawą o obronie granic Rzeczypospolitej przed Tatarami, o przygotowaniach i sposobach prowadzenia działań wojennych z Turcją. Chabielski oprócz opisu sposobów walki i organizacji armii osmańskiej, opisał też w ciekawy sposób Turcję, jej miasta oraz zwyczaje panujące w imperium.
Utwór oprócz pragmatycznych, zawierał idealistyczne poglądy. Napisał w nim Chabielski m.in.: o potrzebie stworzenia z państw europejskich koalicji skierowanej przeciw imperium osmańskiemu. A po pokonaniu Turcji sugerował podział Europy na dwanaście chrześcijańskich królestw i utworzenie cesarstwa ze stolicą w Konstantynopolu. Cesarz byłby wybierany wśród władców owych królestw, przy nim miała działać rada złożona z przedstawicieli poszczególnych państw. Cesarstwo miało strzec zgody i pokoju wśród "narodów chrześcijańskich".
Mikołaj Chabielski przygotował też wersję "Pobudki" w języku łacińskim, "dla świata". W 1675 w dobie wojen z Turcją wydano pismo Chabielskiego po raz drugi.

</doc>
<doc id="2831488" url="https://pl.wikipedia.org/wiki?curid=2831488" title="Protruzja">
Protruzja

Protruzja (tholoid) – forma wulkaniczna powstała w wyniku wciskania się zastygłej magmy w otaczające skały pod wpływem nacisków tektonicznych; również korek lawy (forma walca lub iglicy) wypychany z krateru pod wpływem ciśnienia magmy. Protruzje mogą rozpadać się eksplozywnie na gruz.
Protruzja (iglica) o wysokości ponad 200 m została wypchnięta z krateru wulkanu Mt. Pelée w 1902 r.

</doc>
<doc id="2831489" url="https://pl.wikipedia.org/wiki?curid=2831489" title="Dariusz Siastacz">
Dariusz Siastacz

Dariusz Siastacz (ur. 18 kwietnia 1962 w Jałowęsach) – polski aktor teatralny i filmowy.
Życiorys.
Studiował na Wydziale Aktorskim PWSFTviT w Łodzi. 12 listopada 1981 roku miał miejsce jego debiut teatralny. Występował na scenach następujących teatrów:

</doc>
<doc id="2831491" url="https://pl.wikipedia.org/wiki?curid=2831491" title="Čuntava">
Čuntava

Čuntava – hala na pograniczu Słowackiego Raju, Rudaw Słowackich i Niżnych Tatr, położona na wysokości około 1100 m. Jest otoczona lasami szczytów Buchwald (1111 m), Tresník (1390 m, górna stacja kolejki z Telgártu), Kramisko (1221 m), Ondrejisko (1727 m, wschodnia część) i Strmá pyrt (1197 m). Jest oddalona (starą drogą) z Dobszyny o 13 km, a z Telgártu 9 km. Leśnymi ścieżkami i szlakami turystycznymi można się tam dostać z Dobšinského kopca, Stratenej, Dobszyńskiej Jaskini Lodowej, przełęczy Besník i Rejdovej.
Na polanie znajduje się schronisko Rita (1111 m), własność Klubu Słowackich Turystów Dobszyna (KSTD).
Z Čuntavy prowadzą szlaki turystyczne na najwyższy szczyt Rudaw Słowackich – Stolicę (1477 m, 4 h) i Kráľovą hoľę w Niżnych Tatrach (1948 m, 5 h).
Przez Čuntavę przebiega czerwony szlak turystyczny – Cesta hrdinov SNP.

</doc>
<doc id="2831492" url="https://pl.wikipedia.org/wiki?curid=2831492" title="Saint - Germain des Prés">
Saint - Germain des Prés



</doc>
<doc id="2831493" url="https://pl.wikipedia.org/wiki?curid=2831493" title="Gaétan Turcotte">
Gaétan Turcotte

Gaétan Turcotte (ur. 10 grudnia 1954 w Quebecu, zm. 20 marca 2022 tamże) – kanadyjski piłkarz wodny, uczestnik Letnich Igrzysk Olimpijskich 1976.
Na igrzyskach w Montrealu, Turcotte reprezentował Kanadę w kilku meczach. Na igrzyskach zdobył cztery bramki w czterech meczach (w spotkaniach z Iranem, Kubą, Związkiem Radzieckim, Meksykiem). W klasyfikacji końcowej, jego drużyna uplasowała się na dziewiątym miejscu, wśród dwunastu drużyn, które wzięły udział w igrzyskach.
W 1979 roku, Turcotte – wraz z kolegami z reprezentacji – zdobył brązowy medal na igrzyskach panamerykańskich, które odbywały się w San Juan w Portoryko.

</doc>
<doc id="2831495" url="https://pl.wikipedia.org/wiki?curid=2831495" title="Kieran Clements">
Kieran Clements

Kieran Clements (ur. 20 listopada 1993) – brytyjski lekkoatleta specjalizujący się w biegach długich.
W 2011 był dziewiąty w biegu indywidualnym oraz zdobył złoto w rywalizacji drużynowej na mistrzostwach Europy w biegach przełajowych. Rok później podczas kolejnej edycji przełajowych mistrzostw Europy zdobył dwa brązowe medale. 

</doc>
<doc id="2831497" url="https://pl.wikipedia.org/wiki?curid=2831497" title="Jim Ducharme">
Jim Ducharme

James „Jim” Ducharme (ur. 5 grudnia 1953 w Sainte-Foy) – kanadyjski piłkarz wodny, uczestnik Letnich Igrzysk Olimpijskich 1976.
Na igrzyskach w Montrealu, Ducharme reprezentował Kanadę w kilku meczach. Na igrzyskach zdobył pięć bramek w czterech meczach (po jednej w meczach z Australią, Węgrami i Związkiem Radzieckim, a dwie w meczu z Iranem). W klasyfikacji końcowej, jego drużyna uplasowała się na dziewiątym miejscu, wśród dwunastu drużyn, które wzięły udział w igrzyskach.

</doc>
<doc id="2831498" url="https://pl.wikipedia.org/wiki?curid=2831498" title="James Ducharme">
James Ducharme



</doc>
<doc id="2831502" url="https://pl.wikipedia.org/wiki?curid=2831502" title="Besník">
Besník

Besník (994 m) – przełęcz na pograniczu Niżnych Tatr na północnym zachodzie, Doliny Górnego Hronu (słow. "Horehronské podolie") na południowym zachodzie i Krasu Spisko-Gemerskiego (którego jest częścią) na wschodzie. Oddziela również dwie części Krasu Spisko-Gemerskiego (słow. "Spišsko-gemerský kras") – Słowacki Raj na północnym wschodzie i Murańską Płaninę na południowym zachodzie.
Jest to obniżenie między szczytami Rakytovec (1068 m), Kozovec (1203 m) i Gregová (1168 m]). Bezpośrednio pod przełęczą znajduje się Źródło Hronu.
Przez przełęcz przechodzi ważne połączenie Horehronia (Červená Skala) ze Spiszem (Poprad – Droga krajowa nr 66. Linia kolejowa nr 173 Červená Skala – Margecany prowadzi przez tunel pod przełęczą. Jest to najwyżej położony tunel kolejowy na Słowacji. Poziom szyn w środku Besníckiego tunelu jest najwyżej położonym miejscem na liniach normalnego rozstawu ŽSR.

</doc>
<doc id="2831503" url="https://pl.wikipedia.org/wiki?curid=2831503" title="Teresa Chłapowska">
Teresa Chłapowska

Teresa Chłapowska z d. Mycielska (ur. 28 października 1920 w Warszawie, zm. 14 listopada 2010 w Warszawie) − polska tłumaczka szwedzkojęzycznej literatury pięknej dla dzieci i dorosłych, rzeźbiarka.
Życiorys.
W latach 1938–1939 studiowała w Szkole Sztuk Pięknych im. Blanki Mercère. W czasie II wojny światowej łączniczka Związku Walki Zbrojnej. W latach 1940–1941 więziona na Pawiaku, gdzie działała w tzw. siatce wewnętrznej. Potem studiowała historię sztuki na tajnych kompletach, jak również uczyła się rzeźby w pracowni prof. Zofii Trzcińskiej-Kamińskiej i rysunku u prof. Zygmunta Kamińskiego. 
Po wojnie wyjechała z mężem Julianem Chłapowskim najpierw do Szwecji, a potem do Czechosłowacji, gdzie mieszkali cztery lata. W latach 1950–1953 studiowała w Akademii Sztuk Pięknych w Pradze. Po powrocie do Polski w 1953 roku pracowała jako rzeźbiarka, m.in. przy rekonstrukcji rzeźbiarskiej Teatru Wielkiego, później zamku w Baranowie Sandomierskim oraz Zamku Królewskiego w Warszawie. W latach 1981–1983 działała w Prymasowskim Komitecie Pomocy Osobom Pozbawionym Wolności i Ich Rodzinom. Była członkinią Zarządu Głównego Stowarzyszenia Pisarzy Polskich (1993–1996) oraz Zarządu Bałtyckiego Centrum Pisarzy i Tłumaczy w Visby.
Pochowana na cmentarzu na Powązkach.
Tłumaczenia.
Inga Borg
Maria Gripe
Åke Holmberg
Tove Jansson
Gösta Knutsson
Selma Lagerlöf
Astrid Lindgren
Marita Lindquist
Hans Peterson

</doc>
<doc id="2831505" url="https://pl.wikipedia.org/wiki?curid=2831505" title="Dominique Dion">
Dominique Dion

Dominique Dion (ur. 10 września 1957 w Québecu) – kanadyjski piłkarz wodny, uczestnik Letnich Igrzysk Olimpijskich 1976 i 1984.
Na igrzyskach w Montrealu, Dion reprezentował Kanadę w kilku meczach, w których nie zdobył jednak żadnego gola. W klasyfikacji końcowej, jego drużyna uplasowała się na dziewiątym miejscu wśród dwunastu, które wzięły udział w igrzyskach.
W 1984 roku na igrzyskach w Los Angeles, Dion także wystąpił w kilku spotkaniach, a w meczu przeciwko Holandii strzelił swojego jedynego gola na igrzyskach olimpijskich. Na tym turnieju, Kanada uplasowała się na 10. miejscu.
W 1979 roku, Dion - wraz z kolegami z reprezentacji - zdobył brązowy medal na igrzyskach panamerykańskich, które odbywały się w San Juan w Portoryko.

</doc>
<doc id="2831507" url="https://pl.wikipedia.org/wiki?curid=2831507" title="Gabor Csepregi">
Gabor Csepregi

Gabor Csepregi (ur. 17 maja 1950 w Budapeszcie) – kanadyjski piłkarz wodny pochodzenia węgierskiego, uczestnik Letnich Igrzysk Olimpijskich 1972 i 1976.
Na igrzyskach w Monachium, Csepregi reprezentował Kanadę w kilku meczach, w których nie zdobył jednak żadnego gola. W klasyfikacji końcowej, jego drużyna uplasowała się na ostatnim 16. miejscu.
W 1976 roku na igrzyskach w Montrealu, Csepregi także wystąpił w kilku spotkaniach, a w meczu przeciwko reprezentacji Iranu strzelił swojego jedynego gola na igrzyskach olimpijskich. Na tym turnieju, Kanada uplasowała się na dziewiątym miejscu.

</doc>
<doc id="2831508" url="https://pl.wikipedia.org/wiki?curid=2831508" title="Portret Marii Teresy de Vallabriga (półpostać)">
Portret Marii Teresy de Vallabriga (półpostać)

Portret Marii Teresy de Vallabriga (hiszp. "Retrato de María Teresa de Vallabriga") – obraz olejny hiszpańskiego malarza Francisca Goi (1746–1828). 
Portret przedstawia Marię Teresę de Vallabriga y Rozas, żonę infanta Ludwika Antoniego Burbona, brata króla Karola III. Małżeństwo z młodszą o 32 lata Marią Teresą było jednym z powodów, dla których infant popadł w niełaskę i został wydalony z madryckiego dworu. Maria Teresa, córka kapitana aragońskiej kawalerii, nie miała królewskiego rodowodu, dlatego małżeństwo uznano za morganatyczne, a infant i jego rodzina utracili liczne przywileje. Rodzina zamieszkała w Arenas de San Pedro, gdzie na zaproszenie infanta dwukrotnie odwiedził ich Goya, aby namalować kilka portretów. 
Doña Maria Teresa stoi z rękami wspartymi na oparciu fotela. Kolumna i fragment łuku tworzą wokół jej postaci ramy w stylu neoklasycznych portretów. Znajdujący się za nią krajobraz przypomina prace Velazqueza. Maria Teresa ma na sobie czarno-czerwoną suknię z jedwabiu i koronek, a wykładany kołnierzyk jest ozdobiony białymi haftami. We włosach ma ozdobę z piór i wysadzaną brylantami spinkę, jedyny widoczny na portrecie klejnot. Jej twarz jest oświetlona przez mocny strumień światła pochodzący z lewej strony, który podkreśla również właściwości tkanin. Jej czarne oczy wydają się zatroskane, zdradzają obawę o przyszłość – mąż Marii Teresy był od niej dużo starszy; zmarł dwa lata po powstaniu tego portretu. Jego śmierć oznaczała ciężki okres dla rodziny – dzieci zostały odebrane Marii Teresie, która po wielu latach powróciła do rodzinnej Saragossy. Dopiero małżeństwo jej córki Marii Teresy Burbon z Manuelem Godoyem przyniosło restaurację dóbr i tytułów szlacheckich.
Relacje Goi z małżeństwem infantów były bardzo serdeczne. Dwukrotnie zapraszali malarza do swojej posiadłości i nie szczędzili mu pochwał i dowodów życzliwości. W latach 1783–1784 Goya wykonał dla nich w sumie 16 obrazów, najważniejszy z nich to "Rodzina infanta don Luisa". Wielokrotnie portretował Marię Teresę ("Portret Marii Teresy de Vallabriga (profil)", "Portret Marii Teresy de Vallabriga (popiersie)" i "Portret Marii Teresy de Vallabriga na koniu"); darzył ją szczególnym szacunkiem i sympatią, być może dlatego, że oboje pochodzili z Aragonii. Ludwik Antoni był słabego zdrowia i zmarł w 1785 roku; dla Goi oznaczało to utratę cennego zleceniodawcy i mecenasa.

</doc>
<doc id="2831510" url="https://pl.wikipedia.org/wiki?curid=2831510" title="Ireneusz (Galanakis)">
Ireneusz (Galanakis)

Ireneusz, imię świeckie Michail Galanakis (ur. 10 listopada 1911 w Neon-Chorion (gmina Apokoronas) na Krecie, zm. 30 kwietnia 2013) – grecki biskup prawosławny, służący w jurysdykcji Patriarchatu Konstantynopolitańskiego.
Życiorys.
Studiował w seminarium w Krecie i na wydziale teologii Uniwersytetu w Atenach. Po studiach odbył dalsze studia teologiczne i socjologiczne na francuskich uniwersytetach w Lille i Paryżu. Od 1938 do 1945 r. pracował jako profesor teologii w szkołach Chanii. W 1943 r. był więziony przez niemieckie władze okupacyjne za działalność antyfaszystowską. W 1946 r. złożył wieczyste śluby mnisze z imieniem Ireneusz; w tym samym roku przyjął święcenia diakońskie i kapłańskie. W grudniu 1957 r. został wybrany przed Święty Synod na biskupa Kissamos i Selinos (w Autonomicznym Kościele Krety); chirotonia odbyła się 22 grudnia tegoż roku pod przewodnictwem patriarchy Konstantynopola Atenagorasa. W 1962 r. otrzymał godność metropolity. W grudniu 1971 r. został wybrany przez Synod Patriarchatu Ekumenicznego na greckiego prawosławnego metropolitę Niemiec. W 1980 r. przeszedł w stan spoczynku, jednak już 26 stycznia 1981 r. został wybrany ponownie metropolitą Kissamos i Selinos; urząd ten sprawował do sierpnia 2005 r.
Zmarł w 2013 r., w 102. roku życia.

</doc>
<doc id="2831511" url="https://pl.wikipedia.org/wiki?curid=2831511" title="Anton Grimus">
Anton Grimus

Anton Grimus (ur. 27 grudnia 1990 w Sydney) – australijski narciarz dowolny, specjalizujący się w skicrossie. W 2014 roku wystartował na igrzyskach olimpijskich w Soczi, zajmując 25. miejsce. Był też między innymi siódmy podczas mistrzostw świata w Voss w 2013 roku. Najlepsze wyniki w Pucharze Świata, osiągnął w sezonie 2012/2013, kiedy to zajął 58. miejsce w klasyfikacji generalnej, a w klasyfikacji skicrossu był dwunasty. Pierwsze pucharowe podium wywalczył 8 grudnia 2012 roku w Nakiska, zajmując 3. miejsce w skicrossie.

</doc>
<doc id="2831512" url="https://pl.wikipedia.org/wiki?curid=2831512" title="Mitko Cenow">
Mitko Cenow

Mitko Cenow (ur. 13 czerwca 1993) – bułgarski lekkoatleta specjalizujący się w biegach długich.
W 2011 bez sukcesów startował w mistrzostw świata w biegach przełajowych, mistrzostwach Europy juniorów oraz mistrzostwach Europy w biegach przełajowych. W tym samym sezonie zdobył brązowy medal w biegu na 3000 metrów z przeszkodami podczas mistrzostw Bałkanów. Srebrny medalista mistrzostw Bałkanów z 2012, uczestnik mistrzostw świata juniorów z Barcelony oraz wicemistrz Europy juniorów w biegach przełajowych. Na początku 2013 zdobył srebro halowych mistrzostw krajów bałkańskich w biegu na 3000 metrów. W tym samym roku sięgnął po srebrny medal w biegu młodzieżowców podczas europejskich mistrzostw w biegach przełajowych. W 2015 zdobył złoto młodzieżowych mistrzostw Europy w biegu na 3000 metrów z przeszkodami. Rok później startował w tej samej konkurencji podczas rozgrywanych w Amsterdamie mistrzostw Europy, jednakże odpadł w eliminacjach.
Medalista mistrzostw Bułgarii, reprezentant kraju w drużynowych mistrzostwach Europy. 
Rekordy życiowe: bieg na 1500 metrów – 3:42,34 (19 lipca 2014, Stara Zagora); bieg na 3000 metrów z przeszkodami – 8:20,87 (12 czerwca 2014, Huelva).

</doc>
<doc id="2831514" url="https://pl.wikipedia.org/wiki?curid=2831514" title="Rosyjski rajd na Gotlandię">
Rosyjski rajd na Gotlandię



</doc>
<doc id="2831516" url="https://pl.wikipedia.org/wiki?curid=2831516" title="Herb Żydowa">
Herb Żydowa



</doc>
<doc id="2831523" url="https://pl.wikipedia.org/wiki?curid=2831523" title="Teoretyczny Kurs Otwarcia">
Teoretyczny Kurs Otwarcia



</doc>
<doc id="2831529" url="https://pl.wikipedia.org/wiki?curid=2831529" title="Beata Szamyjer">
Beata Szamyjer

Beata Szamyjer, z d. Jastrzębska (ur. 6 marca 1965 w Zgorzelcu) – polska koszykarka, mistrzyni i reprezentantka Polski.
Życiorys.
Była wychowanką MKS Osa Zgorzelec. W ekstraklasie debiutowała w barwach Polonii Warszawa, w której występowała dwa sezony (1984–1986). Następnie była zawodniczką Czarnych Szczecin (1986-1989) i Stilonu Gorzów (1989–1995 i 1996/1997). W sezonie 1995/1996 występowała w zespole Warty Gdynia i zdobyła z tą drużyną mistrzostwo Polski.
W reprezentacji Polski wystąpiła na mistrzostwach Europy w 1993 (5 miejsce).

</doc>
<doc id="2831530" url="https://pl.wikipedia.org/wiki?curid=2831530" title="Hiroko Hakuta">
Hiroko Hakuta

 – japońska siatkarka, reprezentantka kraju. Obecnie występuje w niemieckim Schweriner SC. Jest siatkarką uniwersalną.

</doc>
<doc id="2831531" url="https://pl.wikipedia.org/wiki?curid=2831531" title="Disco Relax">
Disco Relax

Disco Relax – polski program muzyczny emitowany pod tą nazwą dawniej przez telewizję Polsat w latach 1994-2002 i w latach 2012-2020 przez Polo TV i od 2022 pod tytułem "Disco i relax z Tomkiem Samborskim" na antenie Polo TV. Producentem programu w latach 1994-2002 był AMC, w latach 2012-2020 TSA Polgram, od 2022 ZPR Media (na zlecenie Polo TV sp. z o.o.).
Historia programu.
Lata 1994-2002.
Pierwszą emisję program miał w niedzielę 4 grudnia 1994 o 10:00. Muzyka emitowana w programie to głównie disco polo i italo disco. Prezentowano w niej teledyski wielu popularnych wykonawców nurtu polskiej muzyki tanecznej, m.in. Shazzy, Bayer Full, Fanatic, Amadeo, Venus, Voyager, Mister Dex i Top One. W programie tym gościły również gwiazdy polskiej estrady, np. Happy End, Stan Tutaj, Janusz Laskowski, Krzysztof Krawczyk, Bohdan Smoleń, Andrzej Rybiński i Andrzej Rosiewicz. Prezentowano także teledyski gwiazd muzyki disco lat 80. XX wieku, m.in. Savage, Modern Talking, C.C. Catch, Fancy. Gospodarzem programu na antenie Polsatu był Tomasz Samborski, a współprowadziły z nim Violetta Szumigowska i Małgorzata Werner (w późniejszym czasie – od jesieni 1998 do listopada 2001). Od czasu do czasu (chociażby w październiku 2001 roku) w zastępstwie za Tomasza Samborskiego obowiązki prowadzącego przejmował też lektor programu Piotr Wiszniowski, który funkcje "głosu" Disco Relax'u objął wiosną 1998 roku.
Klipy pochodziły z wytwórni: Blue Star, STD, Omega Music, Music Ton, Pro Dance, Tercet, Bross Records, Vega Music, Music Medium, Silverton, Fun Music, Accord, Kamerton, Music Voice, Polside Music, Trans Music, Verton, J&amp;M Green Star (zanim powstał oddzielny program Disco Polo Live), Memory Music, Leo Records, MiL, Polgram Plus, Snake’s Music, Koch International, Blake Studio.
Pierwszy odcinek był kręcony na siłowni. Pierwszym gościem zaproszonym do programu był zespół "United", a pierwszymi teledyskami wyemitowanymi w programie były fragmenty koncertu z Sali Kongresowej z 1992 roku, m.in. wyemitowano piosenkę Marka Kondrata i Marleny Drozdowskiej "Mydełko Fa".
W czasach świetności program oglądało nawet 8 milionów widzów, pod koniec ok. 2 miliony. Pierwsze notowanie listy przebojów miało miejsce 17 września 1995 roku, wygrała je Shazza z utworem "Bierz co chcesz". Najpierw na liście notowano 10 utworów, w tym jedną nowość (a od 29 października 1995 – dwie nowości). Później przez pewien czas, gdy lista miała 10 utworów zwiększono liczbę nowości do trzech. Pierwsze notowania były rozliczane na podstawie kartek pocztowych, później wprowadzono formułę audiotele (w prawym górnym rogu ekranu telewizora były numery telefonu przyporządkowane do danej piosenki). Od listopada 1999 do czerwca 2002 notowano na liście 8 utworów, w tym jedną nowość. Natomiast latem 2002 (pod koniec emisji) na liście było 7 utworów, w tym jedna nowość. Do ok. listopada 1998 lista przebojów nazywała się "Telelista Disco Relax". Od ok. grudnia 1998 do 4 listopada 2001 lista nazywała się "Lista przebojów Yeee-Uuuu" (wtedy pojawiło się tzw. "Koło Fortuny" podzielone na pola ciemno- i jasnoniebieskie – można było wygrać np. kasety i płyty z muzyką disco polo, ale tylko po trafieniu na pole ciemnoniebieskie).
Od 1999 roku oprócz listy przebojów co miesiąc emitowano także drugie zestawienie pod nazwą „Przebój Miesiąca". Było to zestawienie 30 najlepszych piosenek w danym miesiącu wybranych drogą głosowania poprzez kartki pocztowe, których to motyw był zresztą widoczny w czołówce bloku. Trzecia dziesiątka notowania (zawierająca utwory od 30 do 21 miejsca) była prezentowana w formie graficznej z budującą emocję muzyką w tle, druga w formie krótkich, a pierwsza w formie dłuższych urywków piosenek. Zestawienie „Przeboju Miesiąca" pojawiało się zawsze w pierwszym wydaniu programu „Disco Relax" emitowanym po zakończeniu miesiąca, którego to dotyczyła dana odsłona bloku.
Od 11 listopada 2001 do 25 sierpnia 2002 lista nazywała się "Top SMS" – zgodnie z tą nazwą, odtąd nie głosowano drogą audiotele, tylko drogą SMS-ową (zniknęło tzw. "Koło Fortuny", ale nadal można było (lub nie) zdobyć kasety i płyty z muzyką disco polo). Również od 11 listopada 2001 utwory z listy przebojów pojawiały się w różnych fragmentach programu (nigdy obok siebie). W programie gościnnie występował "Kabaret Pirania" z cyklem "Tok Ćwok" i Genowefa Pigwa. Latem 1995 i latem 1996 emitowano "Lato z Disco Relax".
Pod koniec wakacji 2002 na skutek drastycznego spadku zainteresowania muzyką disco polo i zmian programowych wraz z magazynem Disco Polo Live został zdjęty z anteny. Ostatni odcinek na antenie telewizji Polsat wyemitowano 25 sierpnia 2002 roku. Disco Relax zastąpił program Muzykogranie, a miejsce Disco Polo Live zajęła Hitmania. Później w miejsce Hitmanii wszedł magazyn Mop Man, a za Muzykogranie weszła POPlista.
Program składał się wówczas z kilku części, w tym z: „Od ucha do ucha” (w roli głównej Piotr Pręgowski), „Przebój miesiąca”, „Lista przebojów”, „Muzyczna premiera”, „Do ucha malucha” prowadzona od 11 listopada 2001 roku do 25 sierpnia 2002 roku przez zespół Bahamas, wywiady z gośćmi, dawniej – „EURO DANCE HIT” (początek nadawania, lata 90.) oraz „Top SMS” (pod koniec nadawania – od 11 listopada 2001 do 25 sierpnia 2002). 
Ostatnim utworem muzycznym w "Disco Relax" w Polsacie była piosenka „Zaczaruj świat” zespołu "New Collective". Następnie prowadzący pożegnał widzów i wyemitowane zostały wszystkie czołówki programu występujące w przeciągu niespełna 8 lat.
Po 2002.
Po zniknięciu z ramówki Polsatu programu cała muzyka disco polo produkowana przez firmę fonograficzną FFH STD została przeniesiona do Polsatu 2 do nowego programu "Muzyczne rozmaitości." Program ten formułą był podobny do programu "Disco Relax." Emitowany był od września 2002 do 2004. Nie istniały natomiast programy emitujące klipy z firm Blue Star/Polside Music oraz Pro Dance, Music Ton i Polgram Plus i wielu innych.
Od 5 stycznia 2009 roku, niektóre teledyski z programu Disco Relax można było oglądać co niedzielę o godzinie 10:05 (dawniej co soboty o 10:25) w TVS w programie „Muzyczny Relax” – głównie z wytwórni STD, program miał ostatnią emisję 28 czerwca 2015. Na antenie TVS wyemitowano łącznie 315 odcinków Muzycznego Relaxu. 27 września 2011 roku „Disco Relax” miał powrócić do telewizji na kanale TV.Disco.
Po 9,5-rocznej przerwie, 12 lutego 2012 roku Disco Relax powrócił do telewizji i można go było oglądać na kanale Polo TV od 12 lutego 2012 w każdą niedzielę o 10:20 – ta pora emisji obowiązywała do 3 marca 2019. Z kolei powtórki były wówczas w poniedziałki o 23:00. Prowadzącym był Tomasz Samborski. Program prezentował szeroko pojętą polską i zagraniczną muzykę taneczną. Wprowadzono pewne zmiany: zamiast „Przeboju miesiąca” był „Typ na Topa”, emitowanych było więcej piosenek zza granicy (głównie z Hiszpanii, Brazylii i Argentyny). Były tam także „Pobudka Disco Relax” (do marca 2019), „Lato w Disco Relax”, „Hity na maila”, „Klipodemolka”, „Przeboje sprzed lat” (głównie z lat 80.), „Przebój za przebojem”, „Ring SMS” (do marca 2019), „1, 2, 3... śpiewasz ty” (od września 2018), „Hity małego kosmity” i „Gwiazda miesiąca” (od marca 2019). W okresie od drugiej połowy czerwca do połowy września następowała przerwa w emisji premierowych odcinków (wyjątkiem był 2012 r. – wówczas pauza trwała tylko przez cały lipiec, od sierpnia nadawano nowe odcinki). Program nie był też nadawany w niedziele począwszy od 5.07.2020 do 6.09.2020.
14 grudnia 2014 w Polo TV program obchodził swoje 20-lecie, wyemitowano fragmenty archiwalnych odcinków programu, widzowie głosowali na przebój dwudziestolecia. Wygrała piosenka Modern Talking pt. „Cheri Cheri Lady”. Drugie miejsce zajęła Shazza z utworem „Bierz co chcesz”, a trzecie zajął zespół Top One z utworem „Miła moja”.
O programie wspomniano także okazjonalnie w czasie gal 15-lecia (2007), 20-lecia (2012) i 25-lecia (2017) Telewizji Polsat a także w programie "Się kręci", emitowano tam także archiwa programu z lat 90. i początku 2000.
Pierwsza oprawa programu w Polo TV obowiązywała od 12 lutego 2012 do 27 września 2015. 4 października 2015 zmieniono czołówkę programu, grafikę i studio „Disco Relax”.
10 marca 2019 program zmienił godzinę emisji – z dotychczasowej 10:20 na 13:00 i dodatkowo zyskał odświeżoną odsłonę. W czasie poprzedniego pasma jest obecnie emitowany program „Wyzwania Wojtka G.” Wojtka Grodzkiego.
Od 13 września 2020 do 8 listopada 2020 program (a dokładniej jego powtórki) był nadawany o nowej porze – w niedzielę o 19:00 (powtórki w środę o 19:00 – do 11 listopada 2020 i w nocy z czwartku na piątek o 0:30 – do 3 grudnia 2020). W późniejszym czasie (od 4 stycznia 2021) powtórki emitowano w poniedziałki między 22 a 23 (najpierw 22:15, później ok. 22:45).
Ostatni premierowy odcinek "Disco Relax" w Polo TV wyemitowano 24 maja 2020. Ostatni "Typ na topa" wygrała wówczas piosenka Samanthy Fox "I only wanna be with you". Od tamtej pory aż do marca 2022 program nie powrócił na antenę z kolejnymi nowymi odcinkami.
Według wpisu prowadzącego program Tomasza Samborskiego "Disco Relax" miał powrócić na antenę Polo TV we wrześniu 2020 roku. Jednak tydzień przed planowanymi zdjęciami /pod koniec sierpnia 2020/ otrzymał informację od stacji o zerwaniu współpracy.
Program powrócił premierowo na antenę Polo TV po niespełna dwuletniej przerwie w niedzielę 27 marca 2022 pod nazwą Disco i relax z Tomkiem Samborskim"." Emisję zaplanowano w niedziele o 11:00 (powtórki przewidziano w niedziele o 17, poniedziałki o 19 i czwartki o 18:30). Pierwotnie program miał liczyć 10 odcinków - emisja ostatniego odcinka miała miejsce 29 maja 2022 (powtórki emitowano o tej samej porze - w niedziele o 11 do 7 sierpnia 2022). Formuła programu pozostała bez zmian, jedynie "Typ na Topa" został zastąpiony przez "Przebój tygodnia" (głosowanie na Facebooku Polo TV lub poprzez wysyłanie listów na jedną z sześciu piosenek zaprezentowanych w programie). Program powrócił po wakacyjnej przerwie z nowymi odcinkami 2 października 2022 (przewidziano ponownie 10 odcinków, emisja trwała do 4 grudnia 2022, następnie emitowano powtórki programu).

</doc>
<doc id="2831541" url="https://pl.wikipedia.org/wiki?curid=2831541" title="Aquaviva">
Aquaviva

Aquaviva (łac. "Aquavivensis", wł. "Acquaviva") – stolica historycznej diecezji w Italii istniejącej w czasach rzymskich. 
Współczesne miasto Nerola w prowincji Rzym we Włoszech. Obecnie katolickie biskupstwo tytularne ustanowione w 1968 przez papieża Pawła VI. 

</doc>
<doc id="2831542" url="https://pl.wikipedia.org/wiki?curid=2831542" title="Sedlo nad Kotlovým žľabom">
Sedlo nad Kotlovým žľabom



</doc>
<doc id="2831543" url="https://pl.wikipedia.org/wiki?curid=2831543" title="William Joppy">
William Joppy

William Torelle Joppy (ur. 11 września 1970 w Waszyngtonie) – amerykański bokser, były, trzykrotny mistrz świata WBA w wadze średniej.
Kariera amatorska.
Walczył w eliminacjach do igrzysk olimpijskich w Barcelonie, przegrywając w 2 walce z Chrisem Byrdem, srebrnym medalistą tych igrzysk. Karierę amatorską zakończył z 48 zwycięstwami i 4 porażkami.
Karierę zawodową rozpoczął 26 lutego 1993 pokonując na punkty Dwayne'a Tenneta.
Do 1995 roku stoczył 19 wygranych walk, a w swojej 20 walce zmierzył się z Rodneyem Toneyemm, o tytuł NABF. Walka zakończyła się remisem po 12 rundach, a tytuł pozostał bez właściciela.
24 czerwca 1996 roku dostał szansę walki o mistrzostwo świata federacji WBA w wadze średniej. Jego przeciwnikiem był obrońca tytułu, Japończyk Shinji Takehara. Joppy runda za rundą deklasował mistrza na japońskim ringu. W 9 rundzie, Joppy dopadł Takeharę przy linach i po serii ciosów Japończyk został poddany przez sędziego.
W pierwszej obronie tytułu WBA Joppy zmierzył się z rodakiem Rayem McElroyem, zwyciężając przez TKO w 7 rundzie.
W drugiej obronie zmierzył się z numerem 1 na liście pretendentów Brazylijczykiem Peterem Venancio. Brazylijczyk był na deskach w rundzie 4 i 10. Pojedynek zakończył się na punkty zwycięstwem Joppy'ego.
23 sierpnia 1997 przeciwnikiem Joppy'ego był Julio César Green. Pojedynek lepiej rozpoczął Green, posyłając Joppy'ego w 2 rundzie na deski. Joppy odpłacił mu tym w 3 rundzie, doprowadzając 2 razy do liczenia Dominikańczyka. Jednak lepszy w całej walce okazał się Green, zwyciężając przez jednogłośną decyzję sędziów i zadając Joppy'emu pierwszą porażkę. (116-113, 113-112, 114-112). 
Na rewanż nie trzeba było długo czekać, odbył się on 5 miesięcy później. Tym razem odbyło się bez nokdaunów. Joppy zdominował rywala, zwyciężając jednogłośnie na punkty po 12 rundach i odbierając Greenowi mistrzostwo świata WBA.
Następnym przeciwnikiem Joppy'ego był 47-letni Roberto Durán, żyjąca legenda, były mistrz świata 4 kategorii wagowych. 
Durán, pomimo dzielnej postawy, nie prezentował dawnej formy. Jeden z najlepszych bokserów lat 80, został poddany w 3 rundzie przez sędziego.
Do kolejnej obrony doszło 24 września 1999 roku oficjalnym pretendentem został Julio Cesar Green, zdobywając tymczasowe mistrzostwo świata WBA. Walka zakończyła się zwycięstwem Joppy'ego przez TKO (Kontuzja lewego oka) w 7 rundzie.
Joppy zaliczył jeszcze 3 udane obrony. Najpierw jego ofiarą padł groźny Meksykanin Rito Ruvalcaba, przegrywając przez TKO w 1 rundzie. 
16 września 2000 roku jego rywalem był Francuz Hacine Cherifi, były mistrz świata federacji WBC w wadze średniej. Joppy zdeklasował byłego mistrza, zwyciężając jednogłośnie na punkty, posyłając go na deski w rundzie 8 i 9.
2 grudnia 2000 roku zmierzył się z niepokonanym Amerykaninem Jonathanem Reidem. Joppy zwyciężył przez TKO w 4 starciu, mając Reida na deskach w 3 rundzie.
Turniej w wadze średniej 2001.
W 2001 odbył się turniej, mający na celu wyłonienie najlepszego boksera wagi średniej. W Turnieju wystartowali: mistrz IBF Bernard Hopkins, mistrz WBC Keith Holmes, mistrz WBA William Joppy oraz były mistrz świata wagi półśredniej i junior średniej, niepokonany Félix Trinidad.
Joppy zmierzył się z Trinidadem, stawką był pas WBA należący do Joppy'ego.
Już w 1. rundzie Joppy znalazł się na deskach, po potężnym lewym sierpowym Trinidada, lecz gong uratował go przed poddaniem. Dopiero w 3 rundzie Joppy doszedł do siebie i pewnie wygrał tą rundę. W rundzie 4 Joppy ponownie był liczony po lewym sierpowym Trinidada. W 5 rundzie po kolejnym nokdaunie Joppy'ego, sędzia postanowił przerwać pojedynek ogłaszając zwycięstwo Portorykańczyka.
Powrót.
Pół roku po porażce z Trinidadem, Joppy dostał szansę walki o wakujący tytuł WBA w wadze średniej.
Rywalem Joppy'ego był mistrz Europy, niepokonany Howard Eastman, który legitymował się rekordem 32-0(29KO). Pojedynek był niezwykle wyrównany i trudno było wskazać zwycięzcę. Joppy był na deskach w 12 rundzie, po prawym sierpowym boksera z Gujany. Ostatecznie po 12 rundach sędziowie orzekli, że zwycięzcą został Joppy, który wygrał niejednogłośnie na punkty (115-112, 114-112, 113-113).
10 października 2002 roku w pierwszej obronie pasa jego przeciwnikiem był japoński bokser Naotaka Hozumi, który został zastopowany w 10 rundzie.
Hopkins vs Joppy.
Do spotkania tych bokserów doszło 13 grudnia 2003 roku stawką walki były pasy: WBA Super, WBC, IBF oraz pas dla najlepszego boksera tej kategorii - The Ring.
Wielu sądziło, że do tej walki powinno dojść wcześniej i nie mylono się. Hopkins zdeklasował Joppy'ego, wygrywając wysoko na punkty i potwierdzając, że nie ma sobie równych w tej kategorii. Podczas całej walki Hopkins trafił Joppy'ego, aż 419 razy.
Schyłek kariery.
Rok później, po porażce z Hopkinsem zmierzył się z przyszłym pogromcą B-Hopa, Jermainem Taylorem. "Bad Intensions" totalnie zdeklasował Joppy'ego, wygrywając jednogłośnie na punkty każdą rundę.
Po pokonaniu kilku słabszych rywali dostał szansę walki o pas IBF w wadze super średniej. Obrońca tytułu Lucian Bute łatwo rozprawił się z Joppym, zwyciężając przez TKO w 9 rundzie.
W 2011 roku niespodziewanie zawalczył z Bejbutem Szumenowem o pasy WBA i IBA w wadze półciężkiej. Joppy przegrał przez nokaut w 6 rundzie, odmawiając dalszej walki po nokdaunie.

</doc>
<doc id="2831544" url="https://pl.wikipedia.org/wiki?curid=2831544" title="Słowotok">
Słowotok

Słowotok (z gr. logorea, "λόγος" 'słowo' i "ῥέω" 'prąd') – zaburzenie w komunikacji objawiające się bezładną, szybką mową. Czasami klasyfikowany jako choroba psychiczna, objawiająca się bezładną, niespójną gadatliwością. Słowotok jest obecny w zaburzeniach psychiatrycznych i neurologicznych m.in. w afazji, lezjach kory mózgu w obszarze wzgórza, maniach i zazwyczaj w schizofrenii katatonicznej.
W przypadkach słowotoku występuje ciągłe mówienie, bądź bełkotanie, do kogoś, lub częściej do samego siebie. Osoba może powtarzać pojedyncze słowa lub wyrażenia, często bez sensu. Przyczyny słowotoku pozostają słabo poznane, jednak wiadomo, że funkcje powiązane z mową są zlokalizowane w płacie czołowym.
Słowotok jest podstawowym symptomem choroby, która powinna być bezzwłocznie leczona. Większość możliwych przyczyn słowotoku dobrze reaguje na leki.

</doc>
<doc id="2831545" url="https://pl.wikipedia.org/wiki?curid=2831545" title="Kierowca dla Wiery">
Kierowca dla Wiery

Kierowca dla Wiery (ros. Водитель для Веры, "Woditiel dla Wiery") – rosyjsko-ukraiński dramat obyczajowy z 2004 roku w reżyserii Pawła Czuchraja.
Opis fabuły.
ZSRR l. 60. Młody, wojskowy szofer imieniem Wiktor zostaje osobistym kierowcą gen. Sierowa na Krymie. Najczęściej jednak przychodzi mu wozić córkę generała – Wierę. Jest to pełna temperamentu i niepokorna dziewczyna, która będąc w ciąży z bliżej nieznanym mężczyzną, początkowo chce dokonać aborcji. Przeciwny temu ojciec-generał robi wszystko, aby Wiera urodziła dziecko. Pomaga mu w tym Wiktor. Początkowo stosunki Wiery i Wiktora cechuje skrajny antagonizm, jednak stopniowo, pomiędzy młodymi ludźmi szybko rodzi się poważne uczucie, które jest akceptowane przez ojca. Wierze podoba się przystojny i opiekuńczy szofer, a Wiktor dostrzega w małżeństwie z córką generała szansę na karierę. Wkrótce Wiera rodzi dziewczynkę i obydwoje młodzi zaczynają tworzyć szczęśliwy związek pod kuratelą wszechwładnego ojca.
Jednak wkrótce do akcji wkraczają agenci KGB. Kilka lat wcześniej Sierow wykonał rozkaz wysokiego rangą funkcjonariusza KGB, którego pisemne potwierdzenie przechowuje w swoim domowym sejfie i które obecnie jest dla tego funkcjonariusza zagrożeniem, a dla Sierowa gwarancją nietykalności. Pewnej nocy, pod pozorem dezynfekcji do willi generała wkraczają agenci KGB, zabijają Sierowa i plądrują sejf. Przygodnymi świadkami zabójstwa stają się Wiera i Wiktor. Kobieta ginie od kuli kagiebisty, a Wiktorowi udaje się zbiec wraz z dzieckiem. Pomimo pościgu, dzięki pomocy jednego ze znajomych agentów KGB, dociera do nadmorskiej wsi, gdzie zostawia dziecko byłej służącej generała. Sam ucieka dalej zapewniając, że wróci...

</doc>
<doc id="2831547" url="https://pl.wikipedia.org/wiki?curid=2831547" title="Hanne Haugen Aas">
Hanne Haugen Aas

Hanne Haugen Aas (ur. 29 lutego 1988 w Namsos) – norweska siatkarka, reprezentantka kraju. Obecnie występuje w niemieckim VC Kanti Schaffhausen. Gra na pozycji środkowej. Wcześniej grała w siatkówkę plażową.
Sukcesy.
Klubowe.
Mistrzostwa Norwegii:
Puchar Norwegii:
Mistrzostwa Niemiec:

</doc>
<doc id="2831553" url="https://pl.wikipedia.org/wiki?curid=2831553" title="Telgárt">
Telgárt

Telgárt (1948–1990 "Švermovo", węg. "Garamfő", niem. "Tiergarten") – wieś (obec) na Słowacji w powiecie Brezno. Znajduje się w górnej części biegu Hronu, na granicy trzech regionów geograficznych: Góry Stolickie, Niżne Tatry i Słowacki Raj. Przez miejscowość przebiega linia kolejowa 173 Margecany–Červená Skala, będąca fragmentem tzw. środkowosłowackiej kolei transwersalnej.
Historia.
Telgárt został po raz pierwszy pisemnie wspomniany w 1326. Prawie wyłącznie słowacka ludność przyjęła w większości, w wyniku działań gubernatora komitatu Hont generała Istvána Koháryego, obrządek greckokatolicki.
Podczas słowackiego powstania narodowego w rejonie Telgártu toczyły się zacięte walki. Podczas kontrataku prowadzonego 5 września 1944 r. powstańcy wraz z partyzantami zadali znaczne straty oddziałowi niemieckiej 1 Dywizji Pancernej, który zaczął palić wieś i wyparli go na przełęcz Besník. Wieś spłonęła jednak cała, zniszczonych zostało 260 domów, zginęło też 3 mieszkańców.
Za czasów socjalistycznych (w latach 1948–1990) wieś nosiła nazwę "Švermovo", na cześć czeskiego komunistycznego polityka, Jana Švermy (1901–1944), który był uczestnikiem słowackiego powstania narodowego i zginął w Niżnych Tatrach po jego upadku.
Obecnie wieś ma charakter rolniczo-turystyczny. Liczba ludności wynosi 1548 osób (2011), w przeważającej większości grekokatolików. Około 35-40% mieszkańców to Cyganie.
Ważniejsi mieszkańcy.
We wsi urodzili się albo działali:

</doc>
<doc id="2831556" url="https://pl.wikipedia.org/wiki?curid=2831556" title="Cameron Island">
Cameron Island

Cameron Island – jedna z kanadyjskich wysp arktycznych w Nunavut, w Kanadzie. Znajduje się na Oceanie Arktycznym, blisko Wyspy Bathursta. Ma powierzchnię 1059 km². Bezpośrednio na południe leży wyspa Île Vanier.

</doc>
<doc id="2831559" url="https://pl.wikipedia.org/wiki?curid=2831559" title="Tanja Joachim">
Tanja Joachim

Tanja Joachim (ur. 29 października 1992 w Schwerinie) – niemiecka siatkarka.
W sezonie 2012 występowała w Schweriner SC. Występuje na pozycji rozgrywającej.
Sukcesy.
Mistrzostwo Niemiec
Puchar Niemiec:

</doc>
<doc id="2831562" url="https://pl.wikipedia.org/wiki?curid=2831562" title="Stefan Luitz">
Stefan Luitz

Stefan Luitz (ur. 26 marca 1992 w Bolsterlang) – niemiecki narciarz alpejski, brązowy medalista mistrzostw świata i wicemistrz świata juniorów.
Kariera.
Specjalizuje się w konkurencjach technicznych. Po raz pierwszy na arenie międzynarodowej pojawił się 3 grudnia 2007 roku w Kaunertal, gdzie w zawodach University Race w slalomie nie ukończył drugiego przejazdu. W 2009 roku zdobył srebrny medal w gigancie podczas olimpijskiego festiwalu młodzieży Europy w Szczyrku. W tym samym roku wystąpił też na mistrzostwach świata juniorów w Garmisch-Partenkirchen, gdzie zajął 30. miejsce w slalomie, a giganta nie ukończył. Podczas rozgrywanych rok później mistrzostw świata juniorów w Mont Blanc wywalczył srebrny medal w gigancie. Jeszcze dwukrotnie startował na imprezach tego cyklu, lecz nie stawał na podium.
W zawodach Pucharu Świata zadebiutował 8 stycznia 2011 roku w Adelboden, gdzie nie zakwalifikował się do pierwszego przejazdu giganta. Pierwsze pucharowe punkty wywalczył 26 lutego 2012 roku w Crans-Montana, zajmując 29. miejsce w tej samej konkurencji. Na podium zawodów tego cyklu po raz pierwszy stanął 9 grudnia 2012 roku w Val d’Isère, zajmując drugie miejsce w gigancie. Rozdzielił tam Austriaka Marcela Hirschera i Teda Ligety'ego z USA. W 2014 roku wystartował na igrzyskach olimpijskich w Soczi, jednak slalomu nie ukończył, a w gigancie został zdyskwalifikowany. W 2013 roku wspólnie z kolegami i koleżankami z reprezentacji wywalczył brązowy medal w rywalizacji drużynowej na mistrzostwach świata w Schladming. Był też między innymi dwudziesty w gigancie podczas mistrzostw świata w Vail/Beaver Creek w 2015 roku. W sezonie 2019/2020 zajął trzecie miejsce w klasyfikacji PAR, plasując się za Szwajcarem Loïkiem Meillardem i Rasmusem Windingstadem z Norwegii.

</doc>
<doc id="2831564" url="https://pl.wikipedia.org/wiki?curid=2831564" title="Courtney Upshaw">
Courtney Upshaw

Courtney Upshaw (urodzony 13 grudnia 1989 roku w Eufaula w stanie Alabama) – amerykański zawodnik futbolu amerykańskiego, grający na pozycji linebackera. W rozgrywkach akademickich NCAA występował w drużynie University of Alabama.
W roku 2012 przystąpił do draftu NFL. Został wybrany w drugiej rundzie (35. wybór) przez zespół Baltimore Ravens. 10 maja 2012 roku zawodnik podpisał z nimi 4-letni kontrakt.
Dwukrotnie (w sezonach 2009, 2011) drużyna, w której występował wygrała mecz BCS National Championship, zostając mistrzem Stanów Zjednoczonych w rozgrywkach akademickich. W drugim z tych meczów Upshaw został wybrany MVP formacji defensywnej.

</doc>
<doc id="2831572" url="https://pl.wikipedia.org/wiki?curid=2831572" title="Äksi (wyspa)">
Äksi (wyspa)



</doc>
<doc id="2831576" url="https://pl.wikipedia.org/wiki?curid=2831576" title="Wydział Nauk Pedagogicznych Dolnośląskiej Szkoły Wyższej">
Wydział Nauk Pedagogicznych Dolnośląskiej Szkoły Wyższej

Wydział Nauk Pedagogicznych Dolnośląskiej Szkoły Wyższej (WNP DSW) – jeden z 4 wydziałów Dolnośląskiej Szkoły Wyższej powstały w 1997 jako jedna z pierwszych jednostek tej uczelni. Kształci studentów na trzech podstawowych kierunkach zaliczanych do nauk humanistycznych, na studiach stacjonarnych oraz niestacjonarnych.
Wydział jest jednostką interdyscyplinarną. W jego ramach znajdują się 3 instytuty i pracownia. W 2012 zatrudnionych w nim było 73 pracowników naukowo-dydaktycznych (z czego 6 z tytułem profesora, 19 ze stopniem naukowym doktora habilitowanego, 48 ze stopniem doktora).
Liczna jest również grupa adiunktów. Wydział współpracuje również z emerytowanymi profesorami.
Kierunki kształcenia.
Wydział Nauk Pedagogicznych prowadzi następujące kierunki i specjalności studiów:
Ponadto Wydział Nauk Pedagogicznych oferuje następujące studia podyplomowe:
Wydział ma uprawnienia do nadawania następujących stopni naukowych:
Struktura organizacyjna.
Instytut Pedagogiki i Pedagogiki Specjalnej
Instytut Psychologii
Instytut Psychologii DSW dzieli się na 2 Zakłady:
Wydziałowa Pracowania Sztuk Nowoczesnych
Międzynarodowy Instytut Studiów nad Kulturą i Edukacją
Międzynarodowy Instytut Studiów nad Kulturą i Edukacją DSW dzieli się na 1 zakład:
Badania naukowe.
Kierunki badań naukowych prowadzonych na wydziale to: 
Instytut Pedagogiki - edukacja artystyczna; współczesne sztuki wizualizacji; edukacja dla bezpieczeństwa; edukacja wczesnoszkolna z terapią pedagogiczną; edukacja wczesnoszkolna i wychowanie przedszkolne; edukacja wczesnoszkolna z nauczaniem języka angielskiego; edukacja zdrowotna bezpieczeństwo i higiena pracy; pedagogika opiekuńcza z promocją zdrowia; pedagogika rodzinna; pedagogika zdrowia i profilaktyka społeczna; poradnictwo zawodowe i edukacyjne; praca socjalna; andragogika; marketing i zarządzanie w edukacji; pedagogika przedszkolna i wczesnoszkolna; pedagogika społeczna i zarządzanie bezpieczeństwem; pedagogika twórczości wizualnej; poradnictwo pedagogiczne; psychologia społeczna w edukacji; terapia pedagogiczna, 
Instytut Pedagogiki Specjalnej - pedagogika specjalna; edukacja i rehabilitacja osób niepełnosprawnych umysłowo; pedagogika lecznicza; resocjalizacja; surdopedagogika; terapia zajęciowa, 
Instytut Kształcenia Ustawicznego Nauczycieli i Studiów Edukacyjnych - studia teoretyczne nad modelami profesjonalizmu nauczycielskiego; badania empiryczne nad profesjonalnymi karierami nauczycieli i "nauczycieli nauczycieli"; całościowe badania nad programami edukacyjnymi wspierającymi rozwój nauczycieli oraz badania nad relacjami między teorią a praktyką w doskonaleniu działań edukacyjnych; badania nad kulturą szkoły; badania nad zastosowaniem technologii informacyjnej w kształceniu.

</doc>
<doc id="2831577" url="https://pl.wikipedia.org/wiki?curid=2831577" title="British Comedy Awards 2001">
British Comedy Awards 2001

British Comedy Awards 2001 – dwunasta edycja nagród British Comedy Awards. Ceremonia rozdania nagród odbyła się w grudniu 2001 i po raz kolejny poprowadził ją Jonathan Ross. Za najlepszego aktora komediowego uznany został Rob Brydon, nagrodzony na rolę w serialu "Marion and Geoff", którego był też współautorem. W kobiecej kategorii aktorskiej triumfowała Jessica Stevenson, gwiazda serialu "Spaced".

</doc>
<doc id="2831582" url="https://pl.wikipedia.org/wiki?curid=2831582" title="Sam Bradford">
Sam Bradford

Samuel Jacob "Sam" Bradford (ur. 8 listopada 1987w Oklahoma City, w stanie Oklahoma) – amerykański zawodnik futbolu amerykańskiego, grający na pozycji quarterbacka. W rozgrywkach akademickich NCAA występował w drużynie University of Oklahoma.
W roku 2008 wygrał Heisman Trophy, stając się najlepszym zawodnikiem futbolu w rozgrywkach akademickich NCAA. Dwa lata później został wybrany najlepszym debiutantem w formacji ofensywnej w NFL.
W roku 2010 przystąpił do draftu NFL. Został wybrany w pierwszej rundzie (1. wybór) przez zespół St. Louis Rams. 30 lipca 2010 roku zawodnik podpisał z nimi 6-letni kontrakt o wartości 76 milionów dolarów. Był to kontrakt o najwyższej wartości wśród debiutantów w historii NFL.
Po pięciu sezonach w drużynie z St. Louis Bradford 10 marca 2015 roku został oddany wraz z wyborem z 5. rundy draftu 2015 do drużyny Philadelphia Eagles za innego rozgrywającego Nicka Folesa oraz wybory Eagles z 4. rundy draftu 2015 oraz 2. rundy draftu 2016.
Po pierwszym sezonie z nową drużyną zawodnik 1 marca 2016 r. podpisał z nią dwuletni kontrakt o wartości 36 milionów dolarów. Jednak po wyborze Eagles z 28 kwietnia 2016 roku Carsona Wentza, rozgrywającego z uniwersytetu North Dakota State, Bradford został ponownie w ciągu jednego roku oddany do innej organizacji. 3 września 2016 roku zawodnik został oddany do drużyny Minnesota Vikings w zamian za jej wybór w 1. rundzie draftu 2017 oraz wybór w 4. rundzie draftu 2018 (który może zostać zamieniony na wybór w 2. lub 3. rundzie, warunkiem czego jest postawa Bradforda na boisku). Do wymiany doszło po tym jak dotychczasowy rozgrywający drużyny z Minneapolis 30 sierpnia doznał kontuzji, która wykluczyła go z gry w najbliższym sezonie.

</doc>
<doc id="2831584" url="https://pl.wikipedia.org/wiki?curid=2831584" title="Feedback">
Feedback



</doc>
<doc id="2831587" url="https://pl.wikipedia.org/wiki?curid=2831587" title="Anita Olęcka">
Anita Olęcka

Anita Olęcka, z d. Wojtczak (ur. 23 lutego 1967 w Kutnie) – polska koszykarka, mistrzyni i reprezentantka Polski.
Karierę sportową rozpoczęła w MKS Kutno. W sezonie 1983/1984 debiutowała w ekstraklasie w zespole ŁKS Łódź. Z łódzką drużyną zdobyła mistrzostwo Polski w 1986 i brązowy medal mistrzostw w 1985. Od 1986 była zawodniczką Spójni Gdańsk, a następnie kontynuującego tradycje tego klubu zespołu grającego pod nazwami Bałtyk Gdynia, Spójnia Gdynia, Warta Gdynia, Fota-Dajan i Fota-Porta Gdynia. Ze Spójnią Gdańsk sięgnęła po brązowy medal mistrzostw Polski w 1986 i wicemistrzostwo Polski w 1989, a z Wartą Gdynia po brązowy medal mistrzostw Polski w 1995. Po sezonie 1994/1995 zakończyła karierę, ale w sezonie 1996/1997 wystąpiła jeszcze 7 razy w barwach drugoligowego Startu Gdańsk.
W reprezentacji Polski wystąpiła na mistrzostwach Europy w 1993 (5 miejsce) i mistrzostwach świata w 1994 (13 miejsce).

</doc>
<doc id="2831589" url="https://pl.wikipedia.org/wiki?curid=2831589" title="Akcja Burza na Wołyniu">
Akcja Burza na Wołyniu



</doc>
<doc id="2831591" url="https://pl.wikipedia.org/wiki?curid=2831591" title="The Seventh House">
The Seventh House

The Seventh House – album studyjny brytyjskiego, neoprogresywnego zespołu IQ, wydany w 2000 roku.

</doc>
<doc id="2831592" url="https://pl.wikipedia.org/wiki?curid=2831592" title="Akcja &quot;Burza&quot; na Wołyniu">
Akcja &quot;Burza&quot; na Wołyniu



</doc>
<doc id="2831593" url="https://pl.wikipedia.org/wiki?curid=2831593" title="Akcja Burza">
Akcja Burza



</doc>
<doc id="2831595" url="https://pl.wikipedia.org/wiki?curid=2831595" title="Akcja &quot;Burza&quot;">
Akcja &quot;Burza&quot;



</doc>
<doc id="2831598" url="https://pl.wikipedia.org/wiki?curid=2831598" title="Akcja Burza we Lwowie">
Akcja Burza we Lwowie



</doc>
<doc id="2831600" url="https://pl.wikipedia.org/wiki?curid=2831600" title="Akcja &quot;Burza&quot; we Lwowie">
Akcja &quot;Burza&quot; we Lwowie



</doc>
<doc id="2831603" url="https://pl.wikipedia.org/wiki?curid=2831603" title="Allianz SE">
Allianz SE



</doc>
<doc id="2831605" url="https://pl.wikipedia.org/wiki?curid=2831605" title="Deutsche Lufthansa AG">
Deutsche Lufthansa AG



</doc>
<doc id="2831606" url="https://pl.wikipedia.org/wiki?curid=2831606" title="Dark Matter">
Dark Matter

Dark Matter – album studyjny brytyjskiego, neoprogresywnego zespołu IQ, wydany w 2004 roku.

</doc>
<doc id="2831607" url="https://pl.wikipedia.org/wiki?curid=2831607" title="Akcja Burza w Okręgu Łódź AK">
Akcja Burza w Okręgu Łódź AK



</doc>
<doc id="2831608" url="https://pl.wikipedia.org/wiki?curid=2831608" title="Radkowice (gromada w powiecie kieleckim)">
Radkowice (gromada w powiecie kieleckim)

Radkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radkowice z siedzibą GRN w Radkowicach utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Radkowice, Bolechowice, Lipowica, Staro-Chęciny i Wola Murowana ze zniesionej gminy Korzecko w tymże powiecie. Dla gromady ustalono 24 członków gromadzkiej rady narodowej.
Gromadę zniesiono 1 stycznia 1958, a jej obszar włączono do nowo utworzonej gromady Chęciny (wsie Radkowice, Bolechowice, Lipowica-Borki, Przymiarki, Staro-Chęciny, Podzamcze, Wrzosy, Wola Murowana, Osada Sitkówka-Trzcianki, osada Nowe Młyny, kolonia Baranek i kolonia Sołtysi).
Zobacz też: gmina Radkowice.

</doc>
<doc id="2831609" url="https://pl.wikipedia.org/wiki?curid=2831609" title="Deutsche Post AG">
Deutsche Post AG



</doc>
<doc id="2831610" url="https://pl.wikipedia.org/wiki?curid=2831610" title="Akcja &quot;Burza&quot; w Okręgu Łódź AK">
Akcja &quot;Burza&quot; w Okręgu Łódź AK



</doc>
<doc id="2831612" url="https://pl.wikipedia.org/wiki?curid=2831612" title="Deutsche Telekom AG">
Deutsche Telekom AG



</doc>
<doc id="2831615" url="https://pl.wikipedia.org/wiki?curid=2831615" title="E.ON AG">
E.ON AG



</doc>
<doc id="2831616" url="https://pl.wikipedia.org/wiki?curid=2831616" title="Kana Hanazawa">
Kana Hanazawa

 – japońska aktorka głosowa i piosenkarka, związana z agencją Osawa Jimusho. Jest znana z wielu głównych ról żeńskich w anime.
Kariera.
Kana Hanazawa już jako dziecko rozpoczęła swoją karierę aktorki. W wieku 7 lat była stałym członkiem programu telewizyjnego Sanmy Akashii "Yappari Sanma-daisensei", który emitowany był w latach 1996–2000. W 2001 roku grała w 11-odcinkowej dramie "Kakkoi no sensei" jako Kanako Makimura. W 2004 roku miała niewielką rolę w adaptacji "Riyū". Oprócz tego występowała w reklamach, np. w 2001 roku dla Mazdy.
W 2003 roku Kana po raz pierwszy podkładała głos w anime, była to niewielka rola Holly Mad-thane w "Last Exile". Następnie użyczyła swojego głosu głównej bohaterce "Zegapain", Ryōko Kaminagi. Wtedy poznała Ayako Kawasumi, która przekonała ją, że zamiast być dziecięcą idolką powinna kontynuować karierę seiyū. Kana posłuchała tej rady i w 2007 roku dołączyła do agencji zajmującej się aktorami głosowymi, Osawa Jimusho.
23 lutego 2012 roku na jej oficjalnej stronie został zapowiedziany jej solowy debiut, a 25 kwietnia został wydany singiel "Hoshizora☆Destination".
20 lutego 2013 roku ukazał się album „claire”, a w kolejnym miesiącu odbyły się pierwsze dwa koncerty wokalistki w NHK Osaka Hall i w Shibuya Public Hall.
26 lutego 2014 roku ukazał się jej drugi album „25”.
22 kwietnia 2015 roku miała miejsce premiera trzeciego singla „Blue Avenue”.
31 sierpnia 2016 roku wydano album „KANAight ～花澤香菜キャラソン ハイパークロニクルミックス～”.
22 lutego 2017 roku ukazał się jej piąty album „Opportunity”.
Głos.
Głos Kany został scharakteryzowany jako spokojny, słodki oraz dziecinny. Oprócz tego Mizuki Nomura, autorka serii light novel "Bungaku Shōjo", w ekranizacji której Kana grała tytułową bohaterkę, nazwała go czystym i uroczym.
Role.
Najważniejsze role są pogrubione.
Dyskografia.
Źródło:.

</doc>
<doc id="2831617" url="https://pl.wikipedia.org/wiki?curid=2831617" title="Brzeziny (gromada w powiecie kieleckim)">
Brzeziny (gromada w powiecie kieleckim)

Brzeziny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brzeziny z siedzibą GRN w Brzezinach utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Nida i Podwole oraz część gromady Brzeziny ze zniesionej gminy Morawica w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Morawica w tymże powiecie.
Zobacz też: gmina Brzeziny.

</doc>
<doc id="2831620" url="https://pl.wikipedia.org/wiki?curid=2831620" title="Napęków (gromada)">
Napęków (gromada)

Napęków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Napęków z siedzibą GRN w Napękowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Napęków, Napęków parcelacja, Sieraków, Smyków i Belno ze zniesionej gminy Daleszyce w tymże powiecie. Dla gromady ustalono 14 członków gromadzkiej rady narodowej.
29 lutego 1956 z gromady Napęków wyłączono oddziały Nr Nr 2–8, 12–26 i 30–42 nadleśnictwa Daleszyce, włączając je do gromady Daleszyce w tymże powiecie.
Gromadę zniesiono 31 grudnia 1959, a jej obszar włączono do nowo utworzonej gromady Belno w tymże powiecie.
Zobacz też: gmina Napęków.

</doc>
<doc id="2831621" url="https://pl.wikipedia.org/wiki?curid=2831621" title="Bolmin (gromada)">
Bolmin (gromada)

Bolmin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bolmin z siedzibą GRN w Bolminie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki wszedł obszar dotychczasowej gromady Bolmin oraz wieś Podpolichno z dotychczasowej gromady Miedzianka ze zniesionej gminy Zajączków w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Zajączków w tymże powiecie.

</doc>
<doc id="2831622" url="https://pl.wikipedia.org/wiki?curid=2831622" title="Izydor (patriarcha Konstantynopola)">
Izydor (patriarcha Konstantynopola)

Izydor, gr. Ισίδωρος, "Isidōros" (zm. 1350) – patriarcha Konstantynopola od 17 maja 1347 do 1350.
Życiorys.
Izydor Wukiras początkowo uczył się u Gerazyma Eubejskiego w Tesalonice. Około 1320 r., zainspirowany wspomnieniami swego mistrza, współpracownika Grzegorza Synaity, opuścił Tesalonikę i udał się na górę Atos, gdzie został uczniem Synaity.
17 maja 1347 Izydor, wówczas już biskup Monemwazji, a przy tym uczeń i przyjaciel Grzegorza Palamasa został wybrany na, opustoszały po usunięciu przez cesarzową Annę Jana XIV Kalekasa, tron patriarszy. Wcześniej przyjęcia tej godności odmówili Grzegorz Palamas i czcigodny Sawa z klasztoru Watopedi. Nowo wybrany patriarcha wyświęcił 32 nowych biskupów życzliwie nastawionych do idei teologicznych Grzegorza Palamasa, którzy podpisali tomos z 1347 r. 21 maja Izydor koronował po raz drugi cesarza Jana VI Kantakuzena. Tej wiosny powołał też Grzegorza Palamasa na stolicę metropolitalną Tesaloniki w miejsce usuniętego Hiacynta.
Wiosną 1347 r. nieco ponad 20 biskupów wystąpiło przeciw ustanowieniu Izydora patriarchą. Dystansując się od potępionego Akyndyna, wydali własny tomos, w którym składali z urzędu Izydora (ustanowionego, ich zdaniem, bezprawnie i przy pomocy władzy świeckiej i podejmującego szereg bezprawnych czynności) i Grzegorza Palamasa, obwiniając ich o szpiegowanie i prześladowanie opozycji, bezbożność, oddzielanie dzieci od rodziców pod pozorem ascezy (zarzut dotyczył przepowiadania Izydora w Tesalonice, w okresie gdy był jeszcze osobą świecką), ikonoklazm i odrzucenie przedmiotów sakralnych. W sierpniu 1347 r. po nieudanych próbach doprowadzenia opozycjonistów do posłuszeństwa Izydor i jego synod formalnie złożył zbuntowanych biskupów z urzędu. Wykonanie postanowień synodu zostało jednak odłożone w czasie w nadziei na ich nawrócenie.
Izydor zmarł w 1350 r. "Żywot Izydora" opisał w latach 1355–1357 patriarcha Filoteusz Kokkin.

</doc>
<doc id="2831623" url="https://pl.wikipedia.org/wiki?curid=2831623" title="Akcja Burza w Okręgu Tarnopol AK">
Akcja Burza w Okręgu Tarnopol AK



</doc>
<doc id="2831624" url="https://pl.wikipedia.org/wiki?curid=2831624" title="Akcja &quot;Burza&quot; w Okręgu Tarnopol AK">
Akcja &quot;Burza&quot; w Okręgu Tarnopol AK



</doc>
<doc id="2831625" url="https://pl.wikipedia.org/wiki?curid=2831625" title="Chełmce (gromada w powiecie kieleckim)">
Chełmce (gromada w powiecie kieleckim)

Chełmce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chełmce z siedzibą GRN w Chełmcach utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Chełmce i Brynica ze zniesionej gminy Piekoszów w tymże powiecie. Dla gromady ustalono 16 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad Oblęgorek (wsie Chełmce Poduchowne i Bugaj, kolonie Chełmce i Polichta oraz osadę młyńską Piła) i Piekoszów (wieś i kolonię Brynica, kolonię Zwierzyniec Freja oraz osadę młyńską Wymysłów).

</doc>
<doc id="2831628" url="https://pl.wikipedia.org/wiki?curid=2831628" title="Akcja Burza w Okręgu Stanisławów AK">
Akcja Burza w Okręgu Stanisławów AK



</doc>
<doc id="2831629" url="https://pl.wikipedia.org/wiki?curid=2831629" title="Cierchy (gromada)">
Cierchy (gromada)

Cierchy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cierchy z siedzibą GRN w Cierchach utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Cierchy, Pępice i Malmurzyn ze zniesionej gminy Mniów w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Mniów w tymże powiecie.

</doc>
<doc id="2831630" url="https://pl.wikipedia.org/wiki?curid=2831630" title="Akcja &quot;Burza&quot; w Okręgu Stanisławów AK">
Akcja &quot;Burza&quot; w Okręgu Stanisławów AK



</doc>
<doc id="2831631" url="https://pl.wikipedia.org/wiki?curid=2831631" title="Ewa Portianko">
Ewa Portianko

Ewa Małgorzata Portianko (ur. 7 kwietnia 1967 w Gubinie) – polska koszykarka. Mistrzyni Polski, reprezentantka Polski.
Kariera sportowa.
Była zawodniczką AZS Zielona Góra, w którego barwach debiutowała w II lidze w sezonie 1982/1983. Od 1985 do 1997 występowała w Olimpii Poznań, zdobywając z tą drużyną dwa tytuły mistrzyni Polski (1993, 1994), jeden tytuł wicemistrzowski (1995) oraz sześć brązowych medali mistrzostw Polski (1988-1992 i 1996). W barwach Olimpii wystąpiła także w finale Pucharu Ronchetti w 1993 i turnieju finałowym Pucharu Europy w 1994. W latach 1997-2000 w Ślęzy Wrocław, a w latach 2000-2003 w CCC Polkowice (m.in. wywalczyła awans do ekstraklasy w 2001), po czym zakończyła karierę.
W reprezentacji Polski wystąpiła na mistrzostwach Europy w 1993 (5 miejsce) oraz na mistrzostwach świata w 1994 (13 miejsce).

</doc>
<doc id="2831635" url="https://pl.wikipedia.org/wiki?curid=2831635" title="Wyspa Cameron">
Wyspa Cameron



</doc>
<doc id="2831637" url="https://pl.wikipedia.org/wiki?curid=2831637" title="Akcja Burza w Obszarze Warszawskim AK">
Akcja Burza w Obszarze Warszawskim AK



</doc>
<doc id="2831638" url="https://pl.wikipedia.org/wiki?curid=2831638" title="Akcja &quot;Burza&quot; w Obszarze Warszawskim AK">
Akcja &quot;Burza&quot; w Obszarze Warszawskim AK



</doc>
<doc id="2831640" url="https://pl.wikipedia.org/wiki?curid=2831640" title="Mitko Tsenov">
Mitko Tsenov



</doc>
<doc id="2831642" url="https://pl.wikipedia.org/wiki?curid=2831642" title="Ždiarske sedlo">
Ždiarske sedlo

Ždiarske sedlo (1473 m) – przełęcz w Niżnych Tatrach. Oddziela masywy Andrejcovej (1519 m) na zachodzie i Bartkovej (1790 m) na wschodzie w Kráľovohoľskiej części gór. Przez przełęcz tę prowadzi także przejście przez główny grzbiet z Pohorelej do Liptovskiej Teplički. Przez przełęcz wiedzie oznaczony na czerwono Szlak Bohaterów Słowackiego Powstania Narodowego.
Rejon polany to niewielka polanka. Znajduje się na niej Koliba w Ždiarskom sedle. W południowo-zachodnie stoki przełęczy wcina się Uplazový potok, w północne potok Podpeklianka.

</doc>
<doc id="2831643" url="https://pl.wikipedia.org/wiki?curid=2831643" title="Akcja Burza w Okręgu Radom-Kielce AK">
Akcja Burza w Okręgu Radom-Kielce AK



</doc>
<doc id="2831644" url="https://pl.wikipedia.org/wiki?curid=2831644" title="Akcja &quot;Burza&quot; w Okręgu Radom-Kielce AK">
Akcja &quot;Burza&quot; w Okręgu Radom-Kielce AK



</doc>
<doc id="2831647" url="https://pl.wikipedia.org/wiki?curid=2831647" title="Akcja Burza w Okręgu Polesie AK">
Akcja Burza w Okręgu Polesie AK



</doc>
<doc id="2831648" url="https://pl.wikipedia.org/wiki?curid=2831648" title="Akcja &quot;Burza&quot; w Okręgu Polesie AK">
Akcja &quot;Burza&quot; w Okręgu Polesie AK



</doc>
<doc id="2831649" url="https://pl.wikipedia.org/wiki?curid=2831649" title="Laski (powiat żarski)">
Laski (powiat żarski)



</doc>
<doc id="2831651" url="https://pl.wikipedia.org/wiki?curid=2831651" title="Akcja Burza w Okręgu Lublin AK">
Akcja Burza w Okręgu Lublin AK



</doc>
<doc id="2831652" url="https://pl.wikipedia.org/wiki?curid=2831652" title="Akcja &quot;Burza&quot; w Okręgu Lublin AK">
Akcja &quot;Burza&quot; w Okręgu Lublin AK



</doc>
<doc id="2831654" url="https://pl.wikipedia.org/wiki?curid=2831654" title="Willa przy ul. Powroźniczej 2 w Krakowie">
Willa przy ul. Powroźniczej 2 w Krakowie

Willa przy ul. Powroźniczej 2 w Krakowie – zabytkowy (nr rej. A-884 z dn. 23 maja 1991 r.) budynek, przykład dawnej willowo-dworkowej zabudowy podmiejskiej wsi Dębniki, będącej dziś częścią Krakowa. Właścicielami dworku byli w latach 1910-1925 Kirchmayerowie, rodzina skoligacona z Janem Matejką. Od 1995 r. w budynku znajdowała się siedziba Podgórskiej Biblioteki Publicznej, od 1 stycznia 2017 – Biblioteka Główna Biblioteki Kraków.
Historia.
Dworek przy ul. Powroźniczej 2 został wzniesiony pod koniec XIX wieku. Dokładny czas powstania willi nie jest znany. Na planie Twierdzy Kraków z 1889 roku można dostrzec podłużny budynek z ogrodem usytuowany między dzisiejszymi ulicami: Barską, Zduńską, Powroźniczą oraz Konopnickiej.
Pierwszą właścicielką willi była Franciszka Kirchmayerowa, jedną z kolejnych – córka Jana Matejki. W 1882 roku Beata z Matejków poślubiła Wincentego Kirchmayera. Nowożeńcy zamieszkali w Dębnikach, gdzie w parcelach u zbiegu ulic Zduńskiej i Barskiej prowadzili fabrykę kafli i majoliki. Według niektórych źródeł w 1896 roku wykupili oni od Efraina Gruenberga i Izaaka Reicha sąsiedni budynek z ogrodem, natomiast inny dokument wskazuje, że w 1910 roku właścicielką posesji była jeszcze Franciszka Kirchmayerowa.
W 1920 roku dworek kupił inż. Piotr Król. Po jego śmierci w 1935 roku posesja przypadła żonie Marii, a od 1938 roku należała już do Kazimierza i Barbary Braunów. W czasie okupacji hitlerowskiej dworek prawdopodobnie zajmował funkcjonariusz Gestapo. W latach 1966–1982 prowadzono tu żłobek. Po opustoszeniu obiektu, willa zaczęła stopniowo niszczeć, a zaniedbany ogród dziczeć.
W 1988 roku Skarb Państwa wykupił budynek wraz z działką od państwa Braunów, by po kapitalnym remoncie w 1995 roku stał się siedzibą Dzielnicowej Biblioteki Publicznej Kraków-Podgórze.
Opis.
Willa została wzniesiona w końcu XIX w. w stylu historyzującym z elementami neogotyku i secesji. Otoczoną ogrodem, parterową, murowaną posesję zbudowano na planie prostokąta. Częściowo podpiwniczona i przykryta dwuspadowym dachem willa ma charakter podmiejskiego dworku. Jego szczytowe ściany zdobią sterczyny, a część ogrodową – kamienny taras z tralkami.
W okresie okupacji niemieckiej ogród był pielęgnowany przez ogrodnika. Przed budynkiem były rabaty z róż, a ścieżki zdobiły pergole z różami. Największą wartość częściowo otoczonego ażurowym ogrodzeniem ogrodu, stanowi jego drzewostan wraz z dwoma pomnikami przyrody: iglicznią trójcierniową oraz dębem czerwonym.

</doc>
<doc id="2831658" url="https://pl.wikipedia.org/wiki?curid=2831658" title="Wydział Nauk Społecznych i Dziennikarstwa Dolnośląskiej Szkoły Wyższej">
Wydział Nauk Społecznych i Dziennikarstwa Dolnośląskiej Szkoły Wyższej

Wydział Nauk Społecznych i Dziennikarstwa Dolnośląskiej Szkoły Wyższej (WNSiD DSW) – jeden z 4 wydziałów Dolnośląskiej Szkoły Wyższej powstały w 1997 jako jedna z pierwszych jednostek organizacyjnych tej uczelni. Kształci studentów na sześciu podstawowych kierunkach zaliczanych do nauk społecznych, na studiach stacjonarnych oraz niestacjonarnych.
Wydział Nauk Społecznych i Dziennikarstwa jest jednostką interdyscyplinarną. W jego ramach znajdują się 2 instytuty i 2 katedry. Aktualnie zatrudnionych jest pracowników naukowo-dydaktycznych (z czego z tytułem profesora, ze stopniem naukowym doktora habilitowanego, ze stopniem doktora).
Liczna jest również grupa adiunktów. Wydział współpracuje również z emerytowanymi profesorami, których autorytet wspiera zarówno proces dydaktyczny, jak i przede wszystkim wymianę międzynarodową.
Kierunki kształcenia.
Wydział Nauk Społecznych i Dziennikarstwa prowadzi następujące kierunki i specjalności studiów:
Ponadto Wydział Nauk Społecznych i Dziennikarstwa oferuje następujące studia podyplomowe:
Wydział ma uprawnienia do nadawania następujących stopni naukowych:
Struktura organizacyjna.
Instytut Dziennikarstwa i Komunikacji Społecznej.
Instytut Dziennikarstwa i Komunikacji Społecznej DSW dzieli się na 5 zakładów i 4 pracownie naukowe:
Instytut Bezpieczeństwa i Spraw Międzynarodowych.
Instytut Bezpieczeństwa i Spraw Międzynarodowych DSW dzieli się na 2 zakłady i 2 pozostałe jednostki naukowe:
Katedra Kulturoznawstwa.
W Katedrze Kulturoznawstwa DSW pracują:
Katedra Filozofii i Antropologii Kulturowej.
W Katedrze Filozofii i Antropologii Kulturowej DSW pracują:

</doc>
<doc id="2831660" url="https://pl.wikipedia.org/wiki?curid=2831660" title="Pseudochaenichthys georgianus">
Pseudochaenichthys georgianus



</doc>
<doc id="2831664" url="https://pl.wikipedia.org/wiki?curid=2831664" title="Aleksiej Griszkowski">
Aleksiej Griszkowski

Aleksiej Griszkowski (; ur. w Mornicy k. Kobrynia, zm. 5 marca 1990 w Charkowie) – generał major Armii Czerwonej, generał brygady LWP.
Życiorys.
W 1915 ukończył wiejską szkołę w miejscowości Macy, od listopada 1918 służył jako syn pułku i pisarz pułkowy w Armii Czerwonej. Od kwietnia do grudnia 1919 brał udział w wojnie domowej w Rosji na froncie południowym (10 Armia), a w 1920 na Krymie. W latach 1922–1923 był na kursie młodszych dowódców, po jej ukończeniu został dowódcą drużyny, następnie plutonu, a od 1932 dowódcą baterii w 7 pułku strzeleckim w Kazaniu. W latach 1932–1937 studiował w Wojskowej Akademii Artylerii im. F. Dzierżyńskiego, po czym wykładał artylerię w szkole oficerskiej. Od grudnia 1938 był zastępcą dowódcy 138 pułku artylerii w Rostowie nad Donem w stopniu majora. Od marca 1941 był szefem sztabu artylerii 64 Dywizji Strzeleckiej w Ordżonikidze. 
Od czerwca 1941 walczył na froncie wojny z Niemcami pod Leningradem, następnie w 18 Armii. Jesienią 1941 otrzymał stanowisko szefa artylerii 353 Noworosyjskiej Dywizji Strzeleckiej na Froncie Północno-Kaukaskim, walczył w obronie Donbasu, wyzwoleniu Rostowa, obronie Kraju Krasnodarskiego i Kaukazu, otrzymał Order Czerwonej Gwiazdy. Od sierpnia 1942 podpułkownik, od grudnia 1942 pułkownik, od marca 1943 dowódca artylerii 22 Korpusu Strzeleckiego, potem 67 Korpusu Strzeleckiego. 
Od początku listopada 1944 pełnił służbę jako zastępca dowódcy artylerii 3 Armii WP (w formowaniu, ostatecznie nie powstała), a od 23 grudnia 1944 – 2 Armii WP. W końcu kwietnia 1945 p.o. dowódcy artylerii 2 Armii WP po rannym Janie Pyrskim, brał udział w walkach w rejonie Budziszyna. 3 maja 1945 Prezydium KRN mianowało go generałem brygady, otrzymał również Order Virtuti Militari. Unikł śmierci w zasadzce zorganizowanej przez Armię Krajową, w której zginął pomylony z nim adiutant, Grisza Čirva. 11 lipca 1946 Rada Ministrów ZSRR zatwierdziła go na stopień generała majora artylerii Armii Czerwonej. Od 5 października do 5 grudnia 1945 dowodził artylerią Poznańskiego Okręgu Wojskowego. 
W lutym 1946 został przeniesiony z powrotem do Armii Radzieckiej i został dowódcą artylerii 2 Armii Uderzeniowej Grupy Wojsk Okupacyjnych w Niemczech, a w maju 1946 p.o. dowódcą artylerii Archangielskiego Okręgu Wojskowego. Od 1948 do 1952 studiował w Wyższej Akademii Wojskowej im. K. Woroszyłowa w Moskwie, po jej ukończeniu do 1953 dowodził brzegową artylerią przeciwlotniczą, następnie do 1955 był dowódcą artylerii Północnokaukaskiego Okręgu Wojskowego. Od stycznia 1955 do 1959 kierował wydziałem radiotechnicznym i techniki specjalnej w Akademii im. Goworowa w Charkowie, w 1958 był zaproszony na Kreml w gronie najlepszych absolwentów wydziału. Od 1959 do 1961 był szefem wydziału naziemnego i pokładowego oprzyrządowania elektrycznego rakiet kierowanych w Akademii Goworowa, po czym został przeniesiony do rezerwy.
W latach 1961–1964 był dyrektorem sowchozu w obwodzie charkowskim.
Zmarł 5 marca 1990 i został pochowany na cmentarzu wojskowym w Charkowie.

</doc>
<doc id="2831665" url="https://pl.wikipedia.org/wiki?curid=2831665" title="Kino Przedwiośnie">
Kino Przedwiośnie



</doc>
<doc id="2831667" url="https://pl.wikipedia.org/wiki?curid=2831667" title="Znormalizowany różnicowy wskaźnik wegetacji">
Znormalizowany różnicowy wskaźnik wegetacji

Znormalizowany różnicowy wskaźnik wegetacji, NDVI (ang. Normalized Difference Vegetation Index) – wskaźnik stosowany w pomiarach teledetekcyjnych, pozwalający określić stan rozwojowy oraz kondycję roślinności. NDVI bazuje na kontraście między największym odbiciem w paśmie bliskiej podczerwieni a absorpcją w paśmie czerwonym. Wskaźnik został zastosowany po raz pierwszy przez J.W. Rouse'a w 1973 roku i obliczany jest według wzoru:
gdzie:
Żywe, zielone rośliny pochłaniają promieniowanie słoneczne fotosyntetycznie czynne w zakresie 0,4-0,7 μm. Promieniowanie o falach dłuższych (0,7-1,1 μm) absorbowane jest w niewielkim stopniu. Wskaźnik przyjmuje wartości od -1 do 1. Wyższe wartości wskaźnika odpowiadają wyższemu odbiciu w zakresie podczerwieni i mniejszemu w zakresie czerwieni. Wysoka wartość wskaźnika odpowiada terenom pokrytym bujną roślinnością o dobrej kondycji.
Wskaźnik NDVI stosowany jest do zbierania informacji o natężeniu fotosyntezy oraz do prognozowania plonów lub ilości biomasy wytworzonej przez ekosystem.

</doc>
<doc id="2831669" url="https://pl.wikipedia.org/wiki?curid=2831669" title="Akcja Burza w Okręgach Wilno i Nowogródek AK">
Akcja Burza w Okręgach Wilno i Nowogródek AK



</doc>
<doc id="2831670" url="https://pl.wikipedia.org/wiki?curid=2831670" title="Akcja &quot;Burza&quot; w Okręgach Wilno i Nowogródek AK">
Akcja &quot;Burza&quot; w Okręgach Wilno i Nowogródek AK



</doc>
<doc id="2831671" url="https://pl.wikipedia.org/wiki?curid=2831671" title="Aleksander Dedjuszko">
Aleksander Dedjuszko



</doc>
<doc id="2831675" url="https://pl.wikipedia.org/wiki?curid=2831675" title="Akcja Burza w Okręgu Białystok AK">
Akcja Burza w Okręgu Białystok AK



</doc>
<doc id="2831676" url="https://pl.wikipedia.org/wiki?curid=2831676" title="Akcja &quot;Burza&quot; w Okręgu Białystok AK">
Akcja &quot;Burza&quot; w Okręgu Białystok AK



</doc>
<doc id="2831678" url="https://pl.wikipedia.org/wiki?curid=2831678" title="Akcja Burza w Okręgu Kraków AK">
Akcja Burza w Okręgu Kraków AK



</doc>
<doc id="2831679" url="https://pl.wikipedia.org/wiki?curid=2831679" title="Akcja &quot;Burza&quot; w Okręgu Kraków AK">
Akcja &quot;Burza&quot; w Okręgu Kraków AK



</doc>
<doc id="2831683" url="https://pl.wikipedia.org/wiki?curid=2831683" title="Operacja &quot;Ostra Brama&quot;">
Operacja &quot;Ostra Brama&quot;



</doc>
<doc id="2831686" url="https://pl.wikipedia.org/wiki?curid=2831686" title="Dwór w Białężycach">
Dwór w Białężycach

Dwór w Białężycach - zabytkowy ekletyczny dwór w Białężycach, wzniesiony na początku XX wieku.
Opis.
Dwór wybudowano na planie prostokąta, składa się z parterowego korpusu głównego, z piętrową wystawką, gankiem w elewacji frontowej oraz bocznych piętrowych skrzydeł. Wszystko ozdobione półokrągłymi, falistymi szczytami. W w okresie międzywojennym majątek z zabudowaniami gospodarczymi należał do Franciszka Opielińskiego. W 1926 liczył 259 ha. Po II wojnie światowej przeznaczony na mieszkania komunalne. Dwór otacza park krajobrazowy z XIX wieku.

</doc>
<doc id="2831688" url="https://pl.wikipedia.org/wiki?curid=2831688" title="2 Dywizja Piechoty Legionów AK &quot;Pogoń&quot;">
2 Dywizja Piechoty Legionów AK &quot;Pogoń&quot;



</doc>
<doc id="2831692" url="https://pl.wikipedia.org/wiki?curid=2831692" title="Roberto Bellarosa">
Roberto Bellarosa

Roberto Bellarosa (ur. 23 sierpnia 1994 w Wanze) – belgijski piosenkarz mający włoskimi korzenie.
Zwycięzca pierwszej edycji programu rozrywkowego "The Voice Belgique" (2012). Reprezentant Belgii w 58. Konkursie Piosenki Eurowizji (2013).
Kariera muzyczna.
Mając 9 lat, został zapisany przez rodziców do szkoły muzycznej. Podczas lekcji śpiewu nauczyciel zauważył jego możliwości wokalne, a rodzice zaczęli wysyłać go na dodatkowe lekcje śpiewu.
W 2011 zgłosił się drogą internetową do udziału w przesłuchaniach do pierwszej edycji programu "The Voice Belgique". Zakwalifikował się do tzw. „przesłuchań w ciemno”, podczas których zaśpiewał utwór Jamesa Morrisona „You Give Me Something” i zdobył uznanie trenerów, po czym dołączył do drużyny Quentina Mosimanna. 10 kwietnia 2012, po 16 tygodniach zmagań wygrał w finale programu, zdobywając 57% głosów widzów. W nagrodę podpisał kontrakt z wytwórnią Sony Music, która wydała jego debiutancki mini-album, zawierający dwa single.
W 2012 wziął udział w belgijskiej trasie koncertowej "The Voice Belgique". 6 lipca wydał debiutancki singiel „Je crois”, który nagrał wspólnie z Quentinem Mosimannem. 21 września wydał debiutancki album studyjny pt. "Ma voie". Na drugi singiel wybrał piosenkę „Apprends-moi”. 16 listopada został wybrany wewnętrznie przez belgijskiego nadawcę RTBF na reprezentanta Belgii podczas 58. Konkursu Piosenki Eurowizji odbywającego się w Malmö w maju 2013. 16 grudnia wystąpił w programie, w którym telewidzowie wybrali dla niego konkursową piosenkę spośród trzech propozycji („Be Heroes”, „Reste toi”, „Love Kills”). Decyzją widzów, na konkursie wykonał utwór „Love Kills”. 14 maja wystąpił w pierwszym półfinale Eurowizji i awansował do finału, który odbył się 18 maja. Zdobył w nim 71 punktów, zajmując 12. miejsce.

</doc>
<doc id="2831693" url="https://pl.wikipedia.org/wiki?curid=2831693" title="Benoît Lutgen">
Benoît Lutgen

Benoît Lutgen (ur. 10 marca 1970 w Bastogne) – belgijski i waloński polityk oraz samorządowiec, od 2011 do 2019 przewodniczący Centrum Demokratyczno-Humanistycznego (cdH), były minister w rządzie regionalnym, poseł do Parlamentu Europejskiego IX kadencji.
Życiorys.
Odbył studia językowe w Wielkiej Brytanii, po czym pracował w koncernie Unilever. Został działaczem Partii Chrześcijańsko-Społecznej, przekształconej w 2002 w Centrum Demokratyczno-Humanistyczne. Od 1999 do 2002 był sekretarzem generalnym tego ugrupowania. W 2003 i w 2004 kierował kampaniami wyborczymi partii. W 2004 wszedł w skład regionalnego rządu Walonii jako minister rolnictwa, obszarów wiejskich, środowiska i turystyki. W 2009 powierzono mu resort robót publicznych, rolnictwa, obszarów wiejskich i leśnictwa.
W wyborach w 2010 został wybrany jako lider okręgowej listy w prowincji Luksemburg w skład Izby Reprezentantów, pozostał jednak w rządzie regionalnym. We wrześniu 2011 zastąpił Joëlle Milquet na stanowisku przewodniczącego walońskich chadeków, w grudniu tego samego roku zrezygnował z funkcji w administracji i objął mandat poselski, który utrzymał również w 2014. W 2012 został także wybrany na stanowisko burmistrza miasta Bastogne.
W styczniu 2019 zakończył pełnienie funkcji przewodniczącego cdH, zastąpił go wówczas Maxime Prévot. W tym samym roku uzyskał mandat posła do Parlamentu Europejskiego IX kadencji.

</doc>
<doc id="2831694" url="https://pl.wikipedia.org/wiki?curid=2831694" title="Czarnów (gromada w powiecie kieleckim)">
Czarnów (gromada w powiecie kieleckim)

Czarnów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czarnów z siedzibą GRN w Czarnowie (obecnie w granicach Kielc) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Czarnów i Szczukowskie Górki ze zniesionej gminy Niewachlów w tymże powiecie. Dla gromady ustalono 17 członków gromadzkiej rady narodowej.
31 grudnia 1961 z gromady Czarnów wyłączono wieś Szczukowskie Górki włączając ją do gromady Białogon, po czym gromadę Czarnów zniesiono, a jej pozostały obszar włączono do gromady Niewachlow.

</doc>
<doc id="2831696" url="https://pl.wikipedia.org/wiki?curid=2831696" title="Drużyna marzeń (film)">
Drużyna marzeń (film)

Drużyna marzeń (ang. "The Dream Team") – amerykańska komedia z 1989.
Obsada.
i inni ...
Fabuła.
Doktor Weitzman, znany z niekonwencjonalnych metod leczenia, postanawia w ramach terapii zabrać swych czterech pacjentów ze szpitala psychiatrycznego na mecz futbolowy do Nowego Jorku. Po przybyciu do miasta psychiatra staje się przypadkowym świadkiem morderstwa, zostaje pobity i trafia do szpitala. Od tej chwili jego podopieczni Bill, Henry, Jack i Albert są zdani na siebie...

</doc>
<doc id="2831697" url="https://pl.wikipedia.org/wiki?curid=2831697" title="Gnieździska (gromada)">
Gnieździska (gromada)

Gnieździska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gnieździska z siedzibą GRN w Gnieździskach utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Gnieździska, Kopaniny i Fanisławice oraz część kolonii Ruda z dotychczasowej gromady Wesoła ze zniesionej gminy Zajączków w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 1 stycznia 1959, a jej obszar włączono do gromady Zajączków w tymże powiecie.

</doc>
<doc id="2831698" url="https://pl.wikipedia.org/wiki?curid=2831698" title="Ulica Ostrówek w Poznaniu">
Ulica Ostrówek w Poznaniu

Ulica Ostrówek – ulica w Poznaniu, na Śródce, będąca pozostałością po miasteczku Ostrówek.
Do czasów obecnych nie przetrwały żadne ślady ówczesnego założenia urbanistycznego, a jedyną pamiątką po miasteczku jest ta ulica, prowadząca z Mostu Jordana na Rynek Śródecki. Odchodzi odeń najkrótszy trakt Poznania – ul. św. Jacka i niewiele dłuższa ul. Cybińska. Przy ul. Ostrówek zachowały się zabytkowe kamienice z początków XX wieku (pod numerami: 6, 7, 10/11, 15, 17/18) oraz nr 12 z roku 1884. W domu nr 10/11 istnieją cenne malowidła w sieni. Ukazują one kilka widoków z Pienin.

</doc>
<doc id="2831699" url="https://pl.wikipedia.org/wiki?curid=2831699" title="Andrejcová">
Andrejcová

Andrejcová (1520 m) – szczyt w głównym grzbiecie Tatr Kráľovohoľskich w Niżnych Tatrach na Słowacji. Wznosi się po wschodniej stronie przełęczy Ždiarske sedlo (1473 m). Stoki północno-wschodnie opadają do doliny Ždiarskiego Potoku ("Ždiarsky potok"), w południowym kierunku ze szczytu opada grzbiet oddzielający doliny potoków Hučanské i Uplazový potok. 
Od Heľpianskeho vrchu (1586 m) po Ždiarske sedlo (1473 m) ciągną się dawne hale. Z wiodącego nimi szlaku turystycznego rozpościerają się rozległe widoki na okolicę, zarówno w kierunku południowym, w stronę Murańskiej Płaniny, jak i na północ, na Tatry. 
Na południowych zboczach Andrejcovej przy niebieskim szlaku z Pohoreli znajduje się domek leśny, a na trawiastym grzbiecie drewniany krzyż. 
Turystyka.
Na przełęczy na zachód od Andrejcovej, na wysokości około 1410 m n.p.m. znajduje się samoobsługowe, zrębowe schronisko Andrejcová. Obok niego i przez szczyt Andrejcová biegnie główny szlak Niżnych Tatr – Cesta hrdinov SNP. Przy schronisku Andrejcová dołącza do niego szlak z miejscowości Pohorelá.

</doc>
<doc id="2831700" url="https://pl.wikipedia.org/wiki?curid=2831700" title="Grabownica (gromada)">
Grabownica (gromada)

Grabownica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grabownica z siedzibą GRN w Grabownicy utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Grabownica, Jedle, Marjanów i Czartoszowy ze zniesionej gminy Łopuszno w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Łopuszno w tymże powiecie.

</doc>
<doc id="2831701" url="https://pl.wikipedia.org/wiki?curid=2831701" title="Kajetanów (gromada)">
Kajetanów (gromada)

Kajetanów (od 31 XII 1961 "Wiśniówka") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kajetanów z siedzibą GRN w Kajetanowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Kajetanów i Jaworze oraz wieś Gruszka z dotychczasowej gromady Zagnańsk ze zniesionej gminy Samsonów w tymże powiecie. Dla gromady ustalono 27 członków gromadzkiej rady narodowej.
29 lutego 1956 do gromady Kajetanów przyłączono oddziały Nr Nr 15–21, 33–40, 57–64, 80–87 i 104–105 nadleśnictwa Zagnańsk z gromady Gózd Zaszosie w tymże powiecie.
31 grudnia 1959 z gromady Kajetanów wyłączono wieś Ścięgno włączając je do gromady Zagnańsk.
31 grudnia 1961 z gromady Kajetanów wyłączono wsie Jaworze, Siodła, Gruszka i Lekomin włączając je do gromady Zagnańsk; do gromady Kajetanów przyłączono natomiast obszar zniesionej gromady Dąbrowa, po czym gromadę Kajetanów zniesiono przez przeniesienie siedziby GRN z Kajetanowa do Wiśniówki i przemianowanie jednostki na "gromada Wiśniówka".

</doc>
<doc id="2831704" url="https://pl.wikipedia.org/wiki?curid=2831704" title="Kuźniaki (gromada)">
Kuźniaki (gromada)

Kuźniaki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kuźniaki z siedzibą GRN w Kuźniakach utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Kuźniaki, Dobrzeszów, Nowek, Podewsie i Wólka Kłucka ze zniesionej gminy Snochowice w tymże powiecie. Dla gromady ustalono 19 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Grzymałków (wsie Wólka Kłucka i Kopytowo-Kołłątajów oraz kolonie Wiązowa Podgórze i Wrzoski) i Snochowice (wsie Kuźniaki, Dobrzeszów i Podewsie oraz kolonie Kuźniaki, Chrapy, Huta Jadwiga, Kuźniaki Karczma, Nowek i Czarny Las).

</doc>
<doc id="2831705" url="https://pl.wikipedia.org/wiki?curid=2831705" title="Plan Burza (ZSRR)">
Plan Burza (ZSRR)



</doc>
<doc id="2831709" url="https://pl.wikipedia.org/wiki?curid=2831709" title="Leśna (gromada w powiecie kieleckim)">
Leśna (gromada w powiecie kieleckim)

Leśna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Leśna z siedzibą GRN w Leśnej (w obecnym brzmieniu "Leśna-Stara Wieś") utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Leśna Stara Wieś, Siekierno Podmilowiec i Sieradowice ze zniesionej gminy Bodzentyn w tymże powiecie. Dla gromady ustalono 23 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad Bodzentyn (wsie Leśna Stara Wieś, Leśna Podkonarze, Leśna Kamienna Góra, Sieradowice I i II oraz osadę młyńską Leśna Chrusty) i Wzdół Rządowy (wsie Siekierno Podmilowiec, Siekierno Podmieście i Siekierno Przedgrodzie).

</doc>
<doc id="2831710" url="https://pl.wikipedia.org/wiki?curid=2831710" title="Łosień (gromada w powiecie kieleckim)">
Łosień (gromada w powiecie kieleckim)

Łosień – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łosień z siedzibą GRN w Łosieniu utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Łosień, Łosienek, Łubno i Małogoskie ze zniesionej gminy Piekoszów w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Strawczyn (wsie Małogoskie i Akwizgran) i Piekoszów (wsie Łosień, Łosienek, Podłosień i Łubno, kolonie Brzeziny Duże, Łubno i Szczepanów oraz osadę młyńską Józefin).

</doc>
<doc id="2831711" url="https://pl.wikipedia.org/wiki?curid=2831711" title="Ociesęki (gromada)">
Ociesęki (gromada)

Ociesęki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ociesęki z siedzibą GRN w Ociesękach utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Ociesęki, Wólka Pokłonna, Koziel i Huta Nowa ze zniesionej gminy Cisów w tymże powiecie. Dla gromady ustalono 14 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromady Cisów w powiecie kieleckim.

</doc>
<doc id="2831712" url="https://pl.wikipedia.org/wiki?curid=2831712" title="Promnik (gromada)">
Promnik (gromada)

Promnik – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Promnik z siedzibą GRN w Promniku utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Promnik i Strawczynek ze zniesionej gminy Piekoszów w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 1 stycznia 1959, a jej obszar włączono do nowo utworzonej gromady Strawczyn w tymże powiecie.

</doc>
<doc id="2831715" url="https://pl.wikipedia.org/wiki?curid=2831715" title="Gwendolyn Rutten">
Gwendolyn Rutten

Gwendolyn Rutten (ur. 26 czerwca 1975 w Hasselt) – belgijska i flamandzka polityk oraz działaczka samorządowa, deputowana, od 2012 do 2020 przewodnicząca partii Flamandzcy Liberałowie i Demokraci (Open VLD).
Życiorys.
Absolwentka studiów prawniczych i z zakresu stosunków międzynarodowych na Katholieke Universiteit Leuven. W 1999 została etatowym działaczem flamandzkich liberałów. Zajmowała się szkoleniami i polityką informacyjną, doradzała przewodniczącemu partii, gdy funkcję tę pełnił Karel De Gucht. W późniejszych latach zatrudniona w instytucjach europejskich, a po powrocie do kraju jako sekretarz regionalnych ministrów (Fientje Moerman i Dirka Van Mechelen). W międzyczasie w 2007 wybrano ją do rady miejskiej w Aarschot. Była członkinią władz wykonawczych tej miejscowości.
W wyborach w 2010 została wybrana w skład Izby Reprezentantów. Gdy 22 października 2012 Alexander De Croo został powołany w skład federalnego rządu, zrezygnował wkrótce z kierowania partią. Gwendolyn Rutten zgłosiła swoją kandydaturę, uzyskując poparcie ze strony liderów Open VLD. W głosowaniu uzyskała poparcie około 60% głosujących, uzyskując 8 grudnia 2012 wybór na stanowisko nowego przewodniczącego flamandzkich liberałów. W 2014 została posłanką do Parlamentu Flamandzkiego. Po wyborach lokalnych z 2018 powołano ją na burmistrza Aarschot (z kadencją od 2019). W 2020 na czele partii zastąpił ją Egbert Lachaert.

</doc>
<doc id="2831717" url="https://pl.wikipedia.org/wiki?curid=2831717" title="Psary (gromada w powiecie kieleckim)">
Psary (gromada w powiecie kieleckim)

Psary (alt. "Psary Stara Wieś") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Psary z siedzibą GRN w Psarach (Starej Wsi) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki wszedł obszar dotychczasowej gromady Psary bez wsi Grabowo (Przydacza) ze zniesionej gminy Bodzentyn w tymże powiecie oraz lasy Świętokrzyskiego Parku Narodowego, oddziały Nr Nr 17–20, 27–30 i 63. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Bodzentyn w tymże powiecie.

</doc>
<doc id="2831718" url="https://pl.wikipedia.org/wiki?curid=2831718" title="Psary Stara Wieś (gromada)">
Psary Stara Wieś (gromada)



</doc>
<doc id="2831722" url="https://pl.wikipedia.org/wiki?curid=2831722" title="Kieżgajłowie herbu Zadora">
Kieżgajłowie herbu Zadora

Kieżgajłowie – magnacki ród książęcy herbu Zadora pochodzenia litewskiego. Wywodzili się z rodu Wolimuntowiczów (zob. Maciej Szedybor Wolimuntowicz).
Kieżgajłowie byli jedną z najzamozniejszych rodzin na Litwie. Wielu Kieżgajłów piastowało urząd starosty żmudzkiego.
Przedstawciele:
Ród wygasł na Stanisławie (ok. 1520–1554), podczaszym litewskim, większość dóbr rodu przeszła w ręce królewskie.

</doc>
<doc id="2831723" url="https://pl.wikipedia.org/wiki?curid=2831723" title="Ruda Strawczyńska (gromada)">
Ruda Strawczyńska (gromada)

Ruda Strawczyńska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ruda Strawczyńska z siedzibą GRN w Rudzie Strawczyńskiej utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Ruda Strawczyńska, Hucisko, Niedźwiedź i Strawczyn oraz kolonia Śliwiny z dotychczasowej gromady Piotrowiec ze zniesionej gminy Snochowice w tymże powiecie. Dla gromady ustalono 20 członków gromadzkiej rady narodowej.
Gromadę zniesiono 1 stycznia 1959, a jej obszar włączono do nowo utworzonej gromady Strawczyn w tymże powiecie.

</doc>
<doc id="2831725" url="https://pl.wikipedia.org/wiki?curid=2831725" title="Święty Augutyn">
Święty Augutyn



</doc>
<doc id="2831726" url="https://pl.wikipedia.org/wiki?curid=2831726" title="Sarbice (gromada)">
Sarbice (gromada)

Sarbice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sarbice z siedzibą GRN w Sarbicach (obecnie są to dwie wsie: Sarbice Pierwsze i Sarbice Drugie) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Sarbice, Sarbice Rogaczów, Olszówka i Krężołek ze zniesionej gminy Łopuszno w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Łopuszno w tymże powiecie.

</doc>
<doc id="2831727" url="https://pl.wikipedia.org/wiki?curid=2831727" title="Alona Łanska">
Alona Łanska

Alona Łanska, biał. Алёна Ланская, ros. Алёна Ланская, właśc. Alena Lapochina (ur. 7 września 1985 w Mohylewie) – białoruska piosenkarka. Reprezentantka Białorusi w 58. Konkursie Piosenki Eurowizji (2013). Zasłużona Artystka Republiki Białorusi.
Życiorys.
Kariera.
W 2005 po raz pierwszy wystąpiła na Międzynarodowym Festiwalu Sztuk „Słowiański Bazar” w Witebsku. W 2010 wygrała amerykański konkurs muzyczny "Atlantic Breeze 2010" i wydała swój debiutancki album studyjny, zatytułowany "Labirinty sudby". W 2011 otrzymała pierwszą nagrodę na „Słowiańskim Bazarze”. W tym samym roku uzyskała tytuł Zasłużonej Artystki Republiki Białorusi.
Zimą 2011 zakwalifikowała się z piosenką „All My Life” do stawki konkursowej "Eurofest 2012", koncertu wyłaniającego białoruskiego reprezentanta podczas 57. Konkursu Piosenki Eurowizji. 21 grudnia wystąpiła w półfinale eurowizyjnych selekcji i awansowała do finału rozgrywanego 14 lutego 2012. Zajęła w nim pierwsze miejsce, zdobywszy maksymalną liczbę 24 punktów od telewidzów i komisji jurorskiej, zostając reprezentantką Białorusi w konkursie. 24 lutego 2012 została oficjalna wycofana z udziału w konkursie po tym, jak Alaksandr Łukaszenka wszczął śledztwo dotyczące zmanipulowania wyników "EuroFest" na jej korzyść.
W 2012 została ogłoszona uczestniczką białoruskich selekcjach eurowizyjnych "EuroFest 2013", do których zgłosiła się z piosenką „Rhythm of Love” autorstwa Leanida Szyryna, Juryja Waszczuka i A. Szyryna. 7 grudnia wygrała finał eliminacji, zdobywszy maksymalną liczbę 24 punktów od jurorów i telewidzów, dzięki czemu została ogłoszona reprezentantką kraj w 58. Konkursu Piosenki Eurowizji w Malmö. 4 marca ogłosiła, że podczas konkursu wykona piosenkę „Solayoh” autorstwa Marka Paelincka i Martina Kinga. 14 maja wystąpiła jako 11. w kolejności w pierwszym półfinale konkursu i przeszła do finału rozgrywanego 18 maja. Wystąpiła w nim z ósmym numerem startowym i zajęła 16. miejsce, zdobywszy 48 punktów, w tym m.in. maksymalną notę 12 punktów z Ukrainy.
W 2016 wydała drugi album studyjny, zatytułowany "Ja żiwa".

</doc>
<doc id="2831728" url="https://pl.wikipedia.org/wiki?curid=2831728" title="Waruna Lakshanb Dayarathna">
Waruna Lakshanb Dayarathna

Waruna Lakshanb Dayarathna (ur. 14 maja 1988) – lekkoatleta ze Sri Lanki specjalizujący się w rzucie oszczepem.
Medalista mistrzostw Sri Lanki (m.in. złoty medal w 2012). 
Rekord życiowy: 82,19 (9 kwietnia 2017, Diyagama).

</doc>
<doc id="2831730" url="https://pl.wikipedia.org/wiki?curid=2831730" title="Serbinów (gromada)">
Serbinów (gromada)

Serbinów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Serbinów z siedzibą GRN w Serbinowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Rogowice i Serbinów (bez lasów państwowych) ze zniesionej gminy Mniów w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Mniów w powiecie kieleckim (wsie Serbinów, Podchyby i Rogowice) oraz do gromady Krasna w powiecie koneckim (wieś Bień).

</doc>
<doc id="2831731" url="https://pl.wikipedia.org/wiki?curid=2831731" title="Stanisław Grochoczyński">
Stanisław Grochoczyński

Stanisław Grochoczyński (ur. 22 listopada 1899 w Łodzi, zm. 1992 w Wilnie) – generał major artylerii Armii Czerwonej, generał brygady lWP.
Życiorys.
Od 1905 mieszkał z rodziną w Petersburgu. W 1918 skończył gimnazjum i podjął pracę kancelisty w urzędzie. Krótko studiował w Piotrogrodzkim Instytucie Politechnicznym. W listopadzie 1917 podczas rewolucji październikowej wstąpił do Czerwonej Gwardii, a 1 grudnia 1918 do Armii Czerwonej. Brał udział w walkach z armią gen. Judenicza o Piotrogród, a następnie w walkach na froncie południowym. W 1920 dowodził plutonem Armii Czerwonej podczas wojny z Polską i wstąpił do Rosyjskiej Komunistycznej Partii (bolszewików). 
Po ukończeniu szkoły wojskowej w 1923 został dowódcą baterii, a po ukończeniu Wojskowej Akademii Technicznej im. F. Dzierżyńskiego w 1932 został dowódcą pułku. Od 1940 wykładał w tej akademii. Od czerwca 1941 szef artylerii Leningradzkiego Korpusu Obrony Powietrznej. Uczestnik walk w obronie Leningradu. W kwietniu 1943 został zastępcą dowódcy Leningradzkiej Armii Obrony Powietrznej. 
Od kwietnia 1944 służył w WP jako pułkownik i zastępca Dowódcy Artylerii 1 Armii WP ds. Obrony Przeciwlotniczej. 11 IX 1944 został zastępcą Dowódcy Artylerii WP ds. OPL. W listopadzie 1944 mianowany generałem brygady przez Prezydium KRN; później zweryfikowany przez Radę Komisarzy Ludowych ZSRR w stopniu generała majora Armii Czerwonej. Od października 1945 komendant Centrum Wyszkolenia Artylerii i komendant garnizonu Toruń do sierpnia 1946. W końcu października 1946 został zastępcą Głównego Inspektora Artylerii WP ds. OPL - szefem Obrony Przeciwlotniczej Państwa. Od 20 marca 1947 Inspektor Artylerii WP ds. OPL. 
W listopadzie 1947 zakończył służbę w WP i powrócił do ZSRR. Od 1953 w stanie spoczynku. Na emeryturze mieszkał w Wilnie.

</doc>
<doc id="2831732" url="https://pl.wikipedia.org/wiki?curid=2831732" title="Szałas (gromada)">
Szałas (gromada)

Szałas – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szałas z siedzibą GRN w Szałasie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Szałas, Kucębów, Kopcie i Długojów ze zniesionej gminy Samsonów w tymże powiecie. Dla gromady ustalono 17 członków gromadzkiej rady narodowej.
29 lutego 1956 z gromady Szałas wyłączono oddziały Nr Nr 5–7, 19–23, 36–40, 51–53, 63–67 i 76–85 nadleśnictwa Samsonów, włączając je do gromady Samsonów w tymże powiecie.
Gromadę zniesiono 31 grudnia 1959, a jej obszar włączono do gromady Samsonów (wieś Długojów) oraz do nowo utworzonej gromady Kucębów (pozostały obszar) w tymże powiecie.

</doc>
<doc id="2831733" url="https://pl.wikipedia.org/wiki?curid=2831733" title="Tramwaje w Polsce">
Tramwaje w Polsce

Tramwaje w Polsce – systemy komunikacji tramwajowej działające w Polsce.
Od 19 grudnia 2015 roku w Polsce istnieje 16 systemów tramwajowych – dziesięć z nich to systemy normalnotorowe (1435 mm), a pięć wąskotorowe (1000 mm), i jedna sezonowa linia tramwaju konnego.
Charakterystyka.
Najmłodsza miejska sieć tramwajowa powstała w 2015 roku i znajduje się w Olsztynie zaś najstarsza znajduje się w Warszawie. Największa sieć tramwajowa znajduje się w Warszawie, natomiast najmniejsza jest zlokalizowana w Grudziądzu i liczy 9 km torowisk. Sieć która ma najmniejszy rozstaw szyn jest w Mrozach (900mm) i funkcjonuje jako atrakcja turystyczna. To jedyna sieć tramwajów konnych w Polsce. W 2012 roku uruchomiono ponownie tramwaj konny w Mrozach. W latach 1945–1989 systemy w większych miastach były rozbudowywane i modernizowane: Warszawie, Poznaniu, Gdańsku, Wrocławiu, Krakowie, Bydgoszczy, Toruniu, a w średnich i małych ośrodkach miejskich likwidowane: Słupsku, Inowrocławiu, Olsztynie, Wałbrzychu, Legnicy, Jeleniej Górze, Bielsku-Białej. Niektóre sieci zostały zlikwidowane przez podział miasta pomiędzy dwa państwa: Cieszyn, Słubice, Zgorzelec.
Rozbudowa sieci tramwajowej po 1989.
Po wejściu Polski do Unii Europejskiej polskie samorządy mogą liczyć na wsparcie unijne w realizacji projektów tramwajowych. Wiele polskich miast z tego faktu skorzystało i modernizuje sieć (np. Grudziądz) bądź buduje nowe odcinki torowisk, między innymi: Warszawa, Kraków, Poznań, Łódź, Bydgoszcz, Toruń, Szczecin i Wrocław. Istnieją (lub istniały) plany przywrócenia linii tramwajowych w niektórych miastach (np. Słubice) lub budowy zupełnie nowych systemów, np. w Płocku, w Radomiu.
Systemy.
Znaczenie kolorów użytych w tabeli:
Ponadto sieć tramwajową posiadały Kołomyja, Lwów i Wilno w okresie przynależności do II RP; do dzisiaj funkcjonuje ona we Lwowie.
"Osobne artykuły: Tramwaje w Kołomyi, Tramwaje we Lwowie, Tramwaje w Wilnie."

</doc>
<doc id="2831738" url="https://pl.wikipedia.org/wiki?curid=2831738" title="Tumlin (gromada)">
Tumlin (gromada)

Tumlin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tumlin z siedzibą GRN w Tumlinie (obecnie jest to 6 wsi na pograniczu gmin Zagnańsk (Tumlin-Dąbrówka, Tumlin-Osowa, Tumlin-Węgle i Tumlin-Zacisze) i Miedziana Góra (Tumlin-Podgród i Tumlin-Wykień)) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Tumlin (bez przysiółkow Rurarnia i Dudków) i Tumlin-Wykień ze zniesionej gminy Samsonów w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Samsonów w tymże powiecie.

</doc>
<doc id="2831739" url="https://pl.wikipedia.org/wiki?curid=2831739" title="Wola Jachowa (gromada)">
Wola Jachowa (gromada)

Wola Jachowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Jachowa z siedzibą GRN w Woli Jachowej utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Wola Jachowa i Skorzeszyce ze zniesionej gminy Górno w tymże powiecie. Dla gromady ustalono 20 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Górno w tymże powiecie.

</doc>
<doc id="2831740" url="https://pl.wikipedia.org/wiki?curid=2831740" title="Eiríksson">
Eiríksson

Eiriksson lub Eiríksson

</doc>
<doc id="2831742" url="https://pl.wikipedia.org/wiki?curid=2831742" title="Eriksson (nazwisko)">
Eriksson (nazwisko)

Ericson, Ericsson, Erickson, Eriksson, Eriksen (występuje w wielu formach zapisu) – grupa nazwisk o jednym rdzeniu należąca do jednych z najbardziej popularnych nazwisk w Skandynawii.
Jest to nazwisko patronimiczne, czyli pochodzące od imienia ojca ("syn Eryka"). Jest popularne również w Szkocji, Islandii i na Wyspach Owczych.
W formie Eriksson pochodzi ze Szwecji. Norweski i duński odpowiednik to Eriksen lub Erichsen (też północnoniemiecki). Warianty zapisu to między innymi Erichson (np. Wilhelm Ferdinand Erichson), Ericson, Ericsson, Erickson, Erikson, Ericssen, Erickssen.
W Szwecji 31 grudnia 2011 nazwisko Eriksson wraz z wariantami zapisu nosiło 148 969 osób.

</doc>
<doc id="2831745" url="https://pl.wikipedia.org/wiki?curid=2831745" title="Psychologia pozytywna">
Psychologia pozytywna

Psychologia pozytywna – dziedzina psychologii zajmująca się podłożem dobrego samopoczucia i szczęścia (zob. dobrostan subiektywny), a także męstwem oraz cnotami ludzkimi.
Nauki psychologiczne poświęcały tradycyjnie wiele uwagi na badanie negatywnych i patologicznych aspektów życia człowieka (lęki, stres, depresja, itp.), pozostawiając na marginesie badanie aspektów pozytywnych, jak kreatywność, inteligencja emocjonalna, humor, mądrość, szczęście. Ostatecznym impulsem dla powstania dziedziny zwanej psychologią pozytywną były prace prof. Martina Seligmana z University of Pennsylvania, byłego przewodniczącego Amerykańskiego Stowarzyszenia Psychologów.
Źródłem inspiracji dla psychologii pozytywnej są:
Nowoczesna psychologia pozytywna różni się od swych historycznych poprzedników tym, że stosuje metodę naukową, a więc jej odkrycia są naukowo weryfikowalne.
Popularność.
Jest to jedna z najszybciej rozwijających się obecnie dziedzin psychologii. Dostępne są liczne czasopisma ("Journal of Positive Psychology", Journal of Happiness Studies") czy witryny internetowe, gdzie można dokonać pomiaru szczęścia (happiness IQ) za pomocą różnych skal badawczych. Powstają towarzystwa szczęśliwych ludzi.
Główne obszary badań.
Temat szczęścia i możliwość jego naukowego opisu zyskuje na popularności jako temat dyskusji publicznej, zwłaszcza w kulturze zachodu. Podjęto wiele badań naukowych mających na celu określenie w sposób ścisły czynniki mające wpływ na poczucie szczęścia.
Wiek.
Kryzys wieku średniego jest okresem w życiu człowieka w którym obserwuje się spadek satysfakcji życiowej w porównaniu do innych okresów życia człowieka. Badania wskazują na to, że ludzie generalnie stają się z wiekiem coraz szczęśliwsi, z wyjątkiem okresu pomiędzy 40 a 50 rokiem życia, który jest okresem, w którym może pojawić się kryzys samopoczucia. Ludzie w wieku 20 lat oraz 70 są statystycznie szczęśliwsi niż w okresie wieku średniego. Stopień satysfakcji życiowej charakteryzuje kilka zmiennych w czasie, np. uczucie stresu i złości cechuje tendencja spadkowa powyżej 20. roku życia, niepokój zaczyna się zmniejszać po 50. roku życia, a radość powoli zmniejsza się w okresie dorosłości, aby zacząć rosnąć po 50. roku życia. Dobre samopoczucie w zaawansowanym wieku jest bardziej prawdopodobnie związane z czynnikami zewnętrznymi, wliczając w to świadomość bliskości śmierci, spadek sprawności fizycznej i pogarszające się zdrowie.
W środowiskach naukowych toczy się debata czy założenie, że szacowanie zmian w samopoczuciu zachodzących z wiekiem na podstawie analizy pojedynczej populacji wiernie odzwierciedla doświadczenia ludzi starszych. Wykorzystanie modelowania metodą "growth mixture" (GMM) pozwoliło badaczom na wyodrębnienie jednorodnych grup jednostek, które są w większym stopniu do siebie podobne niż ogół populacji. Wspomniane wyniki są efektem dziesięcioleci badań, podczas których wykluczono możliwość, że zaobserwowane statystyczne pogorszenie się satysfakcji życiowej w wieku średnim mogło być wynikiem unikalnych doświadczeń badanej grupy, takich jak np. wojna. Badania wzięły pod uwagę także takie czynniki jak: zarobki, status zatrudnienia i rodzicielstwo (jako przeciwieństwo bezdzietności), w celu wyizolowania wpływu jaki wywiera postępujący wiek badanych; co potwierdziło wpływ wieku na poczucie szczęścia.
Możliwymi wytłumaczeniami zaproponowanymi przez psychologów mogą być: zwiększona świadomość samego siebie i swoich preferencji; zdolność do kontrolowania swoich pragnień i bardziej realistyczne oczekiwania (nierealistyczne oczekiwania wykazują tendencję do powodowania uczucia nieszczęścia); świadomość zbliżającej się śmierci motywująca ludzi do aktywniejszej realizacji swoich celów; większe umiejętności społeczne, których rozwijanie może zająć lata, jak np. zdolność wybaczania (umiejętność wybaczania jest związana z większym stopniem odczuwanej satysfakcji życiowej); czy nadreprezentacja szczęśliwych ludzi w podeszłym wieku, ze względu na ich dłuższe życie. Niewykluczone, że na zmiany poczucia szczęścia w trakcie życia mogą mieć wpływ również zmiany chemiczne związane z wiekiem.
Inne badania naukowe wskazują, że starsi ludzie zgłaszają więcej problemów ze zdrowiem, ale mniej problemów w ogóle. Natomiast ludzie młodzi zgłaszają częściej uczucia złości, niepokoju, przygnębienia oraz problemy finansowe, kłopoty w związkach i stres związany z pracą. Naukowcy sugerują, że depresja u ludzi starszych jest często wywołana pasywnością oraz brakiem aktywności i rekomendują, aby osoby starsze kontynuowały aktywności, które sprawiają im przyjemność także w podeszłym wieku. Model ograniczenia aktywności afektu depresyjnego sugeruje, że stresor, który zaburza tradycyjne aktywności codziennego życia może prowadzić do spadku poziomu zdrowia psychicznego. Ludzie starsi są narażeni na ograniczenia aktywności ze względu na zmniejszającą się z wiekiem sprawność psychofizyczną. Zwiększenie liczby zaplanowanych codziennych aktywności oraz wsparcie innych ludzi może zmniejszyć wpływ czynników odpowiedzialnych za rozwój depresji.
Płeć.
Badania naukowe próbujące określić, która płeć jest szczęśliwsza dały sprzeczne wyniki. W ostatnich 33 latach zaobserwowano znaczny spadek poczucia szczęścia u kobiet, co skłoniło badaczy do przekonania, że mężczyźni są generalnie szczęśliwsi niż kobiety. Ta obserwacja częściowo może to być spowodowana różnicami w definiowaniu szczęścia pomiędzy mężczyznami a kobietami. Kobiety statystycznie utożsamiają ze szczęściem poczucie własnej wartości, bliskość w związkach i religię; natomiast mężczyźni za najważniejsze składowe szczęścia uważają poczucie własnej wartości, aktywny wypoczynek i kontrolę psychologiczną. Zaobserwowano także różnice związane z wiekiem: we wcześniejszym okresie życia kobiety częściej osiągają swoje cele (cele materialne oraz aspiracje dotyczące życia rodzinnego), co powoduje ich większą satysfakcję życiową i ogólne poczucie szczęścia; mężczyźni wykazują tendencję do osiągania swoich celów w późniejszym okresie życia, co sprawia, że są w tym okresie bardziej zadowoleni ze swojego życia rodzinnego oraz sytuacji finansowej i powoduje, że są generalnie szczęśliwsi niż kobiety.
Zdrowie i dieta.
Pozytywny stan emocjonalny ma korzystny wpływ na długość życia wśród ludzi zdrowych i chorych: szczęśliwsi ludzie żyją dłużej nawet wśród ludzi cechujących się podobnymi nawykami dotyczącymi palenia tytoniu, picia alkoholu, ćwiczeń fizycznych i snu. Badania wskazują także, że pozytywne emocje są związane ze zwiększoną odpornością na przeziębienia i grypę.
Istnieje coraz więcej dowodów naukowych wskazujących na to, że dieta bogata w warzywa i owoce jest związana ze zwiększonym uczuciem szczęścia, satysfakcji życiowej i pozytywnym nastrojem. Efektu tego nie można całkowicie wytłumaczyć zmiennymi demograficznymi i związanymi ze zdrowiem, powiązanymi ze statusem społecznoekonomicznym, wykonywaniem ćwiczeń fizycznych, paleniem tytoniu i wskaźnikiem BMI; sugerując zależność przyczynowo-skutkową. Dalsze badania wskazują, że spożycie owoców i warzyw prognozowało poprawę nastroju w następnym dniu. W dniach w których ludzie zjadali więcej owoców i warzyw twierdzili, że są spokojniejsi, szczęśliwsi i mają więcej energii niż zwykle; czuli się także bardziej pozytywnie w dniu następnym. Wyniki te zostały potwierdzone w badaniach przeprowadzonych w wielu częściach świata (USA, Korea Południowa, Chile, Iran) – ludzie spożywający większe ilości warzyw i owoców przejawiają większe prawdopodobieństwo, że będą "bardzo szczęśliwi". Psychologowie uważają, że może to mieć związek z ochronnym działaniem takiej diety przeciwko chronicznym chorobom oraz dostarczaniem większej ilości składników odżywczych ważnych dla zdrowia psychologicznego.
Finanse osobiste.
Zobacz też: Paradoks Easterlina
Badania naukowe wskazują na istnienie korelacji pomiędzy szczęściem a zamożnością, ale tylko u osób biednych (u których nie zostały zaspokojone podstawowe potrzeby). Efekt ten jest bardzo zmniejszony w przypadku osób zamożniejszych (klasa średnia). Według badań zadowolenie z pracy nie zależy od wysokości otrzymywanej płacy – posiadanie dodatkowych pieniędzy, które można wydać na produkty luksusowe nie zwiększa poczucia szczęścia w takim stopniu, jak satysfakcja z wykonywanej pracy, czy pozytywna sieć społeczna. Psycholog Daniel Gilbert sugeruje, aby spróbować znaleźć prace, które będą przynosiły danej osobie satysfakcję i znaleźć sposób, aby zostać zatrudnionym na satysfakcjonującym stanowisku (w poszanowaniu dla swoich więzi społecznych). Pogoń za pieniędzmi może powodować, że ludzie zaniedbują czas wolny i związki z innymi, które są ważnymi czynnikami mającymi wpływ na uczucie szczęścia. Pieniądze lub pogoń za nimi zmniejsza u ludzi zdolność rozkoszowania się oraz cieszenia się codziennymi pozytywnymi doświadczeniami i emocjami. Badanie obejmujące ludzi pracujących zawodowo wykazało, że jednostki bogate cechowały się mniejszą umiejętnością rozkoszowania się (zdolnością do przedłużonego odczuwania pozytywnych emocji) w porównaniu do jednostek mniej zamożnych. Ludzie, którzy wygrali duże sumy na w grach losowych uważają się za bardziej szczęśliwych bezpośrednio po wygranej. Badania jednak wskazują, że ich poziom szczęścia spada i wraca do normy w okresie kilku-kilkunastu miesięcy. Sugeruje to, że posiadanie pieniędzy nie powoduje długotrwałego wzrostu poczucia szczęścia. Według naukowców wydawanie pieniędzy na doświadczenia, zamiast przedmioty materialne może zwiększyć poczucie szczęścia.
Jedno z nowszych badań biorące pod uwagę szeroki zakres różnych krajów wskazuje jednak na istnienie związku pomiędzy PKB kraju a satysfakcją życiową. Bogactwo jest mocno skorelowane z satysfakcją życiową, ale korelacja pomiędzy pieniędzmi a emocjonalnym zadowoleniem jest słaba. Narody generalnie są szczęśliwsze, kiedy ich potrzeby są zaspokojone.
Wykształcenie i inteligencja.
Według ustaleń naukowców ani wysoki poziom edukacji, ani wysoki iloraz inteligencji nie mają wpływu na zwiększenie poczucia szczęścia. Psycholog Anders Ericsson uważa, że wartości ilorazu inteligencji powyżej 120 cechują się zanikającym wpływem na prawdopodobieństwo odniesienia sukcesu w życiu. Prawdopodobnie IQ w tym zakresie nie ma wpływu na inne czynniki decydujące o poczuciu szczęścia, jak np. sukces zawodowy (z wyjątkiem ścieżek kariery takich, jak np. fizyk teoretyk, gdzie wysoki IQ ma bardziej istotny wpływ na sukces). Powyżej tego poziomu bardziej decydujące stają się inne czynniki, takie jak umiejętności społeczne, czy dobry mentor, które mogą pomóc jednostce osiągnąć poziom socjoekonomiczny klasy średniej (jak wspomniano powyżej, bycie bogatszym nie ma dużego wpływu na zwiększenie poczucia szczęścia). Martin Seligman powiedział:
Wykorzystywanie teatralnego konceptu odgrywania ról przy wsparciu opiekuna edukacyjnego sprawia, że ludzie uczą się nowych rzeczy w sposób nieświadomy. Badania wskazują, że przyjemność płynąca z odgrywania ról zwiększa IQ oraz poczucie szczęścia jednostek.
Rodzicielstwo.
Obowiązki rodzicielstwa są często uważane za niezbędny element dorosłego życia, ale wyniki badań naukowych nie są zgodne co do tego, czy rodzice są szczęśliwsi od osób bezdzietnych. Istnieje obiegowa opinia, że dziecko zbliża rodziców, jednak badania wskazują, że pary stają się mniej zadowolone z życia po narodzinach pierwszego dziecka. Radość płynąca z posiadania potomka jest przyćmiewana przez obowiązki jakie ten fakt pociąga. W oparciu o analizę ankiet, naukowcy zauważyli, że rodzice preferują praktycznie wszystkie inne czynności niż opiekowanie się dziećmi. Z drugiej strony rodzice poddani samoocenie statystycznie są szczęśliwsi niż osoby bezdzietne. Może to wynikać faktu, że ludzie szczęśliwi mają więcej dzieci niż ludzie nieszczęśliwi oraz że w dłuższej perspektywie fakt posiadania dzieci nadaje życiu więcej poczucia sensu. Jedno z badań wykazało, że posiadanie do trójki dzieci zwiększa poczucie szczęścia par w związkach małżeńskich, ale nie u innych grup posiadających dzieci.
Dla kontrastu, inne badania wykazały, że posiadanie dzieci sprawia, że rodzice stają się mniej szczęśliwi. W porównaniu do osób bezdzietnych, rodzice wykazują niższy poziom satysfakcji życiowej i dobrego samopoczucia oraz zgłaszają więcej emocji takich jak przygnębienie i niepokój. Jednak porównując osoby bezdzietne do rodziców, których dzieci usamodzielniły się, okazuje się, że rodzicielstwo jest pozytywnie powiązane z dobrym samopoczuciem emocjonalnym. Badani wskazywali także, że bycie rodzicem w latach 70. ubiegłego wieku było bardziej stresujące niż bycie rodzicem w latach 50. Uważa się, że ma to związek ze zmianami społecznymi dotyczącymi zatrudnienia i statusu małżeństwa.
Mężczyźni są statystycznie mniej zadowoleni z życia po narodzinach dziecka, ze względu na dodatkową presję finansową oraz przejmowanie roli rodzica. Pomiędzy rodzicami może pojawić się konflikt jeśli para nie chce przyjąć tradycyjnych ról lub ich liczba jest zbyt duża. Za różnicę w poziomie satysfakcji odpowiada nierówny podział odpowiedzialności pomiędzy partnerami w wychowywaniu dziecka. Mężczyźni, którzy pracowali zawodowo i przejmowali połowę obowiązków związanych z wychowywaniem dziecka, wykazywali zdaniem badaczy najniższy poziom satysfakcji życiowej. Badania wykazują, że samotni rodzice przejawiają wyższy poziom zasmucenia i zgłaszają więcej problemów psychiatrycznych niż osoby pozostające w związku małżeńskim.
Małżeństwo.
Amerykański psycholog Martin Seligman napisał:
Osoby w związkach małżeńskich cechują wyższe poziomy szczęścia i dobrego samopoczucia niż niezamężne/nieżonate. Inne dane wskazują, że poziom szczęścia osoby w związku zależy od poziomu szczęścia małżonka, a małżonkowie oceniają swój poziom szczęścia podobnie. Jeżeli mąż przechodzi trudny tydzień, żona analogicznie również będzie uważała, że przechodzi trudny okres. Istnieje niewiele danych naukowych dotyczących alternatyw, takich jak poliamoria, ale jedno badanie wykazało, że kolejność żon w poligamii nie ma istotnego wpływu na satysfakcję życiową i małżeńską. W tym badaniu wykazano także, że młodsze żony były szczęśliwsze niż starsze. Z drugiej strony, przynajmniej jedno duże badanie przeprowadzone w Niemczech nie wykazało różnicy w poziomie odczuwanego szczęścia pomiędzy ludźmi w związkach małżeńskich i niezamężnymi/nieżonatymi. Inne badania wykazały, że pary pozostające w związku małżeńskim są konsekwentnie szczęśliwsze i bardziej usatysfakcjonowane swoim życiem niż osoby samotne. Niektóre wyniki badań wskazują na to, że małżeństwo jest jedynym realnym czynnikiem prognozującym życiową satysfakcję u kobiet i mężczyzn oraz że osoby cechujące się wyższym poczuciem satysfakcji życiowej przed zawarciem związku małżeńskiego wykazują tendencję do budowania szczęśliwszych małżeństw. Ku zaskoczeniu naukowców, od lat 70. ubiegłego wieku zaobserwowano stały spadek pozytywnego związku małżeństwa z dobrym samopoczuciem w USA. Spadek ten jest związany z coraz niższym poziomem szczęścia u kobiet i wyższym poziomem szczęścia u samotnych mężczyzn. Istnieją badania naukowe sugerujące, że w porównaniu do osób samotnych, osoby zamężne są zdrowsze fizycznie i psychologicznie oraz statystycznie żyją dłużej.
Naukowcy stworzyli dwuczynnikową teorię miłości złożoną z dwóch komponentów: namiętnej miłości i zgodnej miłości. Namiętna miłość jest rozumiana jako intensywna tęsknota za ukochaną osobą. Jest ona często doświadczana jako radość i seksualne spełnienie, a nawet jako odrzucenie. Z drugiej strony, zgodna miłość jest związana z przywiązaniem, przyjaźnią i zaangażowaniem. Badania wskazują, że zarówno brak samotności, jak i wsparcie emocjonalne, które ma dobry wpływ na poczucie własnej wartości są ważnymi czynnikami mającymi wpływ na dobre samopoczucie osoby w małżeństwie. Namiętna miłość i zgodna miłość są podstawami każdego rodzaju miłości jakiego można doświadczyć. Kiedy namiętna i zgodna miłość są upośledzone w związku małżeńskim, następuje spadek satysfakcji i wzrasta prawdopodobieństwo rozwodu. Inaczej mówiąc, brak pozytywnego wsparcia i zapewniania partnera zwiększa ryzyko rozpadu związku. Ze względu na fakt, że w temacie istotności wsparcia społecznego w małżeństwie przeprowadzono rozległe badania psychologiczne, warto jest rozumieć, że badania te zostały zainspirowane przez teorię przywiązania. Teoria przywiązania kładzie nacisk na wsparcie i opiekę w związku w celu rozwoju zaufania i poczucia bezpieczeństwa.

</doc>
<doc id="2831746" url="https://pl.wikipedia.org/wiki?curid=2831746" title="Pałac w Bieganowie">
Pałac w Bieganowie

Pałac w Bieganowie – eklektyczny pałac z elementami neoklasycystycznymi w Bieganowie, powiat wrzesiński, wzniesiony w latach 1914-1916 według projektu Stefana Cybichowskiego dla Edwarda Grabskiego.
Historia.
Bieganowo było własnością Grzymalitów Bieganowskich od XVIII wieku. W 1906 roku po matce, Helenie z Broniszów odziedziczył majątek Edward Grabski. Budowę pałacu rozpoczął w 1914 roku i ukończył po dwóch latach. W XX–leciu międzywojennym pałac był ośrodkiem życia kulturalnego i towarzyskiego. 
Opis.
Budynek na planie wydłużonego prostokąta, z łamanym dachem, z symetrycznie umieszczonymi alkierzami. W osi wejściowej fasadę zdobi okazały portyk kolumnowy w wielkim porządku, zwieńczony trójkątnym frontonem. Od strony ogrodu znajduje się duży taras zdobiony rzeźbami.

</doc>
<doc id="2831747" url="https://pl.wikipedia.org/wiki?curid=2831747" title="Erichsen">
Erichsen



</doc>
<doc id="2831749" url="https://pl.wikipedia.org/wiki?curid=2831749" title="Jess Coulson">
Jess Coulson

Jess Coulson (ur. 18 kwietnia 1990) – brytyjska lekkoatletka specjalizująca się w biegach długodystansowych.
Na międzynarodowej imprezie zadebiutowała w 2006 roku zajmując 14. miejsce w mistrzostwach Europy w biegach przełajowych. W 2007 bez większych sukcesów uczestniczyła w mistrzostwach świata w przełajach oraz była siódma w biegu na 3000 metrów podczas mistrzostw Europy juniorów w Hengelo. Na koniec sezonu 2012 zdobyła dwa medale (złoto indywidualnie oraz srebro drużynowo) mistrzostw Europy w biegach przełajowych w kategorii młodzieżowców. 
Rekord życiowy: bieg na 3000 metrów – 9:14,07 (6 września 2011, Stretford). 

</doc>
<doc id="2831751" url="https://pl.wikipedia.org/wiki?curid=2831751" title="Antonio Rosati">
Antonio Rosati

Antonio Rosati (ur. 26 czerwca 1983 w Tivoli) – włoski piłkarz występujący na pozycji bramkarza. Obecnie gra we włoskim zespole Perugia.
Kariera.
Antonio Rosati jest wychowankiem drużyny z Lodigiani, jednak jeszcze w wieku juniorskim przeniósł się do Lecce. W pierwszej drużynie zadebiutował tu 13 lutego 2005 w spotkaniu Serie A przeciwko Chievo. Zachował czyste konto, a jego drużyna wygrała 3:0. Sezon później został wypożyczony na rok do grającego w Serie C1 Sambenedettese. Następnie wrócił do Lecce, gdzie z czasem wywalczył sobie miejsce w pierwszym składzie.
Przed sezonem 2011/2012 podpisał kontrakt z SSC Napoli. W tym zespole zadebiutował 12 stycznia 2012 podczas spotkania Pucharu Włoch z Ceseną. Miesiąc później rozegrał pierwszy mecz w bramce neapolitańczyków w Serie A, pokonując na wyjeździe Fiorentinę 3:0. W sezonie 2012/2013 wystąpił we wszystkich meczach Napoli w fazie grupowej Ligi Europy. Następnie występował w Sassuolo, Fiorentinie, a od 16 lipca 2015 w Perugii.

</doc>
<doc id="2831752" url="https://pl.wikipedia.org/wiki?curid=2831752" title="Sęp (film)">
Sęp (film)

Sęp − polski film fabularny z 2012. Scenariusz do filmu został napisany w ciągu trzech lat przez teatralnego reżysera Eugeniusza Korina, jest to jego debiut filmowy.
Prawie cała ścieżka dźwiękowa do filmu zbudowana jest z utworów jednego zespołu Archive, pochodzącego z Wielkiej Brytanii, co jest ewenementem w polskim kinie.

</doc>
<doc id="2831754" url="https://pl.wikipedia.org/wiki?curid=2831754" title="Véronique Bessis">
Véronique Bessis

Véronique Bessis (ur. 6 października 1950, Rouen) – francuska brydżystka, World Grand Master w kategorii Kobiet (WBF), European Grand Master, European Champion w kategoriach Kobiet i Mixed (EBL).
Véronique Bessis z wykształcenia jest matematykiem.
Jest profesjonalną brydżystką – wykładowcą brydża w akademii jej męża. Jej mąż, Michel Bessis, jest czołowym brydżystą francuskim. Mają dwóch synów Thomasa i Oliviera, będącymi również brydżystami. Zawodową brydżystką jest również jej siostra Anne-Frédérique Levy będąca żoną wielokrotnego mistrza Francji Alaina Levy.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2831755" url="https://pl.wikipedia.org/wiki?curid=2831755" title="GameDesire.com">
GameDesire.com



</doc>
<doc id="2831757" url="https://pl.wikipedia.org/wiki?curid=2831757" title="Veronique Bessis">
Veronique Bessis



</doc>
<doc id="2831759" url="https://pl.wikipedia.org/wiki?curid=2831759" title="British Comedy Awards 2002">
British Comedy Awards 2002

British Comedy Awards 2002 – trzynasta edycja nagród British Comedy Awards. Ceremonia rozdania nagród odbyła się w grudniu 2002, a jej prowadzącym był tradycyjnie Jonathan Ross. Swoją pierwszą aktorską British Comedy Award otrzymał Ricky Gervais, którego wyróżniono za rolę w serialu "Biuro", który został też uznany za najlepszą komedię telewizyjną. Nagrodę dla najlepszej aktorki odebrała Kathy Burke za rolę w serialu "Daj, daj, daj". Oboje nagrodzeni aktorzy byli też współscenarzystami seriali, za które zostali wyróżnieni. Nagrodę dla najlepszego zagranicznego serialu komediowego otrzymało amerykańskie "Sześć stóp pod ziemią", mimo iż w większości klasyfikacji serial ten uznawany jest za dramat, a nie komedię. 

</doc>
<doc id="2831769" url="https://pl.wikipedia.org/wiki?curid=2831769" title="12 cm Granatwerfer 42">
12 cm Granatwerfer 42

12 cm Granatwerfer 42 – niemiecki moździerz kalibru 120 milimetrów wykorzystywany przez Wehrmacht na frontach II wojny światowej, będący kopią radzieckiego moździerza 120 mm wz. 1938.
Opis.
W pierwszych miesiącach operacji Barbarossa rozpoczętej w czerwcu 1941 roku, Niemcy zdobyli bardzo duże ilości radzieckiego uzbrojenia. Jedną z broni która spełniała niemieckie oczekiwania pod względem osiągów taktyczno-technicznych, był radziecki moździerz 120 mm wz. 1938, który dodano do uzbrojenia Wehrmachtu jako 12 cm Granatwerfer 378 (r) i dodatkowo skopiowano pod nazwą "12 cm Granatwerfer 42". 
"12 cm Granatwerfer 42" był klasyczną konstrukcją tego typu i miał dobrze dobraną masę pocisku wynoszącą 15,6 kilograma, funkcjonalność i dużą donośność wynoszącą 6500 metrów. Lufa moździerza była dobrze stabilizowana dzięki dużej i okrągłej płycie oporowej, która dodatkowo ułatwiała także celowanie umożliwiając tym samym szybką zmianę kąta wychylenia lufy. Szybką zmianę stanowiska ogniowego i transport broni, osiągnięto dzięki dwukołowemu podwoziu, wyposażonemu w koła ze stalowymi tarczami z otworami i pneumatycznym ogumieniem. Do ramy podwozia przymocowywano lufę wraz z płytą oporową, a samo podwozie mogło być holowane bezpośrednio przez samochody osobowo-terenowe, ciężarowe lub za pomocą przodka, w którym najczęściej przewożono także zapas 20 pocisków. Do celowania używano mechanizmu kierunkowego i podniesieniowego oraz celownika optycznego, zamontowanego w pobliżu wylotu lufy.
Standardowym nabojem wystrzeliwanym przez moździerz "12 cm Granatwerfer 42" był pocisk odłamkowy, ale produkowano także pocisk dymny i chemiczny którego nigdy nie użyto. Duża masa pocisku odłamkowego wynosząca 15,6 kilograma (dla porównania – masa pocisku do niemieckiego standardowego moździerza "8 cm Granatwerfer 34" wynosiła 3,5 kilograma), powodowała duży odrzut; osłabiono go poprzez hamulec wylotowy umieszczony w jarzmie zamontowanym na lufie od strony dwójnogu i sprężynowy amortyzator na złączu lufy i płyty oporowej, dodany w 1943 roku.
"12 cm Granatwerfer 42" był szeroko stosowany w dywizjach piechoty Wehrmachtu, często zastępując działo piechoty. Produkowany był w latach 1942–1945 w fabryce broni Erste Brünner Maschinenfabrik w Brünn, a jego cena wynosiła 1200 reichsmarek. 

</doc>
<doc id="2831771" url="https://pl.wikipedia.org/wiki?curid=2831771" title="Rezerwat przyrody Szabóova skala">
Rezerwat przyrody Szabóova skala

Rezerwat przyrody Szabóova skala (również "Szabova skala") – rezerwat przyrody (słow. "prírodná rezervácia") w środkowo-zachodniej Słowacji, w kraju (słow. "kraj") bańskobystrzyckim, w powiecie (słow. "okres") Żar nad Hronem, niedaleko miejscowości Lehôtka pod Brehmi, w Górach Szczawnickich (słow. "Štiavnické vrchy").
Charakterystyka.
Rezerwat zajmuje powierzchnię 11,89 ha. Przedmiot ochrony stanowi ekstruzja ryolitowa, na którą składają się relikty zniszczonej, starszej kopuły lawowej, przez którą przedarła się pionowa, młodsza protruzja o średnicy ok. 50 m. Obrzeża protruzji tworzy jasnoróżowo-kremowy, szklisty ryolit plagioklazowy (perlit). Zjawiska wulkaniczne miały miejsce ok. 11,5 mln lat temu. Skalna ściana mierząca ok. 50 m wysokości wyraźnie wyróżnia się w rzeźbie terenu.
W granicach rezerwatu znajdują się siedliska rzadkich gatunków roślin i zwierząt.
Ochrona przyrody.
Rezerwat przyrody Szabóova skala został utworzony w 1907 r. (nowelizacja w 1983 r.). Jest to jeden z najstarszych geologicznych rezerwatów na Słowacji, nazwany na cześć zasłużonego, węgierskiego geologa, dr. J. Szabó (1822-1894), który prowadził badania m.in. w Górach Szczawnickich. W rezerwacie obowiązuje 5. stopień ochrony.
Rezerwat leży w granicach Obszaru Chronionego Krajobrazu Gór Szczawnickich oraz Krajowego Geoparku Banská Štiavnica.
Turystyka.
Na szczyt Szabóovej skały (302 m n.p.m.) prowadzi żółty szlak turystyczny z miejscowości Lehôtka pod Brehmi. Szczyt, na którym znajduje się drewniany krzyż, stanowi dobry punkt widokowy na pobliskie szczyty Gór Szczawnickich oraz Żarską Kotlinę (słow. "Žiarská kotlina").

</doc>
<doc id="2831774" url="https://pl.wikipedia.org/wiki?curid=2831774" title="Zaburzenia elektrolitowe">
Zaburzenia elektrolitowe



</doc>
<doc id="2831775" url="https://pl.wikipedia.org/wiki?curid=2831775" title="Zaburzenia gospodarki wodno-elektrolitowej">
Zaburzenia gospodarki wodno-elektrolitowej

Zaburzenia gospodarki wodno-elektrolitowej, skrótowo zaburzenia elektrolitowe – upośledzenie homeostazy organizmu, będące skutkiem zaburzenia prawidłowej podaży wody w ustroju i nieprawidłowym stężeniem elektrolitów w ciele. Rzadko dochodzi do izolowanych zaburzeń gospodarki wodnej, zwykle towarzyszą im zaburzenia gospodarki elektrolitowej, dlatego najczęściej są opisywane zbiorczo.
W zależności od występowania deficytu lub nadmiaru wody w organizmie, rozróżnia się stany odwodnienia i przewodnienia organizmu. W zależności natomiast od charakteru zaburzeń elektrolitowych, wpływających na molalność płynów ustrojowych, wyróżnia się zaburzenia izotoniczne, hipotoniczne i hipertoniczne. Zaburzenia gospodarki wodnej można zatem podzielić na:
Zaburzone może być również rozmieszczenie płynów w poszczególnych przestrzeniach ciała. Euwolemia jest stanem prawidłowej objętości krwi, objętości płynu śródtkankowego i objętości płynu wewnątrzkomórkowego. Gdy proporcje objętości w tych przestrzeniach zostają zachwiane, mówi się o hipowolemii (gdy jest zbyt mało płynu w przestrzeni wewnątrznaczyniowej) albo hiperwolemii (gdy objętość płynu w przestrzeni wewnątrznaczyniowej jest zbyt duża).
Zaburzenia elektrolitowe można z kolei podzielić ze względu na nieprawidłowe stężenia elektrolitów w ustroju; najczęściej dotyczą one:

</doc>
<doc id="2831777" url="https://pl.wikipedia.org/wiki?curid=2831777" title="Nana Addo Dankwa Akufo-Addo">
Nana Addo Dankwa Akufo-Addo



</doc>
<doc id="2831779" url="https://pl.wikipedia.org/wiki?curid=2831779" title="Wilhelm Fryś">
Wilhelm Fryś

Wilhelm Fryś (ur. 27 maja 1869 w Andrychowie, zm. 18 grudnia 1923 w Warszawie) – pułkownik korpusu kontrolerów Wojska Polskiego.
Życiorys.
Urodził się 27 maja 1869 w Andrychowie, w ówczesnym powiecie wadowickim Królestwa Galicji i Lodomerii, w rodzinie Piotra (1833–1901), z zawodu kuśnierza, potem piekarza i Agnieszki z Gieruszczaków. Miał czterech braci, wśród nich: Franciszka (1865–1942), piekarza i Rudolfa Fryszowskiego (1889–1953), majora Wojska Polskiego, artystę malarza i cztery siostry.
W 1890 zakończył naukę i zdał maturę w c. k. Gimnazjum w Wadowicach. W latach 1890–1891 jako jednoroczny ochotnik odbył obowiązkową służbę wojskową w Galicyjskim Pułku Piechoty Nr 56 w Krakowie. Po zakończeniu służby wojskowej przez pięć semestrów studiował na Wydziale Prawa Uniwersytetu Jagiellońskiego. W międzyczasie został mianowany na stopień podporucznika ze starszeństwem z 1 stycznia 1892 w korpusie oficerów rezerwy piechoty i przydzielony w rezerwie do Galicyjskiego Pułku Piechoty Nr 55 we Lwowie.
W maju 1894 przerwał studia i rozpoczął zawodową służbę wojskową w cesarsko-królewskiej Obronie Krajowej. Został przemianowany na oficera zawodowego w stopniu podporucznika ze starszeństwem z 1 listopada 1894 i wcielony do 16 Pułku Piechoty Obrony Krajowej w Krakowie. Na stopień porucznika został awansowany ze starszeństwem z 1 maja 1897, a na stopień kapitana 2. klasy ze starszeństwem z 1 listopada 1906. W 1912 został przeniesiony do 20 Pułku Piechoty Obrony Krajowej w Stanisławowie. W szeregach tego pułku (w 1917 przemianowanym na Pułk Strzelców Nr 20) walczył na froncie rosyjskim I wojny światowej. W październiku 1914 jako dowódca batalionu został ciężko ranny. Na stopień majora został awansowany ze starszeństwem z 1 maja 1915, a na stopień podpułkownika ze starszeństwem z 1 sierpnia 1917.
1 listopada 1918 został przyjęty do Wojska Polskiego i przydzielony do Komendy Pułku Piechoty Ziemi Bocheńskiej Nr 15. Od 1 stycznia do 31 maja 1919 był organizatorem i pierwszym dowódcą 15 Pułku Piechoty. W czerwcu 1919 pełniąc funkcję prezesa Komisji do odbioru majątku po Krajowej Komisji Opieki nad Inwalidami przejął majątek pod zarząd wojskowy. 3 lipca 1919 został przydzielony do Sekcji Ekonomiczno-Kontrolnej Dowództwa Okręgu Generalnego „Kraków” i mianowany dowódcą Zakładu Umundurowania WP w Krakowie. 11 czerwca 1920 został zatwierdzony z dniem 1 kwietnia 1920 w stopniu podpułkownika, w piechocie, w „grupie byłej armii austriacko-węgierskiej”. 15 listopada 1920 został przydzielony do Sekcji Kontroli Faktycznej Oddziału IV Sztabu Ministerstwa Spraw Wojskowych w Warszawie, w charakterze kontrolera wojskowego. 1 czerwca 1921 pełnił służbę w Oddziale IV Sztabu Ministerstwa Spraw Wojskowych, a jego oddziałem macierzystym był wówczas 10 Pułk Piechoty w Łowiczu.
3 maja 1922 został zweryfikowany w stopniu pułkownika ze starszeństwem z dniem 1 czerwca 1919 i 6. lokatą w korpusie oficerów kontrolerów. Wówczas jego oddziałem macierzystym była Wojskowa Kontrola Generalna. Następnie pełnił służbę na stanowisku szefa Grupy VI Korpusu Kontrolerów do spraw umundurowania i zakwaterowania. „Pomimo tego, że był inwalidą wojennym energię życiową zachował do ostatniej chwili życia. Na zajmowanych stanowiskach przez niezmordowaną pracę oraz fachową wiedzę położył duże zasługi w dziedzinie ulepszenia gospodarki i administracji wojskowej”.
Zmarł 18 grudnia 1923 w Szpitalu Ujazdowskim w Warszawie. W piątek 21 grudnia 1923, w Głównej Kaplicy Szpitala Ujazdowskiego przy ulicy Pięknej, odbyło się nabożeństwo żałobne po czym zwłoki zostały przetransportowane na Dworzec Główny. Został pochowany w Andrychowie.
Wilhelm Fryś w 1901 ożenił się z Zofią Kloss. Małżeństwo było bezdzietne.

</doc>
<doc id="2831782" url="https://pl.wikipedia.org/wiki?curid=2831782" title="Maria z Dzieciątkiem oraz święte Felicyta i Perpetua">
Maria z Dzieciątkiem oraz święte Felicyta i Perpetua

Maria z Dzieciątkiem oraz święte Felicyta i Perpetua – późnogotycki obraz namalowany przez nieznanego artystę wielkopolskiego, najpewniej w latach około 1520-25. Nieznana jest również proweniencja malowidła, które najprawdopodobniej jest częścią środkową niezachowanego retabulum ołtarzowego. Cenny przykład gotyckiego malarstwa tablicowego w Polsce. W XIX wieku obraz znajdował się w kolekcji Kwileckich w Wróblewie koło Czarnkowa. Stąd w literaturze dzieło znane jest także jako "Obraz z Wróblewa" albo "Sacra Conversazione z Wróblewa". W roku 1945 obraz został pozyskany do Muzeum Narodowego w Warszawie, gdzie prezentowany jest do dnia dzisiejszego, przy czym obecnie eksponowany jest na międzynarodowej wystawie "Europa Jagellonica 1386–1572", która od 20 maja do 30 września 2012 odbywała się w Galerii Kraju Środkowych Czech ("GASK – Galerie Středočeského kraje") w Kutnej Horze, a od 8 listopada miała miejsce w Warszawie: w Zamku Królewskim oraz Muzeum Narodowym, które jest miejscem ekspozycji wielkopolskiego dzieła. W dniach od 1 marca do 16 czerwca 2013 miała miejsce trzecia odsłona wystawy w Domu Historii Brandenburgii i Prus ("Haus der Brandenburgisch-Preußischen Geschichte") w Poczdamie.
Wygląd.
Dominantę obrazu tworzą Maria z Dzieciątkiem trzymające jabłko, w asyście świętej Felicyty (z mieczem) oraz świętej Perpetui (z mieczem i księgą). Tożsamość świętych potwierdzają pisane późnogotycką czcionką inskrypcje znajdujące się poniżej męczennic ("Felicitas, Perpetua"). pośrodku, w górnej części obrazu lewitują dwa anioły koronujące Matkę Bożą. Tło podzielone jest na trzy części. W dolnej części rozpościera się pejzaż z widokiem na morze. Pośród drzewostanów, traw i kamienistych połaci na pierwszym planie wyróżniają się dwie grupy postaci. U stóp świętej Felicyty dwaj leżący ranni mężczyźni, u stóp świętej Perpetui modli się żebrak, siedzi kaleka podpierający się kulą oraz leżący na posłaniu chory. Po wzburzonych falach morskich płyną żaglowce, niektóre z nich topi sztorm. Wzywający o ratunek rybak trzymający się tonącej łódki oraz rozbitek płynący ku brzegowi obrazują dramat walki człowieka z morskim żywiołem. Środkową część tła tworzy wykonany technikami grawerunku i płaskiego reliefu ornament z motywem stylizowanych, wijących się liściastych gałęzi. Górna partia tła jest jednolicie błękitna. 
Analiza.
Od początku "Maria z Dzieciątkiem oraz święte Felicyta i Perpetua" w historiografii artystycznej uważana jest za dzieło artysty wielkopolskiego, tezę tę przyjmowały kolejne badania nad dziełem, zarówno dotyczące treści i formy. Jest najprawdopodobniej dziełem fundacji biskupa poznańskiego Jana Lubrańskiego. Wszakże w XIII wieku pojawiły się pierwsze przesłanki o kulcie męczenniczek na obszarze diecezji poznańskiej, jednakże biskup Lubrański w 1505 roku zatwierdził oficjum na ich chwałę na dnia 8 marca. Męczennice wywodziły się z senatorskiego ludu rzymskiego, 240 roku zostały umęczone i zabite przez dekapitację. Pośrodku stoi Maria ukazana w potrójnej roli: jako Gwiazda Morza, Królowa Nieba i Druga Ewa. 
Idea "Sacra Conversazione".
Dzieło reprezentuje ukształtowany w średniowieczu typ ikonograficzny obrazujący ideę "Sacra Conversazione" ("Święta Rozmowa") odzwierciedlającą treściowo i kompozycyjnie hierarchię chrześcijańską: Jezus - Maria - święci. W przypadku malarstwa wielkopolskiego około 1500 roku ukształtowała się charakterystyczna grupa dzieł, które łączy kompozycja gdzie Maria z Dzieciątkiem oraz para świętych stoją na złotym, bogato zdobionym tle symbolizującym sferę pozaziemską – Królestwo Niebieskie. "Sacra Conversazione" ma także wymiar eschatologiczny, obrazuje przyszłe bytowanie w Królestwie, w przypadku obrazu "Maria z Dzieciątkiem oraz święte Felicyta i Perpetua", wymiar ten obrazuje zestawienie tych postaci w obrębie niebiańskiego firmamentu z ukazanymi u dołu, pogrążonymi w rozmaitych tarapatach osobami modlącymi się o Boże wstawiennictwo za pośrednictwem Marii i świętych męczennic. 
Typ ikonograficzny "Sacra Conversazione" utrwalił się w sztuce około 1500 na terenie Wielkopolski, głównie w malarstwie tablicowym; na obrazach środkowych retabulów ołtarzowych. Oprócz "Marii z Dzieciątkiem oraz świętymi Felicytą i Perpetuą" przykładami są m.in. obrazy z Pogorzelicy (Maria z Dzieciątkiem w asyście świętych Jana Chrzciciela i Jana Ewangelisty), Dębna (święte Barbara i Katarzyna), Dolska (święci Barbara i Andrzej) oraz w poznańskim kościele Świętego Jana Jerozolimskiego (święci Stanisław i Jan Chrzciciel). 
Wątki maryjne i alegoryczne.
Stojąca pośrodku Maria podtrzymuje w lewej ręce Dzieciątko Jezus, któremu podaje jabłko. Niezwykła uroda Marii ma w teologii odzwierciedlenie piękna duchowego Matki Bożej. Ze względu na owoc jabłoni przekazywany Chrystusowi Maria staje się Nowa Ewą, a Jezus Nowym Adamem. Gest ten oznacza przebaczanie i odpuszczenie grzechów ludzkości i jej Praojca i Pramatki, którzy pierwsi wbrew woli Bożej sięgnęli i skosztowali owoc z Drzewa Poznania. Jako "Regina Coeli" włącza się w akt zbawczego błogosławieństwa, które wymownym gestem wyraża Dzieciątko Jezus. Jako "Stella Maris", wiedzie lud od niebezpieczeństw i zguby (co symbolizuje morze) do portu Zbawienia. 
Poświadczone w inskrypcjach określenie "Felicitas Perpetua" nie utożsamia wyłącznie świętych męczennic, ale ma również charakter alegoryczny. Jest to wyobrażenie stanu wiecznej szczęśliwości, oglądania w Królestwie Niebieskim Boga twarzą w twarz, co stanowi kwintesencję "Świętej Rozmowy". Święte Felicyta i Perpetua jednocześnie personifikują doskonałość świata wiecznego oraz sens męczarni, które przeżyły u kresu życia i sens ofiarności w głoszeniu Bożej Prawdy. Plastyczne i stylistyczne skontrastowanie sfery niebiańskiej i ziemskiej w obrazie z Wróblewa ma uzasadnienie ideowe i źródłowe: przeciwstawiono tu poświadczony w "Żywotach świętych Felicyty i Perpetui" dramat rozbitków na symbolizującym męczarnię morzu z niebiańską, wieczną szczęśliwością. 
Domniemana fundacja Jana Lubrańskiego.
Kult świętych Felicyty i Perpetui propagował biskup poznański Jan Lubrański, który zlecił m.in. wykonanie zachowanego w zbiorach Biblioteki Jagiellońskiej brewiarza "Viaticum Poznaniense", datowanego na rok 1513. W brewiarzu znajduje się m.in. wspomniany "Żywot świętych Felicyty i Perpetui", wątki wiecznej szczęśliwości oraz morza symbolizującego niebezpieczeństwo. Retabulum, którego część stanowi zachowany obraz zostało najprawdopodobniej wykonane na zlecenie wspomnianego biskupa, przypuszczalnie do kaplicy w Psałterii lub do sąsiadującej z nią kolegiatą Najświętszej Marii Panny na poznańskim Ostrowie Tumskim. 
Problematyka formy i stylu.
Dotychczasowy stan badań wpisuje obraz "Marii z Dzieciątkiem oraz świętymi Felicytą i Perpetuą" w szeroki kontekst malarstwa wielkopolskiego. Poświadczają to podobieństwa m.in. do tryptyku z Warty (głowa Marii, koloryt, kostiumologia), predelli w kościele w Kaźmierzu (identyczne tło, podobny koloryt), obrazu w Biechowie koło Wrześni (podobieństwa w postaci Dzieciątka oraz w mniejszym stopniu Marii). Charakterystycznym elementem obrazu z Wróblewa jest plastyczne i stylistyczne skontrastowanie idealizowanej sfery niebiańskiej ukazanej zgodnie z tradycją gotycką z typową dla renesansu empiryczną ziemską rzeczywistością, którą tworzy wpisany w nastrojową, rozległą scenerię krajobrazową dramat człowieka. Prócz malarstwa wielkopolskiego, (zwłaszcza twórczość Mistrza z Warty) autor "Marii z Dzieciątkiem oraz ze świętymi Felicytą i Perpetuą" prawdopodobnie był zaznajomiony z malarstwem szkoły naddunajskiej i kręgu Lucasa Cranacha Starszego, głównie okresu wiedeńskiego. Kunsztownie i trójwymiarowo malowane postaci oraz ich bogato zdobione kostiumy są interpretowane jako substytut kosztowniejszych, snycerskich, szafiastych retabulów ołtarzowych, których produkcja około 1500 roku przeżywała apogeum.

</doc>
<doc id="2831784" url="https://pl.wikipedia.org/wiki?curid=2831784" title="Benedicte Cronier">
Benedicte Cronier



</doc>
<doc id="2831785" url="https://pl.wikipedia.org/wiki?curid=2831785" title="Dekanat Kolbuszowa Wschód">
Dekanat Kolbuszowa Wschód

Dekanat Kolbuszowa Wschód – dekanat diecezji rzeszowskiej składający się z 7 parafii, powstały w wyniku podziału dekanatu Kolbuszowa w 2012 r.:

</doc>
<doc id="2831786" url="https://pl.wikipedia.org/wiki?curid=2831786" title="Dekanat Kolbuszowa Zachód">
Dekanat Kolbuszowa Zachód

Dekanat Kolbuszowa Zachód – dekanat diecezji rzeszowskiej składający się z 7 parafii, powstały w wyniku podziału Dekanatu Kolbuszowa w 2012 r.:

</doc>
<doc id="2831787" url="https://pl.wikipedia.org/wiki?curid=2831787" title="Wróg numer jeden">
Wróg numer jeden

Wróg numer jeden (ang. "Zero Dark Thirty") − amerykański dramat sensacyjny (thriller szpiegowski) w reżyserii Kathryn Bigelow z 2012 roku. Scenariusz filmu opracował Mark Boal, który również współpracował z Bigelow przy jej nagrodzonym Oscarem filmie "The Hurt Locker. W pułapce wojny".
Światowa premiera filmu odbyła się 19 grudnia 2012 roku. Polska premiera filmu nastąpiła 11 stycznia 2013 roku. Obraz do kin wprowadziła firma dystrybucyjna Monolith Films.
Fabuła.
Film przedstawia historię ponad dziesięcioletniego poszukiwania Usamy ibn Ladina przez agentów Central Intelligence Agency, od czasu ataku na WTC i Pentagon z 11 września 2001 roku aż do oblężenia i śmierci terrorysty w maju 2011.
Odbiór.
Box office.
Budżet filmu wyniósł 40 milionów dolarów. W Stanach Zjednoczonych i Kanadzie film zarobił niecałe 96 mln USD. W innych krajach przychody wyniosły 37 mln dolarów, a łączne przychody prawie 133 miliony.
Krytyka w mediach.
Film spotkał się z bardzo dobrą reakcją krytyków. W serwisie Rotten Tomatoes 91% z 292 recenzji jest pozytywne, a średnia ocen wyniosła 8,59/10. Na portalu Metacritic średnia ocen z 46 recenzji wyniosła 95 punktów na 100.

</doc>
<doc id="2831788" url="https://pl.wikipedia.org/wiki?curid=2831788" title="David Balam">
David Balam

David D. Balam – kanadyjski astronom. 
Pracuje na Wydziale Fizyki i Astronomii University of Victoria w Kolumbii Brytyjskiej oraz podległym tej uczelni Dominion Astrophysical Observatory w Saanich.
Odkrył 57 planetoid, w tym 55 samodzielnie. Do jego odkryć należą m.in. (150145) Uvic, nazwana na cześć University of Victoria, a także (197856) Tafelmusik, której nazwa pochodzi od kanadyjskiej barokowej orkiestry Tafelmusik Baroque Orchestra, występującej w Toronto.
Jego imieniem nazwano planetoidę (3749) Balam, a także kometę Zhu-Balama, którą odkrył niezależnie od chińskiego astronoma Gin Zhu.

</doc>
<doc id="2831790" url="https://pl.wikipedia.org/wiki?curid=2831790" title="Weiyuan (meteoryt)">
Weiyuan (meteoryt)

Weiyuan – meteoryt żelazno-kamienny należący do mezosyderytów, znaleziony w 1978 roku w chińskiej prowincji Gansu. Meteoryt Weiyuan jest jednym z trzech zatwierdzonych meteorytów znalezionych w tej prowincji.

</doc>
<doc id="2831792" url="https://pl.wikipedia.org/wiki?curid=2831792" title="Meteoryt Weiyuan">
Meteoryt Weiyuan



</doc>
<doc id="2831795" url="https://pl.wikipedia.org/wiki?curid=2831795" title="Nicolas Eymeric">
Nicolas Eymeric

Nicolas Eymeric (ur. ok. 1316 – zm. 4 stycznia 1399) – aragoński dominikanin, inkwizytor i teolog, autor podręcznika dla inkwizytorów "Directorium Inquisitorum".
Życiorys.
Pochodził z Girony w Katalonii i 4 sierpnia 1334 wstąpił do miejscowego klasztoru dominikanów. Studiował w Tuluzie i Paryżu, uzyskując tytuł doktora teologii (1352). Na początku 1357 został mianowany jednym z inkwizytorów generalnych królestwa Aragonii. Jego nominacja niemal od początku była kontestowana i w rezultacie w 1360 zrezygnował. W 1362 kapituła generalna zakonu w Ferrarze mianowała go wikariuszem aragońskiej prowincji zakonnej. Krótko potem Eymeric był jednym z kandydatów na prowincjała Aragonii; jego rywalem był Bernard Ermengaudi (również inkwizytor). Wobec niemożności osiągnięcia kompromisu przez aragońskich dominikanów papież Urban V mianował prowincjałem Jaume Domènecha, inkwizytora królestwa Majorki.
Wkrótce Eymeric odzyskał urząd inkwizytora (być może już w 1361, z pewnością w 1365). Był przeciwnikiem popieranych przez dwór królewski nauk Rajmunda Lullusa (zm. 1315), dopatrując się w nich wielu herezji. Doprowadziło to do licznych konfliktów między nim a królem Piotrem IV, a potem jego następcą Janem I. Sojusznikiem króla był rywal Eymerica, inkwizytor Bernard Ermengaudi. Dwukrotnie (1376–1378 i 1393–1397) Eymeric musiał udawać się na wygnanie na dwór papieski w Awinionie.
Nicolas Eymeric był obecny w Rzymie podczas Konklawe w kwietniu 1378, które zapoczątkowało wielką schizmę zachodnią w Kościele katolickim. Eymeric zdecydowanie opowiedział się przeciwko legalności wyboru Urbana VI i pozostał gorącym zwolennikiem wybranego we wrześniu 1378 antypapieża Klemensa VII, a później także jego następcy (od 1394) Benedykta XIII.
Nicolas Eymeric zmarł 4 stycznia 1399 w konwencie dominikańskim w Gironie, dokąd powrócił w 1397.
Działalność inkwizytorska.
Z uwagi na zaginięcie archiwów inkwizycji aragońskiej z XIV wieku niewiele wiadomo o działalności inkwizycyjnej Eymerica. Na podstawie jego własnych pism oraz wzmianek w innych źródłach wiadomo, że spalił on co najmniej jednego heretyka (Mikołaja z Kalabrii, ok. 1357) i skazał na wieczne więzienie co najmniej trzy inne osoby (Bartolo Janevisio ok. 1369, oskarżony o magię żyd Astrucchio de Piera ok. 1371 i ksiądz Pedro de Ceplanes z Walencji ok. 1390). Śledztwo przeciwko zwolennikom teorii Rajmunda Lullusa w Walencji na początku lat 90. XIV nie zakończyło się wyrokami z powodu interwencji króla Jana I, która doprowadziła do wygnania Eymerica z Aragonii.
Wiadomo też, że Eymeric prowadził procesy przeciwko nekromantom, którym skonfiskował i spalił grimuary takie jak "Stół Salomona" czy "Skarbiec nekromancji". O tych procesach jednak nic bliżej nie wiadomo.
Dzieła.
Eymeric jest autorem jednego z najbardziej znanych i swego czasu najszerzej rozpowszechnionych podręcznika dla inkwizytorów, zatytułowanego Directorium Inquisitorum. Został on ukończony około 1376, a wydano go drukiem w 1503 w Barcelonie, w 1578, 1585 i 1587 w Rzymie oraz w 1595 i 1607 w Wenecji.
Oprócz "Directorium Inquisitorum" Eymeric napisał także wiele innych prac teologicznych, prawniczych i polemicznych, m.in.:

</doc>
<doc id="2831799" url="https://pl.wikipedia.org/wiki?curid=2831799" title="Feliks Paździorek">
Feliks Paździorek

Feliks Paździorek (ur. 26 maja 1874 w Pszczewie, zm. 24 marca 1955 tamże) – jeden z głównych działaczy polonijnych w Pszczewie, był prezesem lokalnego koła Rodła oraz pierwszym i ostatnim powojennym burmistrzem Pszczewa aż do utraty praw miejskich przez miejscowość 31 sierpnia 1945.
Życiorys.
Był synem szewca z Pszczewa, Stanisława i Moniki z domu Gładysz, gospodyni domowej. Był starszym bratem Ignacego, który także działał w polskim ruchu narodowym. W młodości ukończył szkołę podstawową w Pszczewie i uczył się zawodu szewca od ojca. Po zdaniu egzaminów został mistrzem szewskim i otworzył własny warsztat. Od 1901 należał do Towarzystwa Robotników Polskich w Pszczewie, będąc przez pewien okres skarbnikiem. Był również kontrolerem a następnie, tak jak wcześniej jego ojciec, kasjerem. Funkcję tę pełnił do likwidacji banku przez władze niemieckie 2 kwietnia 1940 roku. W czasie powstania wielkopolskiego agitował za niepodległą Polską biorąc następnie udział w akcji protestacyjnej na rzecz przyłączenia Pszczewa i okolic do Polski, i nakłaniając polskich komisarzy Andrzejewskiego i hr. Mielżyńskiego do obrony interesów polskiej ludności Pszczewa. W sierpniu 1919 roku wraz z Ludwikiem Wittchenem oraz Kazimierzem Kowalskim przedłożył przybyłej do Pszczewa delegacji Międzynarodowej Komisji Granicznej memoriał i protest przeciwko pozostawieniu Pszczewa w granicach Niemiec. Starania te nie przyniosły skutku.
Od 1923 roku Feliks Paździorek brał aktywny udział w działalności pszczewskiego koła Związku Polaków w Niemczech, którego był współzałożycielem. Na krótko przed końcem wojny został prezesem koła (po Albinie Pujanku) i pełnił tę funkcję do wybuchy II wojny światowej. Opiekował się pszczewskim Towarzystwem Młodzieży Polskiej, w którym działała także jego córka, a którego prezesem był Bronisław Pujanek zaś sekretarzem Waleria Misiewicz z Szarcza. Bracia Paździorkowie działali na rzecz polskiego czytelnictwa sprowadzając książki i czasopisma z Poznania. Feliks był mężem zaufania Polskiej Partii Ludowej i współpracował z ks. dr Bolesławem Domańskim. Zasiadł też w radzie miejskiej.
Feliks Paździorek zasłynął walką o szkołę polską w Pszczewie. Do jej powstania nie dopuściły jednak władze niemieckie. Szczególnie ostro agitował przeciwko polskiej szkole niemiecki nauczyciel w Szarczu.
Po wybuchu II wojny światowej władze niemieckie skonfiskowały majątek Paździorka i zamknęły jego warsztat, jego samego wysyłając na półroczne przymusowe roboty. Jego brata, Ignacego hitlerowcy wysłali do obozu koncentracyjnego w Oranienburgu. Feliks z powodu choroby nerek uniknął obozu i powrócił do Pszczewa gdzie spędził resztę wojny. W styczniu 1945 roku został mianowany przez nowe władze burmistrzem Pszczewa. Zmarł 24 marca 1955 roku w Pszczewie, gdzie został pochowany.

</doc>
<doc id="2831800" url="https://pl.wikipedia.org/wiki?curid=2831800" title="Nicholas Walters">
Nicholas Walters

Nicholas Walters (ur. 3 października 1982 w Montego Bay) – jamajski bokser, aktualny mistrz świata WBA Super w kategorii piórkowej.
Kariera zawodowa.
Karierę zawodową rozpoczął 2 sierpnia 2008. Do lipca 2012 stoczył 22 walki, wszystkie wygrywając. W tym czasie zdobył tytuł WBA Fedelatin w wadze piórkowej, który obronił czterokrotnie. 
8 grudnia 2012 otrzymał szansę walki o tytuł mistrzowski federacji WBA. Zmierzył się w Kingston z Daulisem Prescottem (Kolumbia) o wakujący, po rezygnacji Panamczyka Celestino Caballero, tytuł w wadze piórkowej. Zwyciężył przez techniczny nokaut w siódmej rundzie i został nowym mistrzem świata.
18 października 2014 w Kalifornii wygrał przez techniczny nokaut w szóstej rundzie z pięściarzem z Filipin Nonito Donaire (33-3, 21 KO).
13 czerwca 2015 w nowojorskiej Madison Square Garden wygrał jednogłośnie na punkty 119:108, 118:109 i 117:110 z Kolumbijczykiem Miguelem Marriagą (20-1, 18 KO). Jednak z powodu nie uzyskania wymaganego limitu został pozbawiony i nie obronił tytułu mistrza świata federacji WBA kategorii piórkowej, dodatkowo został ukarany 40 tysięcami dolarów.

</doc>
<doc id="2831802" url="https://pl.wikipedia.org/wiki?curid=2831802" title="Nagrobek Bolesława Chrobrego">
Nagrobek Bolesława Chrobrego

Nagrobek Bolesława Chrobrego (inc.: "Hic iacet in tumba princeps...") – średniowieczny polski epigraf w języku łacińskim, poświęcony Bolesławowi Chrobremu.
Okoliczności powstania.
Utwór zachował się w 10 kopiach, z których najstarsza pochodzi z 1490 r. "Nagrobek" wzmiankowano też wielokrotnie lub notowano jego incipit, począwszy od roku 1422. Badacze nie są zgodni w kwestii czasu powstania oryginału i pierwotnego brzmienia niektórych wyrazów oraz układu wersów. Według niektórych tekst mógł zostać napisany w XIV w., zaś autorem mógł być biskup poznański Jan Łodzia – twórca hymnów religijnych. Inni badacze sugerują, że utwór powstał w XII, a nawet w XI w. Epigraf znajdował się w katedrze poznańskiej na wzniesionym w XIV w. przez Kazimierza Wielkiego grobowcu Bolesława Chrobrego, zniszczonym w XVIII w. Grobowiec wykorzystywał prawdopodobnie starszą płytę inskrypcyjną. 
Budowa i treść utworu.
Utwór składa się z 14 wersów leonińskich, w których wyrazy przed średniówką są rymowane z wyrazami na końcu wersu, zaś współbrzmienie obejmuje dwie głoski.
Pierwszy wers, jedyny napisany w 3 osobie liczby pojedynczej, zawiera określenie "władca, szlachetna gołębica", będące odmianą toposu "sine felle columba" (gołębica bez skazy), który funkcjonował od IV w. i cieszył się popularnością w średniowiecznych epitafiach. Odmienna forma gramatyczna pierwszego wersu może wynikać z tego, że został on dodany później do istniejącego już utworu.
Od drugiego wersu wypowiedź kierowana jest w 2 osobie liczby pojedynczej do zmarłego króla. Taka konwencja była ówcześnie dość nietypowa, ponieważ w średniowiecznych epitafiach dominował monolog zmarłego skierowany do żyjących. Również aklamacje pochwalne (np. "Sławny wodzu, chwała ci, mężny Bolesławie") nie były często spotykanie w średniowiecznej epigrafice.
W "Nagrobku" łączą się dwa wątki treściowe. Pierwszy stanowi pochwałę Bolesława jako chrześcijanina i zawiera elementy wspólne z ówczesną hagiografią (np. określenie "athleta Cristi" – zapaśnik Boga – używane też przez Brunona z Kwerfurtu w stosunku do św. Wojciecha). Drugi wątek jest pochwałą Bolesława jako króla. Władca ukazany jest jako zdobywca, zwycięski wódz podbijający liczne ziemie, sławny i silny książę. Pojawia się też nawiązanie do zjazdu gnieźnieńskiego i otrzymania korony królewskiej.

</doc>
<doc id="2831807" url="https://pl.wikipedia.org/wiki?curid=2831807" title="Wydział Nauk Technicznych Dolnośląskiej Szkoły Wyższej">
Wydział Nauk Technicznych Dolnośląskiej Szkoły Wyższej

Wydział Nauk Technicznych Dolnośląskiej Szkoły Wyższej (WNT DSW) - jeden z 4 wydziałów Dolnośląskiej Szkoły Wyższej powstały w 2008 roku jako jedna z najmłodszych jednostek tej uczelni. Kształci studentów na dwóch podstawowych kierunkach zaliczanych do nauk technicznych, na studiach stacjonarnych oraz niestacjonarnych.
W ramach Wydziału Nauk Technicznych znajdują się 1 instytut, 1 pracownia naukowa oraz 1 centrum naukowe. Aktualnie zatrudnionych jest 8 pracowników naukowo-dydaktycznych (z czego 1 z tytułem profesora, 2 ze stopniem naukowym doktora habilitowanego i 5 ze stopniem naukowym doktora).
Historia.
Wydział Nauk Technicznych należy do najmłodszych wydziałów Dolnośląskiej Szkoły Wyższej we Wrocławiu. Powstały na mocy decyzji Senatu tej uczelni z 30 stycznia 2008 roku. Jego powołanie wiązało się z rozwojem kierunków technicznych na wrocławskiej uczelni. W maju tego samego roku wydział uzyskał uprawnienia do prowadzenia studiów pierwszego stopnia na kierunku geodezja i kartografia natomiast we wrześniu 2008 roku uzyskał zgodę do prowadzenia studiów na kierunku nawigacja.
Kierunki kształcenia.
Wydział Nauk Technicznych prowadzi następujące kierunki i specjalności studiów:
Struktura organizacyjna.
Instytut Geodezji.
W Instytucie Geodezji pracują:

</doc>
<doc id="2831812" url="https://pl.wikipedia.org/wiki?curid=2831812" title="Schronisko Andrejcová">
Schronisko Andrejcová

Schronisko Andrejcová (słow. "Útulňa Andrejcová") – schronisko turystyczne na Słowacji, w Niżnych Tatrach, pod szczytem Andrejcová (1520 m).
Przy marszu głównym grzbietem Niżnych Tatr wolno nocować według Regulaminu Parku Narodowego Niżne Tatry ("NAPANT-u") tylko w niektórych miejscach. Jednym z nich jest schronisko turystyczne pod Andrejcovą i jego bliska okolica. Woda jest dostępna bezpośrednio na grzbiecie bez konieczności schodzenia w dół i tracenia wysokości.
Opis.
Schron znajduje się około 80 metrów na północ od skrzyżowania szlaków pod Andrejcovą. Idąc od Veľkiej Vápenicy widać go ze szlaku. Z przeciwnego kierunku – przy schodzeniu z Andrejcovej – widok nań zasłania kosodrzewina, a kto go nie zauważy (np. po ciemku, podczas mgły), może go minąć.
Bezpośrednio przed schronem jest pod daszkiem obfite źródło, a wyżej jest palenisko. Przy nim i pomiędzy kosodrzewiną wzdłuż prowadzącego tu szlaku są wygodne miejsca do rozbicia namiotów.
Po około 40 latach swojego istnienia doczekał się ten popularny schron na głównym grzbiecie Niżnych Tatr remontu. Tego zadania podjął się SZOPK Nízke Tatry we współpracy z NAPANT-em. Fundusze zostały zebrana w ramach programu „Odnówmy Tatry” (słow. "Obnovme Tatry").
Ogólna charakterystyka schronu nie zmieniła się – jest to prosta drewniana budowla na murowanym fundamencie. Powstał nowy przedsionek, pod którym jest drewutnia. Całkowicie nowy jest gontowy dach, wzmocniona jest jego konstrukcja. Schron ma nowe okna, drzwi i inne drobne elementy. Do głównego, jedynego pomieszczenia, przybyły dwa nowe, więc schron ma całkowicie trzy przestrzenie mieszkalne:
Całkowita pojemność schronu wynosi teraz (2012 r.) około 30 osób, przy większym tłoku oczywiście więcej. Remont przyniósł istotną zmianę – sławojkę. Rozwiązał się tym samym znany problem w postaci zanieczyszczonych okolic schronu. Sławojka jest przenośna, więc po jej wypełnieniu można ją przenieść kawałek dalej. Troszczy się o schron zarząd NAPANT-u. Jego strażnicy nie tylko wywożą odpady z kontenera (około 2-3 razy rocznie, według potrzeb), ale uzupełniają zapas drewna i utrzymują schron.
Przy schronisku w sezonie turystycznym działa bufet.
Szlaki turystyczne.
Obok schroniska biegnie główny szlak graniowy Niżnych Tatr – Cesta hrdinov SNP (czerwony). Przy schronisku dołącza do niego niebieski szlak z miejscowości Pohorelá, a w bliskiej odległości od schroniska z miejscowości Liptovská Teplička.

</doc>
<doc id="2831814" url="https://pl.wikipedia.org/wiki?curid=2831814" title="Krajobraz z Cefalusem i Prokris">
Krajobraz z Cefalusem i Prokris

Krajobraz z Cefalusem i Prokris – obraz olejny francuskiego malarza Claude’a Lorraina
Temat obrazu został zaczerpnięty z poematu Owidiusza, w którym opowiada o sile miłości i zazdrości dwojga kochanków, świeżo zaślubionych małżonków Kefalosa, syna boga Hermesa i Prokris, córki króla Aten. Zobrazowany epizod nie pochodzi z poematu.
Opis obrazu.
Historia Prokris i Cefalusa była dla Lorraina jedynie pretekstem do namalowania kolejnego pejzażu wzorowanego na bliskiej Rzymu Kampanii. Artysta nie trzymał się ściśle treści mitu. Kochankowie, ukazani po prawej stronie stoją naprzeciw siebie. Pomiędzy nimi stoi bogini Diana, która stara się ich pogodzić po rozłące. U ich stóp stoi pies – podarunek Diany. Z prawej strony w tle znajduje się czwarta, niezidentyfikowana osoba, która trzyma drugi z podarunków, włócznię. Większą część obrazu stanowi krajobraz z widocznymi antycznymi ruinami na horyzoncie.

</doc>
<doc id="2831818" url="https://pl.wikipedia.org/wiki?curid=2831818" title="Pomnik bitwy pod Sokołowem">
Pomnik bitwy pod Sokołowem

Pomnik bitwy pod Sokołowem – pomnik upamiętniający ofiary bitwy pod Sokołowem stoczonej 2 maja 1848 w czasie powstania wielkopolskiego 1848. W bitwie tej naprzeciw wojskom pruskim dowodzonym przez gen. A. Hirschfelda stanął oddział powstańców polskich wraz z tutejszymi chłopami pod dowództwem Ludwika Mierosławskiego. W zwycięskiej potyczce dla Polaków zginęło ponad 300 powstańców. Wydarzenie to upamiętnia również "Pieśń o 1848 roku". Pomnik wykonano według wskazówek Cypriana Kamila Norwida, który pisał w jednym ze swoich listów: "...Niech na pomniku dla poległych będzie lemiesz i szabla w krzyż złożone, a nad niemi drugi krzyż. A ten pomnik niech będzie na usypanej wpierw mogiłce, bo mogiła rzecz ważna w symbolice słowiańskiej".
Lokalizacja.
Pomnik znajduje się przy drodze krajowej nr 15 na skraju wsi Sokołowo niedaleko miasta Września w powiecie wrzesińskim, w województwie wielkopolskim.
Historia pomnika.
Pomnik wzniesiono jesienią 1848, jego uroczyste poświęcenie odbyło się 23 listopada 1848. W 1926 dzięki hojności hrabiego Mycielskiego obiekt ogrodzono płotem ze stylizowanych kos bojowych. W czasie okupacji niemieckiej pomnik został zniszczony przez hitlerowców. Po II wojnie światowej w 1945 obiekt został zrekonstruowany, natomiast w 1961 pomnik umieszczono na ośmiometrowym kurhanie. W 1998 obiekt został odnowiony z okazji 150. rocznicy Wiosny Ludów.

</doc>
<doc id="2831819" url="https://pl.wikipedia.org/wiki?curid=2831819" title="Przepływ pracy">
Przepływ pracy



</doc>
<doc id="2831820" url="https://pl.wikipedia.org/wiki?curid=2831820" title="Evelynn">
Evelynn



</doc>
<doc id="2831821" url="https://pl.wikipedia.org/wiki?curid=2831821" title="Oprogramowanie do pracy grupowej">
Oprogramowanie do pracy grupowej

Oprogramowanie do pracy grupowej (ang. "groupware", oprogramowanie grupowe, oprogramowanie do pracy zespołowej) – oprogramowanie, którego celem jest wspomaganie pracy grupowej realizowanej zarówno przez użytkowników pracujących w jednym miejscu jak i rozproszonych geograficznie. Oprogramowanie takie umożliwia użytkownikom jednoczesną pracę na wspólnych danych oraz udostępnia mechanizmy pozwalające na koordynację działań oraz śledzenie ich przebiegu.
Do narzędzi które mogą wchodzić w skład oprogramowania do pracy grupowej należą m.in. poczta elektroniczna ("e-mail"), czat tekstowy i głosowy, wideokonferencje, grupy dyskusyjne, wirtualne tablice, dokumenty współdzielone, kalendarz czy harmonogram grupowy. Jednym z pierwszych programów typu "groupware" dostępnych na rynku był Lotus Notes.
Najbardziej rozbudowanymi systemami pracy grupowej są Systemy Elektronicznego Obiegu Dokumentów (EOD) (ang. Document Management System). W obszarze Obsługi Klienta system taki może też być rozszerzony o moduł Elektronicznej Skrzynki Podawczej. Najbardziej popularną Elektroniczną Skrzynką Podawczą (ESP) w Polsce jest platforma ePUAP wykorzystywana w sektorze publicznym. Duże firmy najczęściej wdrażają własne moduły ESP lub całe systemy klasy EOD, których jednym z modułów jest właśnie Elektroniczna Skrzynka Podawcza. 

</doc>
<doc id="2831822" url="https://pl.wikipedia.org/wiki?curid=2831822" title="Groupware">
Groupware



</doc>
<doc id="2831823" url="https://pl.wikipedia.org/wiki?curid=2831823" title="Lychnis flos-jovis">
Lychnis flos-jovis



</doc>
<doc id="2831824" url="https://pl.wikipedia.org/wiki?curid=2831824" title="Les Misérables (film)">
Les Misérables (film)



</doc>
<doc id="2831826" url="https://pl.wikipedia.org/wiki?curid=2831826" title="Guy Leclerc">
Guy Leclerc

Guy Leclerc (ur. 5 października 1955 w Montrealu) – kanadyjski piłkarz wodny, uczestnik Letnich Igrzysk Olimpijskich 1972 i 1976.
Na igrzyskach w Monachium, Leclerc reprezentował Kanadę w kilku meczach, w których nie zdobył jednak żadnego gola. W klasyfikacji końcowej, jego drużyna uplasowała się na ostatnim 16. miejscu.
W 1976 roku na igrzyskach w Montrealu, Leclerc także wystąpił w kilku spotkaniach, ponownie nie zdobywając jednak żadnej bramki. Na tym turnieju, Kanada uplasowała się na dziewiątym miejscu.
W 1979 roku, Leclerc – wraz z kolegami z reprezentacji – zdobył brązowy medal na igrzyskach panamerykańskich, które odbywały się w San Juan w Portoryko.

</doc>
<doc id="2831827" url="https://pl.wikipedia.org/wiki?curid=2831827" title="Cor Schuuring">
Cor Schuuring

Cornelis "Cor" Schuuring (ur. 30 marca 1942 w Amsterdamie) – holenderski kolarz torowy i szosowy, brązowy medalista olimpijski.
Kariera.
Największy sukces w karierze Cor Schuuring osiągnął w 1964 roku, kiedy wspólnie z Gerardem Koelem, Henkiem Cornelisse i Jacobem Oudkerkiem zdobył brązowy medal w drużynowym wyścigu na dochodzenie podczas igrzysk olimpijskich w Tokio. Był to jedyny medal wywalczony przez Schuuringa na międzynarodowej imprezie tej rangi oraz jego jedyny start olimpijski. Dwukrotnie zdobywał medale torowych mistrzostw Holandii, ale nigdy nie zwyciężył. Startował także w wyścigach szosowych, wygrywając między innymi w Dwars door Gendringen i klasyfikacji generalnej Olympia's Tour w 1964 roku oraz Rotterdam-Katendrecht w 1968 roku. W 1962 roku zdobył złoty medal w wyścigu ze startu wspólnego amatorów na szosowych mistrzostwach kraju. Nigdy jednak nie zdobył medalu na szosowych ani torowych mistrzostwach świata.

</doc>
<doc id="2831828" url="https://pl.wikipedia.org/wiki?curid=2831828" title="Zagrody (gromada w powiecie kieleckim)">
Zagrody (gromada w powiecie kieleckim)

Zagrody (od 31 XII 1961 "Sitkówka") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zagrody z siedzibą GRN w Zagrodach utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Zagrody i Szewce oraz miejscowość Słowik z dotychczasowej gromady Zalesie ze zniesionej gminy Korzecko oraz stacja kolejowa Sitkówka, osada letniskowa Słowik-Willa i przystanek kolejowy Słowik z dotychczasowej gromady Posłowice ze zniesionej gminy Dyminy w tymże powiecie. Dla gromady ustalono 18 członków gromadzkiej rady narodowej.
31 grudnia 1961 do gromady Zagrody przyłączono a) wieś Kowala ze zniesionej gromady Bilcza i b) osadę młyńską Sitkowieckie Nowiny z gromady Chęciny; z gromady Zagrody wyłączono natomiast a) wsie Szewce i Zawada włączając je do gromady Chęciny i b) wieś Słowik Zalesie włączając ją do gromady Białogon; po manewrach tych gromadę Zagrody zniesiono przez przeniesienie siedziby GRN z Zagród do Sitkówki i przemianowanie jednostki na "gromada Sitkówka".

</doc>
<doc id="2831829" url="https://pl.wikipedia.org/wiki?curid=2831829" title="Rykoszyn (gromada)">
Rykoszyn (gromada)

Rykoszyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rykoszyn z siedzibą GRN w Rykoszynie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Rykoszyn ze zniesionej gminy Piekoszów i Gałęzice ze zniesionej gminy Zajączków w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 1 stycznia 1959, a jej obszar włączono do gromad Zajączków (wieś Gałęzice i kolonię Skałka) i Piekoszów (wieś Rykoszyn i kolonię Rykoszyn) w tymże powiecie.

</doc>
<doc id="2831831" url="https://pl.wikipedia.org/wiki?curid=2831831" title="Viktor Bromer">
Viktor Bromer

Viktor Bregner Bromer (ur. 20 kwietnia 1993 w Aarhus) – duński pływak, mistrz i wicemistrz Europy na basenie 50 m oraz wicemistrz Europy na basenie 25 m na 200 m stylem motylkowym.
Specjalizuje się w pływaniu stylem motylkowym i zmiennym.

</doc>
<doc id="2831832" url="https://pl.wikipedia.org/wiki?curid=2831832" title="Gerard Koel">
Gerard Koel

Gerard Hendrik Koel (ur. 16 stycznia 1941 w Amsterdamie) – holenderski kolarz torowy i szosowy, brązowy medalista olimpijski.
Kariera.
Największy sukces w karierze Gerard Koel osiągnął w 1964 roku, kiedy wspólnie z Corem Schuuringiem, Henkiem Cornelisse i Jacobem Oudkerkiem zdobył brązowy medal w drużynowym wyścigu na dochodzenie podczas igrzysk olimpijskich w Tokio. Był to jedyny medal wywalczony przez Koela na międzynarodowej imprezie tej rangi oraz jego jedyny start olimpijski. Wielokrotnie zdobywał medale torowych mistrzostw Holandii, w tym pięć złotych. Startował także w wyścigach szosowych, gdzie jego największym sukcesem było zwycięstwo w kryterium w rodzinnym Amsterdamie. Nigdy nie zdobył medalu na szosowych ani torowych mistrzostwach świata.

</doc>
<doc id="2831833" url="https://pl.wikipedia.org/wiki?curid=2831833" title="Sorbin (gromada)">
Sorbin (gromada)

Sorbin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sorbin z siedzibą GRN w Sorbinie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Sorbin i Zbrojów ze zniesionej gminy Bliżyn i Odrowążek i Nowy Odrowążek ze zniesionej gminy Samsonów w powiecie kieleckim oraz obszar dotychczasowej gromady Nowki ze zniesionej gminy Odrowąż w powiecie koneckim. Dla gromady ustalono 20 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Odrowąż w powiecie koneckim (wieś Nowki) oraz – w powiecie kieleckim – do gromady Bliżyn (wsie Sorbin i Zbrojów) i do nowo utworzonej gromady Kucębów (pozostały obszar).

</doc>
<doc id="2831834" url="https://pl.wikipedia.org/wiki?curid=2831834" title="Płaczków (gromada)">
Płaczków (gromada)

Płaczków (od 31 XII 1961 "Mroczków") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Płaczków z siedzibą GRN w Płaczkowie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Górki, Mroczków i Sobótka ze zniesionej gminy Bliżyn w powiecie kieleckim oraz obszar dotychczasowej gromady Płaczków ze zniesionej gminy Odrowąż w powiecie koneckim. Dla gromady ustalono 20 członków gromadzkiej rady narodowej.
31 grudnia 1959 gromadę włączono do powiatu koneckiego w tymże województwie.
Gromadę zniesiono 31 grudnia 1961 przez przeniesienie siedziby GRN z Płaczkowa do Mroczkowa i zmianę nazwy jednostki na "gromada Mroczków".

</doc>
<doc id="2831835" url="https://pl.wikipedia.org/wiki?curid=2831835" title="Makoszyn (gromada)">
Makoszyn (gromada)

Makoszyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Makoszyn z siedzibą GRN w Makoszynie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Makoszyn ze zniesionej gminy Cisów i Lechów ze zniesionej gminy Bieliny w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1959, a jej obszar włączono do nowo utworzonej gromady Belno w tymże powiecie.

</doc>
<doc id="2831836" url="https://pl.wikipedia.org/wiki?curid=2831836" title="Henk Cornelisse">
Henk Cornelisse

Hendrik Jan Willem "Henk" Cornelisse (ur. 16 listopada 1940 w Amsterdamie) – holenderski kolarz torowy i szosowy, brązowy medalista olimpijski.
Kariera.
Największy sukces w karierze Henk Cornelisse osiągnął w 1964 roku, kiedy wspólnie z Corem Schuuringiem, Gerardem Koelem i Jacobem Oudkerkiem zdobył brązowy medal w drużynowym wyścigu na dochodzenie podczas igrzysk olimpijskich w Tokio. Był to jedyny medal wywalczony przez Cornelisse na międzynarodowej imprezie tej rangi oraz jego jedyny start olimpijski. Startował także w wyścigach szosowych, wygrywając między innymi Ronde van Friesland, Ronde van Noord-Holland i Ronde van Overijssel w 1962 roku. Nigdy nie zdobył medalu na szosowych ani torowych mistrzostwach świata.

</doc>
<doc id="2831837" url="https://pl.wikipedia.org/wiki?curid=2831837" title="Stefania Pirozzi">
Stefania Pirozzi

Stefania Pirozzi (ur. 16 grudnia 1993 w Benewent) – włoska pływaczka, specjalizująca się głównie w stylu motylkowym i zmiennym.
Wicemistrzyni Europy na krótkim basenie z Chartres (2012) na 200 m stylem motylkowym. Trzykrotna medalistka mistrzostw Europy juniorów z Pragi (2009).
Uczestniczka igrzysk olimpijskich w Londynie (22. miejsce na 400 m stylem zmiennym).

</doc>
<doc id="2831838" url="https://pl.wikipedia.org/wiki?curid=2831838" title="Gózd Zaszosie (gromada)">
Gózd Zaszosie (gromada)

Gózd Zaszosie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gózd Zaszosie z siedzibą GRN w Goździe Zaszosiu (w obecnym brzmieniu "Gózd") utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Zalezianka, Jęgrzna i Gózd Zaszosie ze zniesionej gminy Suchedniów oraz Belno i Występa ze zniesionej gminy Samsonów w tymże powiecie. Dla gromady ustalono 24 członków gromadzkiej rady narodowej.
29 lutego 1956 z gromady Gózd Zaszosie wyłączono a) oddziały Nr Nr 92–94, 97–99, 102–108, 111–117, 120–135, 137–139, 142–146 i 154–157 nadleśnictwa Samsonów, włączając je do gromady Zagnańsk w tymże powiecie; oraz b) oddziały Nr Nr 15–21, 33–40, 57–64, 80–87 i 104–105 nadleśnictwa Zagnańsk, włączając je do gromady Kajetanów w tymże powiecie.
1 stycznia 1959 z gromady Gózd Zaszosie wyłączono wieś Belno włączając ją do gromady Zagnańsk w tymże powiecie.
Gromadę zniesiono 31 grudnia 1959, a jej obszar włączono do gromady Łączna w tymże powiecie.

</doc>
<doc id="2831839" url="https://pl.wikipedia.org/wiki?curid=2831839" title="Willi Fuggerer">
Willi Fuggerer

Willi Fuggerer (ur. 11 września 1941 w Norymberdze, zm. 2015) – niemiecki kolarz torowy reprezentujący RFN, brązowy medalista olimpijski.
Kariera.
Największy sukces w karierze Willi Fuggerer osiągnął w 1964 roku, kiedy wspólnie z Klausem Kobuschem zdobył brązowy medal w wyścigu tandemów podczas igrzysk olimpijskich w Tokio. W wyścigu o brązowy medal Niemcy pokonali ekipę Holandii. Był to jedyny medal wywalczony przez Fuggerera na międzynarodowej imprezie tej rangi. Na tych samych igrzyskach Fuggerer zajął ponadto piąte miejsce w sprincie indywidualnym. Wielokrotnie zdobywał medale torowych mistrzostw kraju, w tym dziewięć złotych. Nigdy nie zdobył medalu na torowych mistrzostwach świata.

</doc>
<doc id="2831841" url="https://pl.wikipedia.org/wiki?curid=2831841" title="Brzezinki (gromada w powiecie kieleckim)">
Brzezinki (gromada w powiecie kieleckim)

Brzezinki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brzezinki z siedzibą GRN w Brzezinkach utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Klonów ze zniesionej gminy Bodzentyn oraz Brzezinki, Ciekoty i Mąchocice-Scholasteria, a także miejscowość Mąchocie Zagórne z dotychczasowej gromady Mąchocie Kapitulne ze zniesionej gminy Dąbrowa w tymże powiecie. Dla gromady ustalono 17 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad Masłów (wsie Brzezinki i Barcza), Mąchocice (wsie Ciekoty, Mąchocice Scholasteria, Mąchocice Piszczelnia i Mąchocice Zagórne) i Łączna (wieś Klonów).

</doc>
<doc id="2831843" url="https://pl.wikipedia.org/wiki?curid=2831843" title="Bilcza (gromada)">
Bilcza (gromada)

Bilcza – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bilcza z siedzibą GRN w Bilczy utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Bilcza i Kowala ze zniesionej gminy Dyminy oraz Kuby Młyny ze zniesionej gminy Morawica w tymże powiecie. Dla gromady ustalono 20 członków gromadzkiej rady narodowej.
1 stycznia 1958 z gromady Bilcza wyłączono wieś Piaseczna Górka włączając ją do gromady Morawica w tymże powiecie.
1 stycznia 1959 z gromady Bilcza wyłączono wieś Kuby Młyny włączając ją do gromady Morawica w tymże powiecie.
31 grudnia 1961 gromadę zniesiono, a jej obszar włączono do gromady Dyminy (wieś Bilcza i leśniczówkę Chodcza) oraz do znoszonej gromady Zagrody, przemianowanej jednocześnie na "gromada Sitkówka" (wieś Kowala).

</doc>
<doc id="2831847" url="https://pl.wikipedia.org/wiki?curid=2831847" title="Weincke Island">
Weincke Island



</doc>
<doc id="2831848" url="https://pl.wikipedia.org/wiki?curid=2831848" title="Klocki LEGO">
Klocki LEGO



</doc>
<doc id="2831849" url="https://pl.wikipedia.org/wiki?curid=2831849" title="Wiktor Łogunow">
Wiktor Łogunow

Wiktor Aleksiejewicz Łogunow (ros. Виктор Алексеевич Логунов, ur. 21 lipca 1944 w Moskwie, zm. 10 października 2022) – radziecki kolarz torowy, srebrny medalista olimpijski.
Kariera.
Największy sukces w karierze Wiktor Łogunow osiągnął w 1964 roku, kiedy wspólnie z Imantsem Bodnieksem zdobył srebrny medal w wyścigu tandemów podczas igrzysk olimpijskich w Tokio. W zawodach tych reprezentanci ZSRR ulegli w finale ekipie Włoch w składzie: Angelo Damiano i Sergio Bianchetto. Był to jedyny medal wywalczony przez Łogunowa na międzynarodowej imprezie tej rangi. Na tych samych igrzyskach rywalizację w wyścigu na 1 km zakończył na dziewiątej pozycji. Nigdy nie zdobył medalu na torowych mistrzostwach świata. W latach 1966 — 1968 pięciokrotnie zdobywał medale torowych mistrzostw ZSRR. Ponadto w 1964 roku ustanowi rekord świata w wyścigu na 500 m.

</doc>
<doc id="2831850" url="https://pl.wikipedia.org/wiki?curid=2831850" title="Święta Katarzyna (gromada w powiecie kieleckim)">
Święta Katarzyna (gromada w powiecie kieleckim)

Święta Katarzyna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Święta Katarzyna z siedzibą GRN w Świętej Katarzynie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki wszedł obszar dotychczasowej gromady Św. Katarzyna oraz wieś Grabowa z dotychczasowej gromady Psary Stara Wieś ze zniesionej gminy Bodzentyn, a także obszar dotychczasowej gromady Wilków oraz wieś Krajno-Zagórze z dotychczasowej gromady Krajno I ze zniesionej gminy Górno w tymże powiecie, ponadto lasy Świętokrzyskiego Parku Narodowego, oddziały Nr Nr 74, 102–111, 138–148 i C1–C2 oraz całość lasów Nadleśnictwa Święta Katarzyna. Dla gromady ustalono 13 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Krajno.

</doc>
<doc id="2831851" url="https://pl.wikipedia.org/wiki?curid=2831851" title="Pieter Timmers">
Pieter Timmers

Pieter Timmers (ur. 21 stycznia 1988 w Neerpelt) – belgijski pływak, specjalizujący się głównie w stylu dowolnym.
Srebrny i brązowy medalista mistrzostw Europy na krótkim basenie z Chartres (2012) na 200 m stylem dowolnym oraz w sztafecie 4 × 50 m tym stylem.
Uczestnik igrzysk olimpijskich w Londynie na 100 m stylem dowolnym (12. miejsce) oraz w sztafetach 4 x 100 (8. miejsce) i 4 x 200 m stylem dowolnym (12. miejsce).
Podczas igrzysk olimpijskich w Rio de Janeiro zdobył srebro na dystansie 100 m stylem dowolnym uzyskując w finale czas 47,80. Płynął także w belgijskich sztafetach 4 x 100 i 4 x 200 m stylem dowolnym, które zajęły odpowiednio szóste i ósme miejsce.

</doc>
<doc id="2831852" url="https://pl.wikipedia.org/wiki?curid=2831852" title="Jewdokina Bukina">
Jewdokina Bukina



</doc>
<doc id="2831853" url="https://pl.wikipedia.org/wiki?curid=2831853" title="Huta (gromada w powiecie kieleckim)">
Huta (gromada w powiecie kieleckim)

Huta (alt. "Huta Nowa"; pod koniec "Nowa Huta") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Huta z siedzibą GRN w Hucie (Nowej) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki wszedł obszar dotychczasowej gromady Huta Nowa, Huta Nowa Podłysica, Huta Stara, Huta Stara Koszary, Huta Szklana i Bartoszowiny ze zniesionej gminy Bieliny w tymże powiecie oraz lasy Świętokrzyskiego Parku Narodowego, oddziały Nr Nr 149–155 i 175–181. Dla gromady ustalono 23 członków gromadzkiej rady narodowej.
Gromadę Nowa Huta zniesiono 1 stycznia 1969, a jej obszar włączono do gromad Bieliny (wsie Nowa Huta, Podłysica, Stara Huta, Stara Huta Koszary i Szklana Huta) i Nowa Słupia (wieś Bartoszowiny).
Zobacz też: gmina Huta Nowa.

</doc>
<doc id="2831855" url="https://pl.wikipedia.org/wiki?curid=2831855" title="Dębno (gromada w powiecie kieleckim)">
Dębno (gromada w powiecie kieleckim)

Dębno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dębno z siedzibą GRN w Dębnie utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki wszedł obszar dotychczasowej gromady Dębno i Jeziorko ze zniesionej gminy Słupia Nowa oraz Wola Szczygiełkowa ze zniesionej gminy Bodzentyn w powiecie kieleckim, ponadto osada młyńska Brandys z dotychczasowej gromady Grabków ze zniesionej gminy Tarczek w powiecie iłżeckim oraz lasy Świętokrzyskiego Parku Narodowego, oddziały Nr Nr 85–101, 121–137, 31–38, 46–54 i 64–65. Dla gromady ustalono 22 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromad Nowa Słupia (wsie Dębno i Jeziorko) i Bodzentyn (wieś Wola Szczygiełkowa).

</doc>
<doc id="2831856" url="https://pl.wikipedia.org/wiki?curid=2831856" title="Andriej Subbotin">
Andriej Subbotin

Andriej Nikołajewicz Subbotin (ros. Андрей Николаевич Субботин; ur. 1 lutego 1973 w Tomsku) – rosyjski hokeista, reprezentant Rosji.
Jego brat Dmitrij (ur. 1977) także został hokeistą.
Kariera klubowa.
Wychowanek Kiedra Tomsk. W barwach ZSRR uczestniczył w turnieju mistrzostw Europy juniorów do lat 18 edycji 1991. W sezonie 2002/2003 grał w kadrze seniorskiej Rosji.
Do 2013 zawodnik Nieftiechimika Niżniekamsk. Od połowy stycznia 2014 zawodnik Kubania Krasnodar.
12 grudnia 2011 rozegrał spotkanie numer 1000 w rozgrywkach hokejowych o Mistrzostwo Rosji. Dokonał tego w 22. sezonie i jako pierwszy zawodnik w historii (jako drugi Witalij Proszkin 24 stycznia 2012, jako trzeci Aleksiej Troszczinski 20 lutego 2012).

</doc>
<doc id="2831857" url="https://pl.wikipedia.org/wiki?curid=2831857" title="Imants Bodnieks">
Imants Bodnieks

Imants Bodnieks (ros. Имант Бодниекс, ur. 20 maja 1941 w Rydze) – radziecki kolarz torowy pochodzenia łotewskiego, srebrny medalista olimpijski.
Kariera.
Największy sukces w karierze Imants Bodnieks osiągnął w 1964 roku, kiedy wspólnie z Wiktorem Łogunowem zdobył srebrny medal w wyścigu tandemów podczas igrzysk olimpijskich w Tokio. W zawodach tych reprezentanci ZSRR ulegli w finale ekipie Włoch w składzie: Angelo Damiano i Sergio Bianchetto. Był to jedyny medal wywalczony przez Bodnieksa na międzynarodowej imprezie tej rangi. Na rozgrywanych cztery lata później igrzyskach olimpijskich w Meksyku wspólnie z Ihorem Cełowalnykowem w tej samej konkurencji zajął piątą pozycję. Wystartował również na igrzyskach w Rzymie w 1960 roku, gdzie odpadł we wczesnej fazie eliminacji sprintu. Nigdy nie zdobył medalu na torowych mistrzostwach świata.

</doc>
<doc id="2831858" url="https://pl.wikipedia.org/wiki?curid=2831858" title="Białogon (gromada)">
Białogon (gromada)

Białogon (od 1 I 1966 "Jaworznia") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Białogon z siedzibą GRN w Białogonie (obecnie w granicach Kielc) utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Białogon ze zniesionej gminy Niewachlów i Zalesie (bez miejscowości Słowik) ze zniesionej gminy Korzecko, ponadto wieś Dobromyśl z dotychczasowej gromady Janów ze zniesionej gminy Piekoszów w tymże powiecie. Dla gromady ustalono 25 członków gromadzkiej rady narodowej.
31 grudnia 1961 do gromady Białogon przyłączono wieś Szczukowskie Górki ze znoszonej gromady Czarnów, wieś Słowik Zalesie ze znoszonej gromady Zagrody (przemianowanej jednocześnie na "gromada Sitkówka") oraz wsie Jaworznia, Stanisławów i Janów, kolonie Gniewce, Garbatówka, Jachów i Jaworznia oraz tereny byłych folwarków Aleksandrów, Władysławów i Nałęczów ze zniesionej gromady Jaworznia.
1 stycznia 1966 z gromady Białogon wyłączono: a) wieś Białogon, kolonię Pietraszki i oddziały lasów państwowych nr 144–147 pod nazwą "Brusznia", włączając obszary te do miasta Kielce (na prawach powiatu) oraz b) wieś Szczukowskie Górki włączając ją do gromady Piekoszów, po czym gromadę Białogon zniesiono przez przeniesienie siedziby GRN z Białogonu do Jaworzni i przemianowanie jednostki na "gromada Jaworznia".

</doc>
<doc id="2831859" url="https://pl.wikipedia.org/wiki?curid=2831859" title="Aleksander Tybel">
Aleksander Tybel

Aleksander Tybel (ur. 1889 w Radomiu, zm. 1908 tamże) – polski działacz socjalistyczny, z zawodu garbarz.
Życiorys.
Pracował jako garbarz, zaangażował się w działalność frakcji bojowej Polskiej Partii Socjalistycznej. Brał udział w protestach i manifestacjach skierowanych przeciwko caratowi i w obronie robotników. W 1907 uczestniczył w budowie podkopu pod radomskie więzienie, co miało umożliwić oswobodzenie uwięzionych tam socjalistów. Został wraz z innymi pochwycony, aresztowany przez żandarmerię i skazany na śmierć. Wyrok wykonano na początku 1908.
Jest patronem ulicy w Radomiu.

</doc>
<doc id="2831862" url="https://pl.wikipedia.org/wiki?curid=2831862" title="Jaworznia (gromada 1954–1961)">
Jaworznia (gromada 1954–1961)

Jaworznia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jaworznia z siedzibą GRN w Jaworzni utworzono – jako jedną z 8759 gromad na obszarze Polski – w powiecie kieleckim w woj. kieleckim, na mocy uchwały nr 13c/54 WRN w Kielcach z dnia 29 września 1954. W skład jednostki weszły obszary dotychczasowych gromad Jaworznia, Łaziska, Szczukowice i Janów (bez wsi Dobromyśl) ze zniesionej gminy Piekoszów w tymże powiecie. Dla gromady ustalono 21 członków gromadzkiej rady narodowej.
31 grudnia 1961 gromadę zniesiono, a jej obszar włączono do gromad Białogon (wsie Jaworznia, Stanisławów i Janów, kolonie Gniewce, Garbatówka, Jachów i Jaworznia oraz tereny byłych folwarków Aleksandrów, Władysławów i Nałęczów) i Piekoszów (wsie Łaziska i Szczukowice oraz kolonię Okrąglica).
Uwaga: Gromada Jaworznia (o innym składzie) istniała w powiecie kieleckim także latach 1966–72.

</doc>
<doc id="2831863" url="https://pl.wikipedia.org/wiki?curid=2831863" title="Gromada Huta">
Gromada Huta

"także:"

</doc>
<doc id="2831864" url="https://pl.wikipedia.org/wiki?curid=2831864" title="Reut">
Reut



</doc>
<doc id="2831867" url="https://pl.wikipedia.org/wiki?curid=2831867" title="Niżnia Teriańska Przełęcz">
Niżnia Teriańska Przełęcz



</doc>
<doc id="2831868" url="https://pl.wikipedia.org/wiki?curid=2831868" title="Jegor Miłowzorow">
Jegor Miłowzorow

Jegor Władimirowicz Miłowzorow (ros. Егор Владимирович Миловзоров; ur. 19 listopada 1987 w Nowosybirsku) – rosyjski hokeista, reprezentant Rosji.
Kariera.
Wychowanek Sibiru Nowosybirsk. Od października 2011 zawodnik Nieftiechimika Niżniekamsk (do klubu trafił z Jugry Chanty-Mansyjsk na zasadzie wymiany za Antona Krysanowa). W czerwcu 2013 przedłużył kontrakt o dwa lata. Po udanym indywidualnie początku sezonu KHL (2013/2014) od połowy stycznia 2014 zawodnik Ak Barsu Kazań (wraz z nim do Niżniekamska do Kazania trafił wówczas Nikołaj Biełow). Od maja 2014 ponownie zawodnik Nieftiechimika. Zwolniony w grudniu 2016. Od grudnia 2016 zawodnik Sibiru Nowosybirsk. W maju 2017 przeszedł do Awtomobilistu, a w grudniu 2018 powrócił do Sibiru.

</doc>
<doc id="2831870" url="https://pl.wikipedia.org/wiki?curid=2831870" title="United Nations Youth Associations Network">
United Nations Youth Associations Network

United Nations Youth Associations Network (UNYANET) to międzynarodowa sieć, zrzeszająca Młodzieżowe Stowarzyszenia ONZ (United Nations Youth Associations – UNYAs) oraz Sekcje 
Młodzieżowe Stowarzyszeń ONZ (United Nations Associations – Youth Sections). 
W sierpniu 2011 r. przedstawiciele Młodzieżowych Stowarzyszeń ONZ (UNYAs) z Austrii, Finlandii, Niemiec, Norwegii, Rumunii i Szwajcarii, a także reprezentanci Sekcji Młodzieżowych Stowarzyszeń ONZ (UNAs) z Rosji, Serbii, Słowenii, Hiszpanii i Turcji, spotkali się w siedzibie Narodów Zjednoczonych w Wiedniu w celu założenia UNYANET.
Informacje ogólne.
Celem UNYANET jest wspieranie i rozwijanie współpracy między organizacjami członkowskimi poprzez opracowywanie wspólnych projektów, wymianę doświadczeń, wiedzy i zasobów oraz promowanie wspólnej tożsamości między członkami. Sposobem osiągnięcia tych celów są z jednej strony regularne spotkania organizacji członkowskich, z drugiej natomiast projekty realizowane przez różne grupy robocze, funkcjonujące w ramach UNYANET. Ponadto, UNYANET ma za zadanie ułatwiać współpracę między stowarzyszeniami członkowskimi, Organizacją Narodów Zjednoczonych oraz innymi organizacjami międzynarodowymi, instytucjami publicznymi i sponsorami. UNYANET stanowi swoisty punkt kontaktowy dla tej współpracy, umożliwiając koordynację projektów oraz realizację rozlicznych propozycji, czy pomysłów. Innym ważnym celem UNYANET jest zapewnienie wsparcia dla środowisk, chcących ustanowić Młodzieżowe Stowarzyszenie ONZ (UNYA) we własnym kraju. Do UNYANET należy 10 organizacji członkowskich, na które z kolei składa się 57 filii lokalnych oraz do których przynależy ok. 14000 członków indywidualnych. Obecnie UNYANET wspiera powstanie Młodzieżowych Stowarzyszeń ONZ (UNYA) w trzech różnych państwach.
Partnerami UNYANET są np. Adobe oraz Służba Informacyjna ONZ w Wiedniu (United Nations Information Service Vienna – UNIS Vienna).

</doc>
<doc id="2831872" url="https://pl.wikipedia.org/wiki?curid=2831872" title="Gustave-Maximilien-Juste de Croÿ-Solre">
Gustave-Maximilien-Juste de Croÿ-Solre

Gustave-Maximilien-Juste de Croÿ-Solre (ur. 12 września 1773 w Rennes, zm. 1 stycznia 1844 w Rouen) – francuski duchowny katolicki, kardynał, arcybiskup Rouen, Par Francji.
Pochodził z arystokratycznego rodu. Święcenia kapłańskie przyjął 3 listopada 1797 w Wiedniu. 23 września 1819 został wybrany biskupem Strasburga. Sakrę biskupią otrzymał 9 stycznia 1820 z rąk arcybiskupa Jean-Charlesa de Coucy'ego (współkonsekratorami byli biskupi Jules de Clermont-Tonnerre i Jean-Baptist-Marie-Anne-Antoine de Latil). W latach 1821-1830 był Wielkim Jałmużnikiem Francji. 17 listopada 1823 objął stolicę metropolitalną Rouen, na której pozostał już do śmierci. 21 marca 1825 Leon XII wyniósł go do godności kardynalskiej z tytułem prezbitera S. Sabinae. Wziął udział w konklawe wybierających Piusa VIII i Grzegorza XVI.

</doc>
<doc id="2831873" url="https://pl.wikipedia.org/wiki?curid=2831873" title="Gustave Maximilien Juste de Croÿ-Solre">
Gustave Maximilien Juste de Croÿ-Solre



</doc>
<doc id="2831874" url="https://pl.wikipedia.org/wiki?curid=2831874" title="Gustave-Maximilian-Just de Croy">
Gustave-Maximilian-Just de Croy



</doc>
<doc id="2831875" url="https://pl.wikipedia.org/wiki?curid=2831875" title="Gustav-Maximilien-Just de Croy">
Gustav-Maximilien-Just de Croy



</doc>
<doc id="2831876" url="https://pl.wikipedia.org/wiki?curid=2831876" title="Julia Retzlaff">
Julia Retzlaff

Julia Retzlaff (ur. 10 sierpnia 1987 w Schwerin) – niemiecka siatkarka, reprezentantka Niemiec. Gra na pozycji libero oraz przyjmującej.

</doc>
<doc id="2831879" url="https://pl.wikipedia.org/wiki?curid=2831879" title="Yannick Bovy">
Yannick Bovy

 
Yannick Bovy (ur. 12 października 1986 w Hoogstraten) – belgijski piosenkarz popowy i jazzowy.
Życiorys.
Kariera.
2003–2010: Początki.
Zainteresowanie muzyką objawiło się u niego w młodym wieku, podczas słuchania płyt Franka Sinatry i Nat King Cole’a. Zachęcony przez ojca muzyka rozpoczął karierę wokalną.
W 2003 roku, czyli jako siedemnastolatek, wziął udział w przesłuchaniach do lokalnej wersji programu "X-Factor", jednak odpadł w drugim etapie eliminacji. Po udziale w programie został zauważony przez Regiego Penxtena, producenta i klawiszowca grupy Milk Inc., który w 2007 roku zaproponował mu gościnny udział w nagraniu singla „Better World Without You” z jego płyty pt. "Registrated".
2011–2013: "Better Man".
W 2011 roku Bovy wydał swój debiutancki debiutancki singiel „She’s Even More Beautiful”, a niedługo potem drugi – „She Don’t Know It”. Pod koniec listopada 2011 ukazał się jego debiutancki album studyjny zatytułowany "Better Man", na którym znalazły się covery znanych przebojów i jazzowych standardów, w tym m.in. „All My Loving”, „Fly Me to the Moon” czy „Cheek to Cheek”. Krążek zadebiutował na jedenastym miejscu listy najczęściej kupowanych płyt w kraju, a promowany był przez single: „Theoretical Love”, który został wykorzystany w ścieżce dźwiękowej polskiego serialu "Prawo Agaty", a także „Perfect” oraz tytułowy singiel „Better Man”.
2014–2016: "All the Way".
Pod koniec lipca 2014 roku ukazała się jego druga płyta studyjna zatytułowana "All the Way", na której znalazły się m.in. single „Enduring Love”, „Six” i „Pieces”. Album zadebiutował na dwudziestym miejscu krajowej listy bestsellerów.
W lipcu 2015 roku nagrał cover utworu „Toen Nat King Cole van de liefde zong” z repertuaru belgijskiego piosenkarza Willego Tury. W listopadzie 2015 roku Bovy wydał swój nowy singiel „If I Can Dream”. W lipcu 2016 roku ukazał się jego nowy singiel – „Fly Me to the Moon”, który jest coverem piosenki Franka Sinatry.
Od 2017: "Love Swings".
23 czerwca 2017 roku wydał swój trzeci album studyjny, zatytułowany "Love Swings". Singlem zapowiadającym płytę został utwór „Paper Plane”, do którego zrealizowany został teledysk.
Życie prywatne.
W połowie października 2016 roku oświadczył się swojej partnerce.

</doc>
<doc id="2831880" url="https://pl.wikipedia.org/wiki?curid=2831880" title="Czoło (Grześ)">
Czoło (Grześ)

Czoło (1514 m) – niewielki wierzchołek w grani opadającej z Grzesia do Bobrowieckiej Przełęczy w Tatrach Zachodnich. Po jego południowo-zachodniej stronie znajduje się siodełko płytkiej Przełączki pod Grzesiem (1508 m). Czoło znajduje się w grani, którą biegnie granica polsko-słowacka i Wielki Europejski Dział Wodny. Południowo-wschodnie stoki Czoła opadają do Doliny Chochołowskiej, północno-zachodnie do Doliny Bobrowieckiej Orawskiej.
Czoło to niewielka czuba skalna porośnięta kosodrzewiną. Dawniej prowadził tędy szlak turystyczny z Grzesia na Bobrowiecką Przełęcz. Stoki pomiędzy Czołem a Grzesiem to tzw. Suchy Upłaz. Odcinek szlaku od Przełęczy pod Grzesiem do Bobrowieckiej Przełęczy został zamknięty w czerwcu 2008 r.

</doc>
<doc id="2831882" url="https://pl.wikipedia.org/wiki?curid=2831882" title="Anton Krysanow">
Anton Krysanow

Anton Igoriewicz Krysanow (ros. Антон Игоревич Крысанов; ur. 25 marca 1987 w Togliatti) – rosyjski hokeista, reprezentant Rosji.
Kariera.
Wychowanek Łady Togliatti w rodzinnym mieście. Od października 2011 zawodnik Jugry Chanty-Mansyjsk (do klubu trafił z Nieftiechimika Niżniekamsk na zasadzie wymiany za Jegora Miłowzorowa). Od połowy 2013 związany dwuletnim kontraktem. Od końca maja do końca września 2014 zawodnik Awtomobilista Jekaterynburg i ponownie do grudnia 2014. Od grudnia 2014 zawodnik Amuru Chabarowsk. Od maja 2015 zawodnik Witiazia Podolsk. Od października 2015 do początku grudnia 2016 ponownie zawodnik macierzystej Łady. Od grudnia 2016 do sierpnia 2017 zawodnik Amuru. W sezonach 2017/2018 i 2018/2019 grał w chińskiej drużynie Tsen Tou Jilin w lidze WHL. We wrześniu 2020 został zawodnikiem ukraińskiego Dnipro Chersoń. 

</doc>
<doc id="2831885" url="https://pl.wikipedia.org/wiki?curid=2831885" title="Spojrzenie mordercy">
Spojrzenie mordercy

Spojrzenie mordercy (ang. "Freeway") – amerykański thriller z 1996 roku oparty na scenariuszu i reżyserii Matthew Brighta. Wyprodukowany przez Republic Pictures. W filmie występują Kiefer Sutherland, Reese Witherspoon i Brooke Shields.
Film doczekał się kontynuacji filmu "Spojrzenie mordercy 2" po 3 latach.
Opis fabuły.
Opiekunowie 15-letniej Vanessy (Reese Witherspoon) zostają aresztowani. Dziewczyna postanawia odszukać swoją babcię. Na autostradzie korzysta z propozycji Boba Wolvertona (Kiefer Sutherland), który proponuje, że ją podwiezie. Nie wie, że jest on poszukiwanym przez policję mordercą.
Obsada.
i inni

</doc>
<doc id="2831886" url="https://pl.wikipedia.org/wiki?curid=2831886" title="Kuhscheibe">
Kuhscheibe

Kuhscheibe - szczyt w Stubaier Alpen, położony na terenie Tyrolu (Austria), o wysokości 3188 m n.p.m. (niektóre źródła podają 3189 m n.p.m.) 
Położony jest w jednej grupie z dominującym szczytem Wilde Leck, lecz jest wyraźnie od niego oddzielony głęboką przełęczą, co powoduje, że jest szczytem samodzielnym. 
Turystyka.
Punktem wyjścia normalnej drogi na Kuhscheibe jest schronisko Amberger Hütte (2139 m n.p.m.), do którego dojść można wygodnym traktem z miejscowości Gries im Sulztal (2:30 h). Wejście ze schroniska na szczyt trwa 3:30 - 4 h i nie jest zbyt trudne, wymaga jednak przechodzenia nieco bardziej stromych płatów śniegu na lodowcu położonym pod wierzchołkiem i widocznym na załączonej fotografii. Przydatny sprzęt: czekan, raki, lina, choć jego użycie w optymalnych warunkach nie jest konieczne. 

</doc>
<doc id="2831888" url="https://pl.wikipedia.org/wiki?curid=2831888" title="Radosław Szlaga">
Radosław Szlaga

Radosław Szlaga (ur. 1979 w Gliwicach) – polski malarz, grafik, rysownik, twórca instalacji. Wykładał na Uniwersytecie Artystycznym w Poznaniu. Artysta używa też zdrobniałej formy swojego imienia – Radek lub RDK.
Studiował w Wyższej Szkole Pedagogicznej w Zielonej Górze (2000). W 2004 roku przebywał na semestralnym stypendium na Akademie výtvarných umění v Pradze (AVU). W latach 2000–2005 studiował w Akademii Sztuk Pięknych w Poznaniu. Dyplom z wyróżnieniem uzyskał w pracowni malarstwa prof. Jerzego Kałuckiego. Laureat Nagrody Artystycznej Miasta Poznania w 2007 roku. W tym samym roku był współzałożycielem grupy artystycznej Penerstwo. Jest twórcą gazetki ściennej „Dzień Sądu” przy poznańskim Arsenale.

</doc>
<doc id="2831892" url="https://pl.wikipedia.org/wiki?curid=2831892" title="Grzegorz Hankiewicz">
Grzegorz Hankiewicz



</doc>
<doc id="2831893" url="https://pl.wikipedia.org/wiki?curid=2831893" title="Kwestia szaleństwa">
Kwestia szaleństwa

Kwestia szaleństwa () – powieść albańskiego pisarza Ismaila Kadare. Po raz pierwszy została wydana w roku 2005, nakładem Wydawnictwa Onufri. Nie była tłumaczona na język polski.
Fabuła.
Zbiór trzech mikropowieści ("Podróże", "Pogarda" i "O szaleństwie"). Opowieść o losach dwóch młodych ludzi, którzy w komunistycznej Albanii poszukują zaginionego rękopisu wybitnego poety albańskiego z początków XX wieku.

</doc>
<doc id="2831896" url="https://pl.wikipedia.org/wiki?curid=2831896" title="Niepubliczna Wyższa Szkoła Medyczna we Wrocławiu">
Niepubliczna Wyższa Szkoła Medyczna we Wrocławiu

Niepubliczna Wyższa Szkoła Medyczna we Wrocławiu (NWSM) – jedna z kilkunastu niepublicznych szkół wyższych we Wrocławiu, powstała w 2006 roku jako Niepubliczna Wyższa Szkoła Kosmetyczna. Kształci studentów na czterech podstawowych kierunkach, na studiach stacjonarnych oraz niestacjonarnych. W ramach struktury organizacyjnej uczelni znajduje się 1 wydział – Wydział Profilaktyki Zdrowia.
Większość pracowników naukowo-dydaktycznych stanowią nauczyciele akademiccy z Uniwersytetu Medycznego im. Piastów Śląskich we Wrocławiu, Uniwersytetu Wrocławskiego i Politechniki Wrocławskiej.
Historia.
Niepubliczna Wyższa Szkoła Medyczna we Wrocławiu powstała 19 października 2006 roku na bazie kilku szkół policealnych działających od 1991 roku, w których realizowano kierunki: kosmetyczny, charakteryzacji i wizażu, masażu, fizjoterapii i ratownictwa medycznego. Na siedzibę uczelni wybrano odrestaurowaną kamienicę secesyjną w Śródmieściu Wrocławia przy ul. Nowowiejskiej 69. Uczelnia została wpisana do rejestru Niepublicznych Uczelni Polskich przez Ministra Nauki i Szkolnictwa Wyższego pod numerem 337. Studia na uczelni są realizowane zgodnie z programem zatwierdzonym przez to ministerstwo.
Władze Uczelni.
"Źródło": 
Kierunki kształcenia.
Aktualnie Niepubliczna Wyższa Szkoła Medyczna oferuje możliwość podjęcia studiów pierwszego stopnia (licencjackie, 3-letnie, 3-ipółletnie) na pięciu kierunkach studiów:
Dawniej Uczelnia kształciła również na kierunku "zdrowie publiczne".
Niepubliczna Wyższa Szkoła Medyczna prowadzi 2 semestralne studia podyplomowe:

</doc>
<doc id="2831901" url="https://pl.wikipedia.org/wiki?curid=2831901" title="Superpuchar Turcji w piłce nożnej">
Superpuchar Turcji w piłce nożnej

Superpuchar Turcji w piłce nożnej () – trofeum przyznawane zwycięskiej drużynie meczu rozgrywanego pomiędzy aktualnym Mistrzem Turcji oraz zdobywcą Pucharu Turcji w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - to jej przeciwnikiem zostaje finalista Pucharu, wcześniej do 1993 był to wicemistrz, a do 1977 zdobywca Pucharu Premier-Ministra).
Historia.
W sezonie 1966 odbył się pierwszy oficjalny mecz o Superpuchar Turcji, który nazywał się wtedy "Puchar Prezydenta" (tur. Cumhurbaşkanlığı Kupası). Pierwszy pojedynek rozegrano 21 września 1966 roku. W tym meczu Galatasaray SK pokonał 5:1 Beşiktaş JK. W 1981 roku turniej został przemianowany na "Puchar Głowy Państwa" (tur. Devlet Başkanlığı Kupası). Po wznowieniu demokracji, turniej w 1983 roku został przemianowany z powrotem na "Puchar Prezydenta". Od 1999 przez następne siedem lat turniej nie rozgrywano i startował ponownie w 2006 roku z nazwą "Superpuchar TFF" (tur. TFF Süper Kupa). Inauguracyjny mecz sezonu 2006 miał miejsce w Niemczech, gdzie zamieszkuje duża populacja tureckich emigrantów. Sukces nowego formatu doprowadziło do kontynuacji gry o Superpuchar na neutralnych boiskach Turcji. Od 1966 do 1998 roku wszystkie dotychczasowe mecze odbyły się na stadionie Ankara 19 Mayis w Ankarze, z wyjątkiem 1975 roku, kiedy to mecz rozegrano na Cebeci İnönü Stadium w Ankarze.
W finale zawsze grali mistrz Turcji oraz zdobywca Pucharu Turcji, ale zdarzały się wyjątki od tej reguły. W 1968 roku Fenerbahçe zdobył zarówno mistrzostwo i puchar, osiągając w ten sposób dublet. Federacja postanowiła przyznać Superpuchar klubowi, ale zmienił przepisy. W latach od 1973 do 1977, w przypadku osiągnięcia dubletu przez ten sam zespół, drugim finalistą został zdobywca Pucharu Premier-Ministra (tur. Başbakanlık Kupasi). Podczas 12 edycji rząd elekt został zniesiony, dlatego między 1981 a 1984 nie rozgrywano Puchar Premier-Ministra. Dlatego Federacja podjęła kolejną zmianę, według której w przypadku osiągnięcia dubletu przez ten sam zespół, drugim finalistą został wicemistrz Turcji. Finały sezonów 1983, 1984, 1990 i 1993 odbyły się w ten sposób. W 2006 roku, po reaktywacji, Federacja zmieniła regulamin po raz ostatni, i finaliści Pucharu Turcji zaczęli pretendować na miejsce w finale, w przypadku osiągnięcia dubletu przez ten sam zespół.
Format.
Mecz o Superpuchar Turcji rozgrywany jest przed rozpoczęciem każdego sezonu. W przypadku remisu po upływie regulaminowego czasu gry przeprowadzana jest dogrywka. Jeżeli i ona nie wyłoni zwycięzcy, to od razu zarządzana jest seria rzutów karnych.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Turcji na podium oficjalnie stawało w sumie 18 drużyn. Liderem klasyfikacji jest Galatasaray SK, który zdobył trofeum 16 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="2831903" url="https://pl.wikipedia.org/wiki?curid=2831903" title="Julbach">
Julbach



</doc>
<doc id="2831910" url="https://pl.wikipedia.org/wiki?curid=2831910" title="B727">
B727



</doc>
<doc id="2831913" url="https://pl.wikipedia.org/wiki?curid=2831913" title="Przełączka pod Grzesiem">
Przełączka pod Grzesiem

Przełączka pod Grzesiem (1508 m) – niewielkie siodełko w grani opadającej z Grzesia do Bobrowieckiej Przełęczy w Tatrach Zachodnich. Granią tą biegnie granica polsko-słowacka oraz Wielki Europejski Dział Wodny. Jej południowo-wschodnie stoki opadają do Doliny Chochołowskiej, północno-zachodnie do Doliny Bobrowieckiej Orawskiej. W grani po północno-wschodniej stronie Przełęczy pod Grzesiem znajduje się niewielka czuba skalna zwana Czołem (1514 m).
Dawniej rejon Przełączki pod Grzesiem i całe zbocze powyżej przełączki aż po szczyt Grzesia (tzw. Suchy Upłaz) były trawiaste, co zaznaczane jest jeszcze na mapach. Trawiaste halizny to skutki kilkuwiekowego, silnie w Dolinie Chochołowskiej rozwiniętego pasterstwa. Halizny te wchodziły w skład Hali Chochołowskiej. Po zniesieniu pasterstwa trawiaste tereny stopniowo zarastają kosodrzewiną i lasem.
Przez przełączkę prowadzi szlak turystyczny od schroniska PTTK na Polanie Chochołowskiej na Grzesia. Dawniej było tutaj skrzyżowanie szlaków; dochodził jeszcze niebieski szlak z Bobrowieckiej Przełęczy. Został zamknięty w czerwcu 2008 r.

</doc>
<doc id="2831915" url="https://pl.wikipedia.org/wiki?curid=2831915" title="Carlyle Smith Beals">
Carlyle Smith Beals

Carlyle Smith Beals (ur. 29 czerwca 1899 w Canso, zm. 2 lipca 1979 w Ottawie) – kanadyjski astronom.
Życiorys.
Studiował na Uniwersytecie Acadia, gdzie w 1919 roku uzyskał stopień B.Sc., a następnie podjął studia na Uniwersytecie Yale, ale przerwał je ze względu na stan zdrowia. Kontynuował studia na Uniwersytecie Torontońskim, gdzie uzyskał stopień M.Sc. (1923). Przez rok nauczał w szkole, a następnie wyjechał do Anglii, na Uniwersytet Londyński, gdzie w 1926 roku uzyskał doktorat z fizyki.
Po powrocie do Kanady podjął pracę w Dominion Astrophysical Observatory. Pracował tam nad badaniami linii emisyjnych w widmie promieniowania gwiazd oraz prowadził obserwacje gazowych obłoków ośrodków międzygwiazdowych. Zajmował się również doskonaleniem astronomicznych instrumentów obserwacyjnych.
W 1946 roku przeniósł się do Dominion Observatory w Ottawie, gdzie prowadził badania nad kanadyjskimi kraterami uderzeniowymi. W 1964 przeszedł na emeryturę.
Wyróżnienia i nagrody.
W 1951 został członkiem Royal Society. W 1969 odznaczono go Orderem Kanady.
Jego imieniem nazwano planetoidę (3314) Beals oraz krater Beals na Księżycu.

</doc>
<doc id="2831920" url="https://pl.wikipedia.org/wiki?curid=2831920" title="Ośrodek Narciarski Złoty Groń w Istebnej">
Ośrodek Narciarski Złoty Groń w Istebnej

Ośrodek Narciarski Złoty Groń w Istebnej – kompleks narciarski położony w Istebnej w Beskidzie Śląskim nad rzeką Olzą, na północno-wschodnim zboczu Złotego Gronia (710 m n.p.m), niewybitnego wzniesienia ok. 500 m na wschód od Zagronia, na którego północnym stoku również istnieje ośrodek narciarski, Kompleks Zagroń Istebna.
Wyciągi i trasy.
Na terenie ośrodka znajdują się:
Wyciągi:
Trasy narciarskie:
Operator.
Operatorem i właścicielem stacji jest Spółka Grono sp. z o.o. s.k. z siedzibą w Istebnej. Spółka została zarejestrowana w KRS 14 maja 2010 roku. Komplementariuszem w spółce jest Spółka Grono Sp. z o.o., zarejestrowana w KRS 19 listopada 2009 roku. Jej udziałowcami są 3 osoby fizyczne, które jednocześnie stanowią zarząd spółki: Aleksandra Libera-Cichy (prezes zarządu), Beata Ludźmierska i Roman Cieślar. Komandytariuszami w spółce komandytowej są te same osoby.
Pozostała infrastruktura.
Na terenie ośrodka do dyspozycji narciarzy i snowboardzistów są:
Stacja jest członkiem Stowarzyszenia Polskie stacje narciarskie i turystyczne.
Historia.
Przed 2012 rokiem funkcjonował na miejscu wyciągu krzesełkowego wyciąg orczykowy. 22 grudnia 2012 roku oddano do użytku obecny wyciąg krzesełkowy.
Inne ośrodki narciarskie w Istebnej.
W okolicy Istebnej znajduje się również:

</doc>
<doc id="2831921" url="https://pl.wikipedia.org/wiki?curid=2831921" title="Kirchdorf a.Inn">
Kirchdorf a.Inn



</doc>
<doc id="2831922" url="https://pl.wikipedia.org/wiki?curid=2831922" title="Stare klacze">
Stare klacze

Stare klacze (ros. "Старые клячи") – rosyjski film fabularny z 2000 roku, w reżyserii Eldara Riazanowa.
Fabuła.
W 1989 spotykają się cztery kobiety w średnim wieku - Anna, która prowadzi karierę naukową; Liza - działaczka związków zawodowych; Maria pracuje na kolei, a Luba pracuje w handlu. Niedawno, w Afganistanie poległ syn Luby i kobiety próbują pocieszyć przyjaciółkę. Kobiety śpiewają piosenki, przypominające im dawne czasy, kiedy były młode i pełne radości. Kolejna część filmu rozgrywa się dziesięć lat później. Życie kobiet uległo wyraźnej zmianie - każda z nich musiała znaleźć dla siebie nowe zajęcie, aby zarobić na życie.
W nowej rzeczywistości Luba nie może sobie poradzić. Sprzedaje gazety, ale musi płacić haracz grupie chuliganów, aby ci nie zniszczyli jej kiosku. Kobieta podejmuje radykalną decyzję, aby sprzedać mieszkanie i przenieść się do nowego, mniejszego. Za 100 tysięcy rubli ma otrzymać nowe mieszkanie, z widokiem na Kreml. Pada jednak ofiarą oszustwa - dom został jej zabrany, dokumenty sfałszowane, a jej nowe mieszkanie nie istnieje.
Przyjaciółki starają się pomóc Lubie. Celem ich działań staje się biznesmen Chomienko, który mieszka teraz w mieszkaniu Luby i brał bezpośredni udział w oszustwie. Aby osiągnąć swój cel zakładają grupę muzyczną "Stare klacze", a jedna z nich gra rolę bogatej Niemki - "przynęty" dla Chomienki.

</doc>
<doc id="2831925" url="https://pl.wikipedia.org/wiki?curid=2831925" title="Plewna">
Plewna



</doc>
<doc id="2831933" url="https://pl.wikipedia.org/wiki?curid=2831933" title="Mark Donskoj">
Mark Donskoj



</doc>
<doc id="2831939" url="https://pl.wikipedia.org/wiki?curid=2831939" title="Peerless (ujednoznacznienie)">
Peerless (ujednoznacznienie)

Przedsiębiorstwa motoryzacyjne

</doc>
<doc id="2831942" url="https://pl.wikipedia.org/wiki?curid=2831942" title="152 Pułk Piechoty im. Zakonu Niemieckiego (1 Alzacki)">
152 Pułk Piechoty im. Zakonu Niemieckiego (1 Alzacki)

152 Pułk Piechoty im. Zakonu Niemieckiego (1 Alzacki) "(Deutsch Ordens-Infanterie-Regiment Nr. 152)" – pułk piechoty Armii Cesarstwa Niemieckiego stacjonujący w Malborku (w zbudowanych w l. 1902-1906 koszarach przy obecnej ul. 17 Marca – ówczesnej Deutsch-Ordensstrasse) i Sztumie.
Motto pułku: „Wir wissen, was wir sind; wir bleiben, was wir waren“
Historia.
Pułk został sformowany 31.03.1897 r. Pierwszymi miejscami stacjonowania były Magdeburg (Sztab i 1 Batalion) i Zerbst (2 Batalion). 17.10.1897 r. w Berlinie cesarz Wilhelm II nadał pułkowi sztandar, a 27.01.1902 imię Zakonu Niemieckiego (Deutsch Ordens). 17.03.1898 r. Sztab i I Batalion zostały przeniesione do Iławy, a w latach następnych do Malborka i Sztumu. W 1914 r. w chwili wybuchu wojny 152 Pułk Piechoty im. Zakonu Niemieckiego wchodził w skład 74 Brygady 41 Dywizji XX Korpusu 8 Armii Cesarstwa Niemieckiego.
Zmobilizowany w dniach 1.08.1914 – 7.08.1914 pułk składał się ze sztabu (dowodzący pułkownik Geisler), I Batalionu (1-4 Kompania), II Batalionu (5-8 Kompania) i III Batalionu (9-12 Kompania).
Podczas I wojny światowej pułk m.in. brał udział w:
Straty pułku w czasie I wojny światowej wyniosły 81 oficerów, 211 podoficerów i 2258 szeregowych żołnierzy.
W pułku służyło wielu Polaków z zaboru pruskiego, w szczególności z prowincji Prusy Zachodnie, co potwierdzają imienne listy żołnierzy pułku odznaczonych oraz poległych w czasie wojny.
Pułk został zdemobilizowany 25 listopada 1918 r.

</doc>
<doc id="2831947" url="https://pl.wikipedia.org/wiki?curid=2831947" title="Wilhelm Wachtel">
Wilhelm Wachtel

Wilhelm Wachtel (ur. 12 sierpnia 1875 we Lwowie, zm. 30 grudnia 1942 w USA) – żydowsko-polski malarz, grafik, ilustrator, przedstawiciel realizmu.
Życiorys.
Urodził się i mieszkał we Lwowie. Studiował w krakowskiej Szkole Sztuk Pięknych pod kierunkiem Leona Wyczółkowskiego i Leopolda Löfflera, a następnie w Akademii Sztuk Pięknych w Monachium u Nikolausa Gysisa. Podróżował często do Wiednia, Paryża, do Palestyny, gdzie osiedlił się w 1936 roku. Po wybuchu II wojny światowej wyemigrował do Stanów Zjednoczonych.
Malował olejno, rysował pastelami, zajmował się grafiką (teka litografii "Pożegnanie z Golusem"), tworzył przede wszystkim sceny rodzajowe o tematyce żydowskiej, m.in. po powrocie z podróży do Palestyny, w 1922 roku, wykonał cykl obrazów przedstawiających trudne życie osadników żydowskich (chaluców), tworzył liryczne portrety, kompozycje o tematyce biblijnej, ilustrował książki. Dużo wystawiał, a w roku 1935 miał indywidualną wystawę w warszawskiej Zachęcie, na której pokazał blisko 50 prac. Większość jego prac zaginęła w czasie II wojny światowej.
Zginął tragicznie w wypadku samochodowym w Stanach Zjednoczonych.

</doc>
<doc id="2831949" url="https://pl.wikipedia.org/wiki?curid=2831949" title="Calvin Bricker">
Calvin Bricker

Calvin Bricker (ur. 3 listopada 1884 w Listowel, ob, North Perth, zm. 24 kwietnia 1963 w Grenfell) – kanadyjski lekkoatleta specjalizujący się w skoku w dal i trójskoku. Dwukrotny medalista igrzysk olimpijski: srebrny (Sztokholm 1912) i brązowy (Londyn 1908) w skoku w dal.

</doc>
<doc id="2831950" url="https://pl.wikipedia.org/wiki?curid=2831950" title="Biburg">
Biburg



</doc>
<doc id="2831952" url="https://pl.wikipedia.org/wiki?curid=2831952" title="Wildenberg">
Wildenberg



</doc>
<doc id="2831957" url="https://pl.wikipedia.org/wiki?curid=2831957" title="Kyozan Joshu Sasaki">
Kyozan Joshu Sasaki

 – japoński mistrz zen Rinzai.
Życiorys.
Joshu Sasaki został wyświęcony na mnicha w wieku trzynastu lat. W 1947 przyznano mu tytuł rōshi. W 1953 został mianowany opatem Shojuan. W 1962 zdecydował się wyjechać do Stanów Zjednoczonych, aby uczyć studentów za zachodzie. W 1971 założył klasztor Mount Baldy Zen Center.

</doc>
<doc id="2831959" url="https://pl.wikipedia.org/wiki?curid=2831959" title="Tadeusz Struś">
Tadeusz Struś

Tadeusz Franciszek Struś, ps. „Kaktus” (ur. 17 września 1908 w Mariance koło Radomska, zm. 17 sierpnia 1991 w Wyszkowie) – major saperów Wojska Polskiego.
Życiorys.
Tadeusz Struś urodził się w rodzinie ziemiańskiej pochodzącej się z Podola dzierżawiącej majątek Marianka koło Radomska. Pochodził ze znanego w historii Polski rodu Strusiów pieczętującego się herbem Korczak. Uczęszczał do szkoły podstawowej w Gorzkowicach, a następnie do Gimnazjum Humanistycznego w Radomsku.
W 1926 wstąpił do Szkoły Podchorążych Piechoty w Ostrowi Mazowieckiej na roczny (unitarny) kurs dla kandydatów, którzy zamierzali pozostać w zawodowej służbie wojskowej. W 1927 został przyjęty do Oficerskiej Szkoły Inżynierii w Warszawie. 15 sierpnia 1929, po ukończeniu II roku nauki, został mianowany na stopień podporucznika ze starszeństwem z dniem 15 sierpnia 1929 w korpusie oficerów inżynierii i saperów z równoczesnym wcieleniem do kadry oficerów saperów. Po ukończeniu szkoły otrzymał przydział do 7 batalionu saperów w Poznaniu. W 1935 został „odkomenderowany” na Wydział Mechaniczny Politechniki Warszawskiej. Do wybuchu wojny ukończył 4 lata pięcioletnich studiów. W czasie studiów był przydzielony do Komendy Miasta Warszawa. Na stopień kapitana został mianowany ze starszeństwem z dniem 19 marca 1939 i 34. lokatą w korpusie oficerów saperów, grupa liniowa.
W kampanii wrześniowej 1939 dowodził 46 batalionem saperów. Zgarnięty przez oddziały sowieckie w do niewoli okolicach Gródka Jagiellońskiego, z której udało mu się uciec. Ukrywał się w okolicach Rakowa, gdzie w latach 1940–1942 prowadził tajne nauczanie. W 1942 zaprzysiężony w AK. W 1943 objął stanowisko szefa referatu saperów i kierownika dywersji w Inspektoracie Sandomierz AK.
W czasie Akcji „Burza” i „Zemsta”, objął funkcję szefa saperów 2 Dywizji Piechoty Legionów AK, którą pełnił w okresie 26 lipca – 12 października 1944. Z dniem 12 października objął dowództwo zgrupowania batalionowego złożonego z żołnierzy byłego II i III batalionu 2 pułku piechoty Legionów AK (4, 7, 9 kompania) pochodzących z terenów Obwodów Opatów i Sandomierz zajętych przez Armię Czerwoną. Pierwotnie zgrupowanie miało wrócić na teren swoich macierzystych Obwodów. Wobec braku możliwości przejścia frontu, Zgrupowanie „Kaktusa" kluczyło pomiędzy jednostkami niemieckimi, aż do czasu demobilizacji 5 grudnia 1944 w lasach siekierzyńskich. W styczniu 1945 objął stanowisko Inspektora AK Częstochowa.
Po wkroczeniu Armii Czerwonej organizował organizację NIE na terenie Częstochowy. Aresztowany w marcu 1945 przez NKWD. Zdołał zbiec z więzienia w czerwcu 1945. Pomiędzy wrześniem 1945 a 1974 pracował w szkołach średnich na Dolnym Śląsku jako nauczyciel przedmiotów zawodowych oraz w różnych zakładach przemysłowych m.in. w Kluczborku i Wyszkowie. Po jego śmierci, jego imieniem nazwano jedną z ulic miasta Wyszkowa.

</doc>
<doc id="2831960" url="https://pl.wikipedia.org/wiki?curid=2831960" title="Dov Frohman">
Dov Frohman

Dov Frohman, także Dov Frohman-Bentchkowsky (; ur. 28 marca 1939 w Amsterdamie) – izraelski doktor inżynier elektryk i manager. Wynalazca układu EPROM. Pełnił funkcje wiceprezesa firmy Intel, założył i kierował firmą Intel Izrael. Współautor (z Robertem Howardem) książki "Leadership the Hard Way" (Jossey-Bass, 2008).
Dzieciństwo.
Frohman urodził się pięć miesięcy przed wybuchem II wojny światowej w Amsterdamie. Jego rodzice, polscy Żydzi, przebywali w Holandii od wczesnych lat 30. XX wieku, po wyemigrowaniu z Polski z powodu nasilającego się antysemityzmu. W 1942 roku, wobec rosnącego dla społeczności żydowskiej zagrożenia ze strony nazistowskich władz okupacyjnych Holandii, jego rodzice zdecydowali się przekazać go znajomym z ruchu oporu. Opiekunowie umieścili go u prawosławnej rodziny Van Tilborghs ze Sprang-Capelle w Brabancji Północnej przy granicy z Belgią, dzięki czemu w ukryciu przetrwał wojnę. Jego rodzice zginęli w Holokauście.
Po odnalezieniu go po wojnie przez krewnych z Palestyny spędził kilka lat w sierocińcu dla dzieci żydowskich, które straciły rodziców podczas wojny. Po powstaniu państwa Izrael wyemigrował do niego w 1949 roku. Po zaadoptowaniu przez krewnych mieszkał w Tel Awiwie. Służył w armii izraelskiej. W 1959 roku rozpoczął studia I stopnia (inżynierskie) w Instytucie Technologii Technion na wydziale elektrotechnicznym.
Wynalezienie EPROMu.
Po ukończeniu w 1963 roku Technionu Frohman wyjechał do USA na studia magisterskie i doktoranckie na uniwersytecie Berkeley. Po otrzymaniu tytułu magistra zatrudnił się w laboratorium badawczo-rozwojowym firmy Fairchild Semiconductor, wylęgarni wielu innych firm Doliny Krzemowej. W 1969 roku, po obronie rozprawy doktorskiej, wzorem byłych wyższych kierowników Fairchild Semiconductor, takich jak Gordon Moore, Robert Noyce, Andrew Grove, przeniósł się do Intela (założonego rok wcześniej przez wymienionych byłych kierowników Fairchild Semiconductor).
W Intelu Frohman zajął się problemem usterek wczesnych produktów tej firmy. Wynikiem tych prac było opracowanie w 1970 roku koncepcji EPROMu – układu półprzewodnikowego, który byłby łatwo zarówno kasowalny, jak i programowalny. W tym czasie znano dwa typy pamięci półprzewodnikowych. Jednym z nich były układy RAM, łatwe do zaprogramowania (napełnienia danymi), ale tracące zawartość po odłączeniu zasilania takich kości. W terminologii branżowej były to układy z pamięcią ulotną. Drugim typem były układy ROM, nieulotne, zawierające dane na stałe i bez możliwości ich zmiany. Proces programowania pamięci ROM był czasochłonny i uciążliwy, polegał na ich nieodwracalnym, niezależnym od roboczego zasilania układu, tzw. wypalaniu fabrycznym.
EPROM łączył oba te światy. Tak jak ROM był nieulotny, i tak jak RAM był łatwo programowalny. Z tego powodu stał się katalizatorem całej gamy innowacji i pomysłów rozwojowych, które w rezultacie doprowadziły do obecnie powszechnie używanych pamięci błyskowych. Był, obok mikroprocesora, kluczową innowacją w stanowieniu przemysłu komputerów osobistych. Układy EPROM były w latach 80. XX wieku najbardziej dochodowym produktem firmy Intel.
Intel Izrael.
Po wynalezieniu EPROMu Frohman odszedł z Intela i rozpoczął wykładanie elektrotechniki na Uniwersytecie Nauki i Techniki Kwame Nkrumaha (University of Science and Technology) w Kumasi w Ghanie. W 1973 roku wrócił do Intela, ale w dłuższej perspektywie planował powrót do Izraela, co zostało wsparte przez kierownictwo firmy. W 1974 Frohman wyjechał do Izraela z zadaniem wsparcia utworzenia w Hajfie małego centrum projektowania układów, pierwszego takiego centrum intelowskiego poza granicami USA. Równolegle, poza udzielaniem konsultacji dla Intela, wykładał w Szkole Nauk Stosowanych (School of Applied Sciences) Uniwersytetu Hebrajskiego w Jerozolimie (z czasem został dyrektorem tej szkoły). W roku 1985, po porozumieniu Intela z rządem izraelskim o utworzeniu pierwszego poza USA intelowskiego zakładu produkcji półprzewodników, opuścił Uniwersytet Hebrajski i został dyrektorem naczelnym Intela Izrael. Pełnił tę funkcję do roku 2001.
Intel Izrael pod kierownictwem Frohmana stał się ważnym globalnym centrum produktów wysokiej jakości tej korporacji. Frohman doprowadził też do zbudowania drugiej fabryki półprzewodników Intela w Izraelu, w Kirjat Gat na skraju pustyni Negew (została uruchomiona w roku 1999).
Obecnie (lata 10. XXI wieku) Intel Izrael stanowi główną siedzibę badań i rozwoju technik bezprzewodowych – jak np. opracowana tu technologia mobilna Centrino, obecna w milionach komputerów przenośnych na całym świecie, i jest odpowiedzialny za projektowanie najbardziej zaawansowanych produktów mikroprocesorowych korporacji. Ponadto nadal jest głównym centrum produkcyjnym układów scalonych, w jego skład wchodzi też kolejny, uruchomiony w 2008 roku, jeden z najbardziej nowoczesnych w świecie zakład w Kirjat Gat (jest to jednocześnie największe kosztowo, warte 3,6 mld dolarów USA, przedsięwzięcie inwestycyjne w historii Izraela). Z zatrudnieniem około 10 000 pracowników jest największym prywatnym pracodawcą. W roku 2007 wartość eksportu Intela Izrael osiągnęła poziom 1,4 mld dolarów USA, co stanowiło około 8,5% izraelskiego eksportu przemysłu elektronicznego i informatycznego (udział tego przemysłu w całkowitym eksporcie Izraela to 25% – jest to najwyższy poziom w skali całego świata).
Podczas pierwszej wojny w Zatoce, gdy Irak prowadził ostrzał Izraela rakietami Scud, Frohman nie uwzględnił zalecenia izraelskiego Ministerstwa Obrony i nie wstrzymał działalności Intela Izrael – był on jedną z niewielu firm (i jedyną produkcyjną) czynnych podczas tej wojny
Czasy obecne.
Frohman obecnie (lata 10. XXI wieku) mieszka w Jerozolimie oraz w Dolomitach we Włoszech. Jedną z jego aktywności jest utworzenie Centrum Myślenia Alternatywnego (Center for Alternative Thinking) w kibucu Sede Boker na pustyni Negew.
Nagrody i wyróżnienia.
Jest członkiem izraelskiej Akademii Nauk.

</doc>
<doc id="2831963" url="https://pl.wikipedia.org/wiki?curid=2831963" title="Mary Carlisle">
Mary Carlisle

Mary Carlisle, właściwie Gwendolyn Witter (ur. 3 lutego 1914 w Bostonie, zm. 1 sierpnia 2018 w Los Angeles) – amerykańska aktorka filmowa, piosenkarka i tancerka; gwiazda hollywoodzkich filmów klasy B z lat 30.
W 1932 znalazła się na liście WAMPAS Baby Stars, która każdego roku promowała początkujące aktorki, które zdaniem reklamodawców stały na progu gwiazdorstwa filmowego. Zmarła jako ostatnia aktorka wyróżniona tym odznaczeniem.
Kariera.
Mary Carlisle przybyła do Hollywood już w wieku 4 lat, wraz ze swoją matką. W 1923 zagrała pierwszą niewielką rólkę w filmie "Long Live the King", u boku dziecięcej gwiazdy Jackie Coogana. Jej oficjalny aktorski debiut nastąpił w 1930. Jako klasyczna blondynka o urodzie lalki była chętnie zatrudniana przez reżyserów amerykańskich w latach 30. Pierwsze role zagrała u tak słynnych reżyserów jak: Cecil B. DeMille, Sam Wood czy Harry Beaumont. W 1932 pojawiła się w nagrodzonym Oscarem dla "Najlepszego filmu", melodramacie "Ludzie w hotelu" w reżyserii Edmunda Gouldinga. Gwiazdami tego filmu byli: Greta Garbo, John Barrymore, Joan Crawford, Wallace Beery. Aż w trzech filmach partnerowała Bingowi Crosby’emu: "College Humor" (1933), "Double or Nothing" (1937) i "Doctor Rhythm" (1938). W 1934 u boku Ralpha Bellamy’ego i Fay Wray wystąpiła w filmie "Once to Every Woman". Sukcesem była dla niej także główna rola w filmie "Baby Face Morgan" z 1942.
Życie prywatne.
14 marca 1942 aktorka poślubiła Jamesa Blakeleya (1910-2007), aktora, który później pracował jako producent dla wytwórni 20th Century Fox. Ich małżeństwo przetrwało blisko 65 lat, do śmierci Blakeleya w styczniu 2007. Para miała jednego syna.
Mary Carlisle krótko po zawarciu związku małżeńskiego wycofała się z aktorstwa poświęcając się rodzinie. Pod koniec lat 40. rozpoczęła pracę w salonie kosmetycznym Elizabeth Arden w Beverly Hills.
Posiada swoją gwiazdę na Hollywoodzkiej Alei Sławy.
Zmarła 1 sierpnia 2018 w domu dla emerytowanych aktorów w dzielnicy Woodland Hills w Los Angeles. Miała 104 lata (choć niektóre źródła podawały jako datę jej urodzenia rok 1912).

</doc>
<doc id="2831966" url="https://pl.wikipedia.org/wiki?curid=2831966" title="Mydliczek mały">
Mydliczek mały

Mydliczek mały, gaździnka ("Gazza minuta") – gatunek małej morskiej ryby okoniokształtnej z rodziny mydliczkowatych (Leiognathidae). Ma niewielkie znaczenie gospodarcze jako ryba konsumpcyjna.
Zasięg występowania.
Morze Czerwone, Ocean Indyjski od Afryki Wschodniej i Południowej po środkowo-zachodnie rejony Oceanu Spokojnego – Wyspy Riukiu na północy zasięgu i Australię na południu. Wschodnią granicę zasięgu wyznaczają wyspy archipelagu Tonga.
Gatunek szeroko rozprzestrzeniony i licznie występujący w wodach przybrzeżnych i szelfowych, na głębokościach 10–110 m. Młode osobniki wpływają do estuariów i ujść rzecznych.
Cechy morfologiczne.
Ciało gaździnki jest bocznie spłaszczone, wysoko wygrzbiecone, romboidalne. Łuski są drobne i słabo widoczne. Szczęki i wargi ruchliwe, wysuwalne. Płetwa grzbietowa dwuczęściowa, z przodu wysoka, trójkątna, z cierniami. Tylna część jest rozpostarta na promieniach miękkich, oddzielona od przedniej głębokim wcięciem. Ubarwienie srebrzyste. Boki i grzbiet ciała pokrywają szarordzawe plamy. Przeciętna długość ciała osobników tego gatunku wynosi 8–15 cm, maksymalna 21 cm.
Opis płetw: D VIII/16, A III/14, V 1/5.
Biologia i ekologia.
Czasami spotykana jest w zwartych ławicach. Preferuje wody nad dnem mulistym lub piaszczysto-mulistym. Żywi się małymi rybami, krewetkami i innymi skorupiakami oraz wieloszczetami. Skóra złowionych bądź zagrożonych osobników wydziela znaczne ilości śluzu.
Znaczenie gospodarcze.
Mydliczek mały jest poławiany lokalnie na niewielką skalę. Jego mięso jest smaczne, ale niewielkie rozmiary ryby wpływają na jego niską cenę. Sprzedawane świeże i suszone solone. Przy większych przyłowach mięso jest przerabiane na mączkę rybną.

</doc>
<doc id="2831968" url="https://pl.wikipedia.org/wiki?curid=2831968" title="Gaździnka">
Gaździnka



</doc>
<doc id="2831969" url="https://pl.wikipedia.org/wiki?curid=2831969" title="Gazza minuta">
Gazza minuta



</doc>
<doc id="2831970" url="https://pl.wikipedia.org/wiki?curid=2831970" title="Jean-Baptiste Pigalle">
Jean-Baptiste Pigalle

Jean Baptiste Pigalle (ur. 1714 w Paryżu, zm. 1785 tamże) – francuski rzeźbiarz, aktywny głównie w Lyonie i Paryżu. Początkowo uczył się sztuki rzeźbiarskiej u Roberta Le Lorraina i Jeana B. II Le Moyne'a, następnie w latach 1736–1739 kontynuował studia w Rzymie. Po powrocie do Francji przez dwa lata działał w Lyonie, po czym przeniósł się na stałe do Paryża w 1741 roku. W 1744 roku został mianowany na członka Académie Royale de Peinture et de Sculpture. W 1750 roku rozpoczął trwający dziesięć lat okres pracy dla Madame Pompadour. W międzyczasie kontynuował karierę akademicką otrzymując kolejno w 1752 roku tytuł profesora, w 1774 sprawując funkcję rektora Akademii, zaś w 1785 roku kanclerza uczelni. Sztuka Pigalle’a ewoluowała od stylu rokokowego do wczesnoklasycystycznego, przy czym jego dzieła sztuki sepulkralnej do końca życia rzeźbiarza zachowały walory rzeźby barokowej. Pigalle poza rzeźbami o tematyce mitologicznej i religijnej tworzył także dzieła portretowe, alegoryczne i rodzajowe, zajmował się także rzeźbą pomnikową i nagrobną.

</doc>
<doc id="2831972" url="https://pl.wikipedia.org/wiki?curid=2831972" title="Magda Olivero">
Magda Olivero

Magda Olivero (ur. 25 marca 1910 w Saluzzo, zm. 8 września 2014 w Mediolanie) – włoska śpiewaczka operowa, sopran, jedna z legend sceny operowej, śpiewająca od lat 30. do wczesnych 80., na scenach europejskich i amerykańskich.
Życiorys.
Urodzona jako Maria Maddalena Olivero. 
Zadebiutowała na scenie operowej w 1932 roku w Turynie w oratorium Nino Cattozzy (1886–1961) "I misteri dolorosi". Śpiewała do roku 1941, kiedy to wyszła za mąż i wycofała się ze sceny. Powróciła 10 lat później aby na prośbę kompozytora Francesca Cilei zaśpiewać tytułową rolę w jego operze "Adriana Lecouvreur". Od 1951 roku śpiewała w teatrach operowych na całym świecie. Wykreowała takie role jak m.in. Gildę, Traviatę, Toskę, Fedorę, Adrianę Lecouvreur, Manon Lescaut, Medeę, Iris, Madame Butterfly, Mimi, Liu, Minnie, Wally. Śpiewała też w prawykonaniach i dziełach kompozytorów współczesnych: Gian Francesca Malipiera, Renza Rosselliniego, Angela Costaguty, Flavia Testiego.
W 1967 roku zaśpiewała tytułową Medeę w operze Cherubiniego w Dallas.
Magda Olivero śpiewała u boku kilku pokoleń największych artystów swoich czasów (Beniamino Gigli, Franco Corelli, Mario del Monaco, Daniele Barioni, Plácido Domingo, Luciano Pavarotti, Giulietta Simionato, Fedora Barbieri). Miała niesłychanie charakterystyczny głos, z bardzo swobodną górą. W śpiewie nie obawiała się używać nowoczesnych, pozawokalnych aktorskich środków wyrazu, niezwykle angażowała się w kreowaną na scenie postać. Rodolfo Celleti uważał Magdę Olivero za jedną z największych aktorek na scenie operowej XX wieku (obok Marii Callas i Claudii Muzio). 
W wieku 65 lat, po blisko 4 dekadach śpiewania zadebiutowała w Metropolitan Opera w Nowym Jorku, rolą Toski.
Jej ostatnie występy odbyły w marcu 1981 roku w Weronie ("Głos człowieczy" Francisa Poulenca). Od tej pory Magda Olivero śpiewała i nagrywała okazjonalnie.
Zmarła w Mediolanie w wieku 104 lat.
Nagrania.
Po Magdzie Olivero pozostało niewiele oficjalnych nagrań. W 1938 Magda Olivero wzięła udział w pierwszej pełnej rejestracji opery "Turandot "Pucciniego (u boku Giny Cigny) dla wytwórni Cetra. W 1969 roku, dla Dekki, zarejestrowała "Fedorę " (z udziałem Maria del Monaco i Tita Gobbiego, pod dyrekcją Lamberto Gardellego i fragmenty "Franceski da Rimini" Riccarda Zandonaia (z udziałem Maria del Monaco pod dyrekcją Nicoli Rescigno). W 1970 ukazał się album z ariami sakralnymi "Quando il canto è preghiera", wydany przez wytwórnię Ariston. W 1993 roku, z towarzyszeniem fortepianu, nagrała pełną partię Adriany Lecouvreur. 
Przetrwało natomiast wiele niekomercyjnych nagrań jej występów, dlatego też, obok Leyli Gencer, Magda Olivero nazywana jest Królową Piratów.
Nagrania studyjne:
Nagrania występów

</doc>
<doc id="2831983" url="https://pl.wikipedia.org/wiki?curid=2831983" title="Kościół Matki Bożej Częstochowskiej w Orzechowie">
Kościół Matki Bożej Częstochowskiej w Orzechowie

Kościół Matki Bożej Częstochowskiej w Orzechowie – murowany, modernistyczny, rzymskokatolicki kościół parafialny w Orzechowie, w powiecie wrzesińskim, w województwie wielkopolskim.
Zlokalizowany w północnej części Orzechowa, na skraju ulic Bukowej i Jabłoniowej.
Historia i opis budowli.
Do roku 1924 wioski Pięczkowo i Orzechowo należały do parafii Dębno nad Wartą w Archidiecezji Poznańskiej. Wierni z tych wiosek ze względu na trudności przedostania się do kościoła parafialnego (nieuregulowana rzeka Warta) napisali petycję do Władz Duchownych o odłączenie ich z parafii Dębno i przyłączenie do parafii w Czeszewie.
Władza Duchowna uwzględniła petycję (wpłynął na to fakt, że w roku 1904 w dzień I Komunii Św. na promie w Dębnie utonęło 9 dzieci komunijnych – rzeka Warta często groziła niebezpieczeństwem powodzi).
W dniu 19 marca 1972 utworzono parafię Matki Bożej Częstochowskiej w Orzechowie, w skład której wchodziły wioski: Orzechowo i Pięczkowo. Proboszczem tej parafii został ksiądz Marian Kałążny, który prędzej był wikariuszem w parafii Najświętszego Serca Pana Jezusa w Bydgoszczy w latach 1961–1966 oraz w parafii Świętego Stanisława we Wrześni w latach 1966–1968.
Po 4 latach, tj. w 1976, na drodze długich i żmudnych negocjacji, parafia otrzymała pozwolenie na budowę świątyni i budynku administracyjno-mieszkalnego. Właściwą budowę rozpoczęto w 1977. Autorem projektu był arch. Aleksander Holas z Poznania, kierownikiem robót – inż. Władysław Radziński z Wrześni. Projekt wystroju wnętrza świątyni wykonał inż. plastyk Ireneusz Daczka z Leszna.
2 lata później, tj. w dniu 14 czerwca 1979 uroczyście wmurowano kamień węgielny. Dokonał tego ks. bp Jan Czerniak – Sufragan Gnieźnieński. Cała uroczystość odbyła się w obecności duchowieństwa dekanatu miłosławskiego oraz sąsiednich dekanatów.
Budowę świątyni zakończono 6 września 1987, w tym też dniu ks. kard. Józef Glemp – prymas Polski dokonał uroczystego jej poświęcenia. Obraz Matki Boskiej Częstochowskiej dla tej Świątyni poświęcił Ojciec Święty Jan Paweł II na Jasnej Górze podczas III pielgrzymki do Ojczyzny. Uroczyste wprowadzenie Obrazu do nowej Świątyni odbyło się na zakończenie Misji Św. w wigilię poświęcenia Świątyni w dniu 5 września 1987.
11 maja 2005 zmarł ks. kan. Marian Kałążny. Następnym proboszczem został ks. Eugeniusz Bednarek, uroczystego wprowadzenia nowego proboszcza w dniu 11 czerwca 2005 dokonał ks. bp Bogdan Wojtuś.
26 sierpnia 2012 konsekrowano kościół parafialny w Orzechowie, uroczystości tych dokonał ks. prymas Józef Kowalczyk.

</doc>
<doc id="2831987" url="https://pl.wikipedia.org/wiki?curid=2831987" title="Flaga (informatyka)">
Flaga (informatyka)

Flaga – w informatyce wyraz ten może odnosić się do jednego z następujących pojęć:

</doc>
<doc id="2831988" url="https://pl.wikipedia.org/wiki?curid=2831988" title="Pole znacznikowe">
Pole znacznikowe

Pole znacznikowe, 
pole wyróżnikowe, 
flaga, 
pole rozróżniające – specjalny rodzaj pola dostępny w rekordach z wariantami, które określa aktualną postać rekordu, tzn. który wariant z dostępnego wykazu wariantów zawartych w definicji rekordu, ma przypisaną wartość aktualną.
Rodzaje pól znacznikowych.
W różnych językach programowania pola znacznikowe mogą być:
Powyższe rodzaje pól znacznikowych mają następujące implikacje:
Przykład w języku Pascal - pole jawne codice_1 typu codice_2:
type adres=record
 kod : string[6];
 poczta : "string"[30];
 case wies : Boolean of
 True : (nazwa : string[25]; numer : integer);
 False : (ulica : string[30]; numer : integer
 mieszkanie : integer);
 end;
Przykład w języku Pascal - pole anonimowe typu codice_2:
type adres=record
 kod : string[6];
 poczta : "string"[30];
 case Boolean of
 True : (nazwa : string[25]; numer : integer);
 False : (ulica : string[30]; numer : integer
 mieszkanie : integer);
 end;
Stosowanie pól znacznikowych.
Jawne pola znacznikowe umożliwiają dokonywanie w projektowanym algorytmie, kontroli, jaka jest aktualna postać rekordu, a tym samym prawidłowości bieżącego odwołania do pewnego pola. Jeżeli bowiem zostanie przypisana wartość do pola pewnego wariantu, to odwołanie do składowej dla innego wariantu może dać całkowicie błędną, przypadkową wartość (gdyż warianty są rozmieszczone począwszy od tego samego miejsca w pamięci). Może to być jednak zamierzone działanie programisty. Nie jest jednak zalecane przez literaturę przedmiotu, ze względu na zaciemnienie kodu i możliwość powstania trudno wykrywalnych błędów.
Natomiast pole anonimowe i ukryte (ale także jawne), w przypadku dostarczenia przez implementację odpowiednich mechanizmów, mogą umożliwiać automatyczną kontrolę poprawności odwołań i sygnalizowanie błędu lub ostrzeżenia, w przypadku odwołań od pól, które nie są składową aktualnego wariantu.
W języku Ada wymagane jest, aby pole znacznikowe było inicjalizowane, na etapie:
Taka konstrukcja zapewnia, że zmienna ma od początku istnienia określoną postać.
Pole znacznikowe może być też bitem wykorzystywanym do przechowywania pewnej informacji logicznej. Najczęściej są to bity rejestru flag służące kontrolowaniu wykonywanego przez procesor kodu, choć często nazywa się nimi też wartości zbiorowego typu danych bądź wyliczeniowego typu danych (które zapamiętywane są jako bity pewnego słowa określonej długości).

</doc>
<doc id="2831990" url="https://pl.wikipedia.org/wiki?curid=2831990" title="Magdalena (Kriśko)">
Magdalena (Kriśko)

Magdalena, imię świeckie Walentina Kuźminiczna Kriśko (ur. 1902 na Litwie, zm. 1985 w Rydze) – rosyjska mniszka prawosławna, przełożona monasteru Trójcy Świętej w Korcu w latach 1946–1954.
Życiorys.
Jako pięcioletnie dziecko straciła matkę i trafiła do przytułku przy monasterze św. Marii Magdaleny w Wilnie. Ukończyła szkołę duchowną przy klasztorze, a w wieku piętnastu lat pozostała w nim na stałe jako posłusznica. W monasterze była chórzystką, pracowała w kancelarii i pracowni rękodzieła. Po rewolucji październikowej emigrowała na Łotwę. W 1924 została mniszką riasoforną.
Według niektórych źródeł od 1935 przebywała w monasterze Trójcy Świętej w Korcu, nie została jednak uwzględniona w wykazie mniszek tego klasztoru sporządzonym w 1936. Wieczyste śluby mnisze złożyła w 1940. Rok później otrzymała godność ihumeni. Po śmierci ihumeni Teofanii w 1946 została przełożoną klasztoru. Funkcję tę pełniła przez osiem lat. Następnie została przeniesiona do monasteru Trójcy Świętej i św. Sergiusza z Radoneża w Rydze. Była ekonomką i zastępczynią przełożonej. W latach 1960–1968, gdy przełożona klasztoru, ihumenia Tabita, przebywała w Monasterze Gornieńskim w Jerozolimie, stanęła na czele wspólnoty. Następnie przeszła w stan spoczynku. W monasterze w Rydze przebywała do śmierci w 1985.

</doc>
<doc id="2831991" url="https://pl.wikipedia.org/wiki?curid=2831991" title="Zaur Tağızadə">
Zaur Tağızadə

Zaur Tağızadə (ur. 21 lutego 1979 w Baku) − azerski piłkarz w trakcie kariery piłkarskiej występujący na pozycji napastnika. Występował m.in. w azerskich klubach Şəfa Baku i Neftçi PFK. W reprezentacji Azerbejdżanu zadebiutował w 1997 roku. W latach 1997-2008 wystąpił w 39 meczach kadry, w których zdobył sześć goli.

</doc>
<doc id="2831992" url="https://pl.wikipedia.org/wiki?curid=2831992" title="Stanisław Trzebiński (malarz)">
Stanisław Trzebiński (malarz)

Stanisław Trzebiński (ur. 1902 w Radomiu, zm. 1943 w Auschwitz) – polski malarz, kustosz muzeum w Radomiu.
Życiorys.
Był synem drukarza Jana Trzebińskiego, ukończył warszawską Akademię Sztuk Pięknych. Po studiach powrócił do Radomia i znalazł zatrudnienie w Muzeum Ziemi Radomskiej, był twórcą działu etnograficznego oraz organizatorem wystaw o tej tematyce oraz we współpracy z Jędrzejem Krysińskim wystaw obrazów miejscowych twórców. Od 1933 przez rok był redaktorem i wydawcą czasopisma "„Tygodnik Radomski”", które było poświęcone wydarzeniom w Radomiu i okolicach. Po wybuchu II wojny światowej pozostał na stanowisku, ale muzeum było dostępne tylko dla Niemców. Aresztowany w drugiej połowie 1942 został wywieziony do Auschwitz, gdzie zmarł w 1943 w niewyjaśnionych okolicznościach.

</doc>
<doc id="2831994" url="https://pl.wikipedia.org/wiki?curid=2831994" title="Diego Castro">
Diego Castro

Diego Castro Giménez (ur. 2 lipca 1982) – hiszpański piłkarz grający na pozycji skrzydłowego w australijskim zespole Perth Glory FC.
Kariera piłkarska.
Castro rozpoczął profesjonalną grę w piłkę w trzecioligowym Pontevedra CF. Następnie przeszedł do Malagi, ale grał tam tylko w drużynie B. W pierwszej drużynie Malagi zagrał tylko dwa razy, w grudniu 2005 roku.
Po tym jak Malaga spadła z ligi w sezonie 2005/06, przeniósł się do drugoligowego Sportingu Gijon. Był tam ważną częścią pierwszego zespołu od początku jego pobytu w klubie.
W 2011 roku podpisał kontrakt z Getafe CF na zasadzie wolnego transferu. Od 2015 roku występuje w lidze australijskiej w zespole Perth Glory FC.

</doc>
<doc id="2831997" url="https://pl.wikipedia.org/wiki?curid=2831997" title="Music In Motion (Gold Edition)">
Music In Motion (Gold Edition)



</doc>
<doc id="2831999" url="https://pl.wikipedia.org/wiki?curid=2831999" title="Otriculum">
Otriculum

Otriculum (łac. "Otriculanus", wł. "Otricoli") – stolica historycznej diecezji w Italii erygowanej około roku 400, a skasowanej około roku 800.
Współczesne miasto Otricoli znajduje się w Prowincji Terni we Włoszech. Obecnie katolickie biskupstwo tytularne ustanowione w 1968 przez papieża Pawła VI.

</doc>
<doc id="2832000" url="https://pl.wikipedia.org/wiki?curid=2832000" title="Music In Motion">
Music In Motion

Music In Motion – trzeci album szwedzkiej piosenkarki Amy Diamond wydany przez Bonnier Amigo Music Group w 2007 roku. W Szwecji uzyskał status złotej płyty.
Rok później została wydana reedycja albumu "Music In Motion (Gold Edition)" uzupełniona o piosenkę "Thank You", trzy wersje karaoke oraz teledysk.

</doc>
<doc id="2832003" url="https://pl.wikipedia.org/wiki?curid=2832003" title="Filtr Czebyszewa">
Filtr Czebyszewa

Filtr Czebyszewa – rodzaj filtru elektrycznego, którego charakterystyczną cechą jest wykorzystanie wielomianów Czebyszewa do aproksymacji charakterystyki częstotliwościowej amplitudowej. Optymalizacja przebiegu charakterystyki częstotliwościowej amplitudowej w filtrach Czebyszewa ma kluczowe znaczenie, przebieg charakterystyki częstotliwościowej fazowej, silnie nieliniowy, ma znaczenie drugorzędne.
Typy filtrów Czebyszewa.
Wyróżnia się dwa typy filtrów Czebyszewa:
Typ II (inwersyjny).
Filtr Czebyszewa inwersyjny (II typu) w stosunku do podstawowego filtru Czebyszewa (I typu) wykazuje zafalowania przebiegu wzmocnienia w paśmie zaporowym oraz płaski przebieg charakterystyki w paśmie przepustowym.
Podstawowe właściwości filtru Czebyszewa II typu, dla czytelności opisu, omawiane są w oparciu o filtr prototypowy dolnoprzepustowy (FDP):
Oznaczenia charakterystyk amplitudowych częstotliwościowych FDP.
Kwadrat modułu transmitancji formula_4 filtru Czebyszewa II typu, w ujęciu widmowym formula_5 dany jest następującym wzorem:
gdzie:
Na podstawie powyższego wzoru oblicza się bieguny transmitancji formula_15
gdzie:
oraz zera transmitancji formula_15
gdzie:
Po obliczeniu biegunów i zer następuje podstawienie (biegunów tylko tych, których części formula_24 !) do wzoru na transmitancję formula_15
gdzie:
Przykład.
Przykładowa transmitancja formula_4 dla filtru FDP rzędu 3 formula_30 o parametrach formula_31 formula_32
Właściwości filtru Czebyszewa inwersyjnego (II typu).
Przy założeniu parametrów pasma przepustowego: formula_7 = 3 dB @ formula_35 = 1, główne właściwości filtru Czebyszewa II typu są następujące:

</doc>
<doc id="2832004" url="https://pl.wikipedia.org/wiki?curid=2832004" title="Zaur Tagizade">
Zaur Tagizade



</doc>
<doc id="2832006" url="https://pl.wikipedia.org/wiki?curid=2832006" title="Pospieszność">
Pospieszność



</doc>
<doc id="2832008" url="https://pl.wikipedia.org/wiki?curid=2832008" title="Ślepiec Jordana">
Ślepiec Jordana

Ślepiec Jordana, śleporyb, śleporyb Jordana ("Astyanax jordani") – endemiczny gatunek słodkowodnej ryby z rodzaju "Astyanax" należący do rodziny kąsaczowatych (Characidae). Bywa hodowany w akwariach domowych.
Sprowadzony do Europy w 1951 roku, gdzie nie zdobył dużej popularności ze względu na wymagania hodowlane wiążące się z warunkami w jakich przebywają w naturze. 
Zasięg występowania.
Ameryka Środkowa. Zamieszkują meksykańskie podziemne cieki wodne i jaskinie w stanie San Luis Potosí, gdzie nie dociera światło słoneczne. 
Charakterystyka.
Są ślepe, ciało o barwie biało-różowym pokryte połyskującymi łuskami. Dorastają do 8-10 cm długości.
Dymorfizm płciowy.
Samica bardziej krępa i okrągła w partii brzusznej i bardziej bledsza.
Wymagania hodowlane.
Zbiornik należy przyciemnić dla oddania naturalnego wyglądu w jakim w naturze znajdują się te ryby. W jasno oświetlonym, momo, że są ślepe wykazują większą nerwowość. W wystroju powinno się zapewnić im otoczenie bez roślinności, wśród roślin tracą orientację.
Rozmnażanie.
Do tarła przystępuje parka lub też odbywa się ono w grupie kilku sztuk w temperaturze dużo wyższej od tej, w której przebywają. Powinno się ono odbyć w zbiorniku większym. Charakterystyczną cechą tarła jest bardzo duża ilość ikry oraz duża objętość mleczka wydzielanego przez samce. Nadmiar mleczka może powodować procesy gnilne powodujące psucie się złożonej ikry. Złożoną ikrę tarlaki mogą zjadać, z tego powodu należy wyłożyć dno zbiornika siatką lub drobnym żwirem a po tarle dorosłe należy odłowić.
Ikra rozwija się szybko, już po dobie wykluwa się narybek by po dwóch dniach rozpocząć swobodne poruszanie się w zbiorniku. Młode ryby rodzą się z wykształconymi oczami. Z czasem ich organ wzroku zanika. Pokarmem dla narybku w pierwszych dniach życia są wymoczki (orzęski), doniczkowce i drobny plankton. Już po 4 miesiącach młoda ryba jest gotowa do rozmnażania.

</doc>
<doc id="2832009" url="https://pl.wikipedia.org/wiki?curid=2832009" title="Czynnik Lorentza">
Czynnik Lorentza

Czynnik Lorentza – wyrażenie pojawiające się często we wzorach przy transformacji wielkości między układami odniesienia w szczególnej teorii względności.
Czynnik ten jest równy:
gdzie:
Czynnik może też być wyrażony jako:
Pospieszność.
Z czynnikiem Lorentza związana jest pospieszność, określana jako
gdzie:
Zależność pospieszności od czynnika Lorentza
Pospieszność jest wielkością addytywną przy transformacji Lorentza (jak prędkość przy transformacji Galileusza), dzięki czemu jest użyteczna w obliczeniach. Jej wartość zmienia się od formula_12 dla formula_13 do formula_14 dla formula_15
W fizyce cząstek pospieszność często definiowana jest inaczej, w odniesieniu do osi wiązki cząstek:
gdzie formula_17 jest składową podłużną pędu (równoległą do osi wiązki). Inną podobną zmienną używaną w fizyce cząstek jest pseudopospieszność.

</doc>
<doc id="2832010" url="https://pl.wikipedia.org/wiki?curid=2832010" title="Astyanax jordani">
Astyanax jordani



</doc>
<doc id="2832011" url="https://pl.wikipedia.org/wiki?curid=2832011" title="Astyanax mexicanus jordani">
Astyanax mexicanus jordani



</doc>
<doc id="2832012" url="https://pl.wikipedia.org/wiki?curid=2832012" title="Anoptichthys hubbsi">
Anoptichthys hubbsi



</doc>
<doc id="2832013" url="https://pl.wikipedia.org/wiki?curid=2832013" title="Anoptichthys antrobius">
Anoptichthys antrobius



</doc>
<doc id="2832014" url="https://pl.wikipedia.org/wiki?curid=2832014" title="Anoptichthys jordani">
Anoptichthys jordani



</doc>
<doc id="2832015" url="https://pl.wikipedia.org/wiki?curid=2832015" title="Bitwa o Al-Khafji">
Bitwa o Al-Khafji



</doc>
<doc id="2832017" url="https://pl.wikipedia.org/wiki?curid=2832017" title="Cockney dialect">
Cockney dialect



</doc>
<doc id="2832018" url="https://pl.wikipedia.org/wiki?curid=2832018" title="Cockney">
Cockney

Cockney (wym. []) – gwara miejska języka angielskiego używana przez mieszkańców Londynu, wywodzących się z niższych warstw społecznych (klasy robotniczej). Słowo „Cockney” opisuje nie tylko dialekt i akcent pochodzące ze wschodniego Londynu, ale także osobę, która używa tej gwary.
Etymologia nazwy.
W latach 1050–1100 słowo to pisane było jako "cokenei". Etymologia tego słowa nie jest jasna i zawsze była kwestionowana. Pierwszym leksykografem tego słowa był John Minshew, który w książce Ductor in Linguas (1617) stwierdził, że słowo "cockney" pochodzi od dwóch słów: "cock" i "neigh". Sugerował także, że może ono pochodzić od łacińskiego słowa "incoctus". W późniejszym czasie etymologia tego słowa została zinterpretowana przez Whittingtona w słowniku „The English Oxford Dictionary”. Whittington doszedł do wniosku, że słowo "cockney" pochodzi od słów "cock" i "egg" ("cock’s egg") oznaczających zdeformowane jajo, znoszone przez młode kury. Francis Grose w swoim „A Classical Dictionary of the Vulgar Tongue” (1785) uznał, że ze słowem "cockney" związana jest następująca historia:
"Mieszkaniec Londynu będąc na wsi i słysząc rżenie konia nagle wykrzyknął, Panie! Jak ten koń się śmieje! Osoba stojąca obok wyjaśniła mu, że ten dźwięk nazywa się rżeniem. Następnego ranka, gdy usłyszał, że kogut zapiał krzyknął „Czy słyszysz jak ten kogut rży?”"
W słowniku Webster's New Universal Unabridged Dictionary słowo "cocaigne" odnosiło się do wszystkich mieszkańców Londynu i jego przedmieść. Słowo to miało różne pisownie: "cocagne", "cockayne", "cocknay" i w końcu "cockney". Ostatnie dwa oznaczały zarówno rozpieszczone dzieci, jak i mieszkańców Londynu.
Słownictwo.
Cockney zawiera wiele terminów slangowych, nieznanych literackiej angielszczyźnie. Są to często zapożyczenia z języków obcych, np. "cushty" („dobrze”) z romskiego "kuštipen", lub "kosher" („uzasadniony”) z hebrajskiego "kašer" („odpowiedni”, por. koszerność). Wiele wyrazów cockney wywodzi się z "cockney rhyming slang", np. "rabbit" („mówić”).
Wymowa.
Cockney różni się od standardowej angielszczyzny także wymową:
Gramatyka.
W gramatyce cockney odbiega od języka literackiego:
Cockney rhyming slang.
Powstanie Cockney rhyming.
W skład Cockney wchodzi Cockney Rhyming Slang (CRS). Pochodzenie Cockney Rhyming Slangu nie jest dokładnie wyjaśnione i istnieje kilka hipotez o pochodzeniu tego slangu:
Pomimo powyższych hipotez istnieje również zdanie, że Cockney Rhyming slang powstał jedynie dla zabawy słowami i rymami.
Cockney rhyming slang opiera się na znajdowaniu rymu do wyrazu, który jest bezpośrednim skojarzeniem do wyrazu użytego w zdaniu, np.:

</doc>
<doc id="2832020" url="https://pl.wikipedia.org/wiki?curid=2832020" title="K+M+B">
K+M+B



</doc>
<doc id="2832021" url="https://pl.wikipedia.org/wiki?curid=2832021" title="C†M†B">
C†M†B

C†M†B (K†M†B, G†M†B) – symbol wypisywany z okazji uroczystości Objawienia Pańskiego, popularnie zwanego Trzech Króli, który pojawia się na drzwiach mieszkań. Oznacza błogosławieństwo dla domu i jego ochronę przed złem.
Akronim ten ma różne interpretacje: 
W wieku XVIII upowszechnił się w Kościele katolickim w dzień Objawienia Pańskiego, oprócz święcenia złota i kadzidła, także zwyczaj święcenia kredy, którą to kredą oznacza się drzwi wejściowe domów katolickich. W zwyczaju tym można również dopatrywać się analogii i kontynuacji tradycji ze Starego Testamentu (Wj 12,1n), gdzie nakazano znaczyć domy krwią baranka, aby uniknąć potępienia i kary Bożej.
„Obrzędy błogosławieństw” opublikowane przez Komisję ds. Kultu Bożego i Dyscypliny Sakramentów Episkopatu Polski określają, że o ile symbolu na drzwiach nie wykonał ministrant podczas wizyty duszpasterskiej między 27 grudnia a 5 stycznia, to znak może nakreślić wierny po liturgii święta Objawienia Pańskiego, by w ten sposób przekazać błogosławieństwo wyrażone przez kapłana, który święcił kredę i kadzidło. Zamiast napisu C M B może to być także J M J (od: Jezus, Maryja, Józef, czyli Święta Rodzina); tego drugiego symbolu używa się bardzo rzadko.

</doc>
<doc id="2832023" url="https://pl.wikipedia.org/wiki?curid=2832023" title="Clapham Junction (stacja kolejowa)">
Clapham Junction (stacja kolejowa)



</doc>
<doc id="2832025" url="https://pl.wikipedia.org/wiki?curid=2832025" title="Bankowość inwestycyjna">
Bankowość inwestycyjna

Bankowość inwestycyjna (en. "investment banking") – jest to działalność instytucji finansowych (w tym np. banków inwestycyjnych) na rynku papierów wartościowych oraz związanego z tym rynkiem doradztwa, działalność doradcza w zakresie pozyskiwania kapitału i finansowania przedsiębiorstw oraz w zakresie w fuzji i przejęć.
Za początek bankowości inwestycyjnej przyjmuje się rok 1780, kiedy to w Anglii powstał zorganizowany rynek weksli i udziałów, a na rynku finansowym pojawiła się instytucja pośrednika.
W Stanach Zjednoczonych okres powstania bankowości inwestycyjnej wiąże się z rozwojem kolei żelaznych, który wywołał duże zapotrzebowanie na kapitał. Przełomem w rozwoju działalności inwestycyjnej była tam ustawa "Banking Act", która zakazała łączenia działalności depozytowo-kredytowej banków z usługami bankowości inwestycyjnej (ustawa ta została ostatecznie zniesiona w 1999 r.).
Obecnie granica pomiędzy bankowością inwestycyjną a tradycyjną (tj. depozytowo-kredytową) się zaciera. Wynika to z faktu, że część tradycyjnych banków oferuje produkty, które były wcześniej domeną wyłącznie banków inwestycyjnych.
Do podstawowych usług bankowości inwestycyjnej zalicza się:

</doc>
<doc id="2832026" url="https://pl.wikipedia.org/wiki?curid=2832026" title="Bank inwestycyjny">
Bank inwestycyjny

Bank inwestycyjny – bank specjalizujący się w gwarantowaniu emisji papierów wartościowych, obrocie papierami inwestycyjnymi oraz inwestowaniu. Usługi banków inwestycyjnych obejmują przykładowo pośrednictwo pomiędzy emitentami papierów wartościowych a inwestorami, udzielanie gwarancji, obsługę transakcji fuzji i przejęć, zarządzanie aktywami, obsługę i doradztwo przy restrukturyzacjach przedsiębiorstw czy też doradztwo finansowe dla dużych klientów instytucjonalnych.
W przeciwieństwie do banków depozytowo-kredytowych, bank inwestycyjny nie zbiera depozytów od ludności i podmiotów gospodarczych. Nawet jeśli posiada sieć oddziałów, to wśród produktów bankowych nie ma rachunków oszczędnościowo-rozliczeniowych czy lokat terminowych.
Klientami banków inwestycyjnych są najczęściej duże przedsiębiorstwa, fundusze inwestycyjne, fundusze emerytalne, fundusze hedgingowe oraz inne podmioty i instytucje rynku finansowego.
Inwestycje dokonywane za pośrednictwem banków inwestycyjnych charakteryzują się z reguły wysoką stopą zwrotu oraz wysokim ryzykiem.
Najbardziej znane banki inwestycyjne to Barclays, Bank of America, Citibank, Goldman Sachs, Credit Suisse, Deutsche Bank, JP Morgan, Lazard, Morgan Stanley, Salomon Brothers, UBS.

</doc>
<doc id="2832027" url="https://pl.wikipedia.org/wiki?curid=2832027" title="Nasirijja">
Nasirijja



</doc>
<doc id="2832029" url="https://pl.wikipedia.org/wiki?curid=2832029" title="Bitwa pod Nasirijją">
Bitwa pod Nasirijją



</doc>
<doc id="2832032" url="https://pl.wikipedia.org/wiki?curid=2832032" title="Superpuchar Węgier w piłce nożnej">
Superpuchar Węgier w piłce nożnej

Superpuchar Węgier w piłce nożnej () – trofeum przyznawane zwycięskiej drużynie meczu rozgrywanego pomiędzy aktualnym Mistrzem Węgier oraz zdobywcą Pucharu Węgier w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - to jej przeciwnikiem zostaje wicemistrz). Rozgrywki odbywały się w latach 1992–2016.
Historia.
W sezonie 1992 odbył się pierwszy oficjalny mecz o Superpuchar Węgier. Pierwszy pojedynek rozegrano 12 sierpnia 1992 roku. W tym meczu Újpest FC pokonał 3:1 Ferencvárosi TC. Do 2009 roku zespołowi, który zdobył mistrzostwo i Puchar, trofeum przyznawano bez gry. Potem, w przypadku osiągnięcia dubletu przez ten sam zespół, drugim finalistą zostawał wicemistrz. Od 1996 do 2001 superpucharu nie rozgrywano, wystartował ponownie w 2002 roku. Na początku jeden mecz decydował o wygranej, a następnie od 2005 do 2008 roku dwie gry decydowały o losie Superpucharu, a od 2009 powrócono do gry pojedynczej. Pierwsze trzy mecze finałowe odbyły się na Népstadion w Budapeszcie.
Format.
Mecz o Superpuchar Węgier rozgrywany jest przed rozpoczęciem każdego sezonu. W przypadku remisu po upływie regulaminowego czasu gry przeprowadza się dogrywkę. Jeżeli i ona nie wyłoni zwycięzcy, to od razu zarządzana jest seria rzutów karnych.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Węgier na podium oficjalnie stawało w sumie 11 drużyn. Liderem klasyfikacji jest Ferencvárosi TC, który zdobył trofeum 6 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="2832033" url="https://pl.wikipedia.org/wiki?curid=2832033" title="Florian Pełka">
Florian Pełka

Florian Pełka (ur. 19 kwietnia 1937 w Spycimierzu, zm. 25 października 2019 w Wejherowie) – polski jezuita, w latach 1976–1991 pracownik Sekcji Polskiej Radia Watykańskiego, w tym od 1980 jej kierownik, w latach 1991–1997 prowincjał Prowincji Wielkopolsko-Mazowieckiej Towarzystwa Jezusowego.
Życiorys.
Urodził się w Spycimierzu w 1937. Do jezuitów wstąpił w 1962. Od 1976 pracował w Rzymie w Sekcji Polskiej Radia Watykańskiego, w tym od 1980 jako redaktor. 19 marca 1991 mianowany prowincjałem Prowincji Wielkopolsko-Mazowieckiej Towarzystwa Jezusowego. Funkcję tę pełnił przez 6 lat. Od 19 września 1997 pracował w parafii św. Stanisława Kostki w Gdyni, wieloletni opiekun wspólnot neokatechumenalnych.
Osoba o. Pełki była celem wieloletniego zainteresowania służb SB. Inwigilowany ze względu na studia oraz pracę naukową na KUL, starania o wyjazdy zagraniczne oraz ze względu na pracę w Radiu Watykańskim. Ewidencja działalności o. Pełki prowadzona była od roku 1963 do 6 kwietnia 1987. 24 czerwca 1966 odmówiono mu wydania paszportu umożliwiającego wyjazd na studia teologiczne do Rzymu. Odmowa taka miała również miejsce 26 lipca 1967. Uzasadniono ją przebywaniem ojca w środowisku „zdecydowanie wrogo nastawionym do PRL i socjalizmu”.
O. Florian Pełka był jednym z redaktorów wydanego w 1976 Katechizmu religii katolickiej. Uczestniczył w dwóch Kongregacjach Generalnych Towarzystwa Jezusowego, w 1983 w XXXIII Kongregacji jako delegat oraz w 1995 w XXXIV Kongregacji jako prowincjał. Jako prowincjał był również Przewodniczącym Konferencji Krajowej Wyższych Przełożonych Instytutów Zakonnych i Stowarzyszeń Życia Apostolskiego.

</doc>
<doc id="2832035" url="https://pl.wikipedia.org/wiki?curid=2832035" title="Dzielnice Łodzi">
Dzielnice Łodzi



</doc>
<doc id="2832036" url="https://pl.wikipedia.org/wiki?curid=2832036" title="Amara">
Amara



</doc>
<doc id="2832037" url="https://pl.wikipedia.org/wiki?curid=2832037" title="Podział administracyjny Łodzi">
Podział administracyjny Łodzi

Podział administracyjny Łodzi – podział administracyjny obszaru miasta Łodzi na pomocnicze jednostki administracyjne gminy. Miasto było podzielone na pięć dzielnic: Bałuty, Górna, Śródmieście, Polesie oraz Widzew. W 1993 r. dzielnice zostały zniesione, a Łódź stała się jednolitą gminą miejską (od 1999 również miastem na prawach powiatu).
Łódź jest podzielona na 36 osiedli administracyjnych (podział samorządowy) oraz 56 obszarów Systemu Informacji Miejskiej (podział TERYT)
Podział miasta na jednostki pomocnicze (osiedla administracyjne).
Wyodrębnione w Łodzi jednostki pomocnicze gminy nazywane są osiedlami. Obecnie w mieście jest 36 osiedli administracyjnych.
Funkcjonowanie i kompetencje osiedli.
Organami uchwałodawczymi osiedla są rada osiedla z przewodniczącym na czele, a także zarząd osiedla z przewodniczącym na czele. W skład rady osiedla, w zależności od zaludnienia osiedla wchodzi 21 lub 15 radnych. Wybory do rad osiedli są organizowane niezależnie od wyborów samorządowych co 4 lata. Każde osiedle stanowi jeden okręg wyborczy. W głosowaniu udział mogą brać pełnoletni obywatele Polski, którzy mają czynne prawo do głosowania w wyborach do Rady Miejskiej w Łodzi oraz zamieszkują na terenie danego osiedla.
Statutową działalność osiedli finansuje Rada Miejska (pieniądze przyznawane są corocznie). Osiedla ściśle współpracują z innymi organami miasta (Radą i Prezydentem). Zakres działalności osiedli obejmuje publiczne sprawy o charakterze lokalnym. 
Podział miasta w ramach SIM.
Od 2005 roku rozwijany jest w Łodzi System Informacji Miejskiej, którego jednym z elementów jest jednolite oznakowanie ulic, na potrzeby którego podzielono miasto na 56 osiedli – obszarów SIM. Podział ten nie ma charakteru urzędowego. Część obszarów jest tożsama z osiedlami administracyjnymi, inne osiedla zostały podzielone, a inne występują pod inną nazwą.
Podział miasta na dzielnice (1946-1992).
Dzielnice były jednostkami podziału administracyjnego, na jakie w latach 1946–1992 składała się Łódź. Do 2012 roku były to obszary miasta podległe odpowiednim delegaturom Urzędu Miasta Łodzi. Po reformie administracyjnej Urzędu podział ten oficjalnie nie istnieje, jest jednak silnie zakorzeniony w świadomości mieszkańców.
Podział podczas okupacji niemieckiej.
Pierwszy podział Łodzi na mniejsze jednostki nastąpił w okresie okupacji niemieckiej w czasie II wojny światowej, kiedy to Niemcy do wcielonej do Rzeszy jako "Litzmannstadt" Łodzi przyłączyli do miasta wiele podłódzkich dotąd wsi i w związku z tym powiększony obszar miasta podzielili na mniejsze jednostki administracyjne. Po wyzwoleniu przywrócono status sprzed wojny – zarówno w kwestii przyłączeń okolicznych osad, jak i podziału Łodzi.
Podział w latach 1946–1953.
Po zakończeniu II wojny światowej i wyzwoleniu niektóre podłódzkie wsie oraz miasto Ruda Pabianicka zostały wcielone w granice miasta. W związku z powiększeniem obszaru Łodzi 27 maja 1946 r. podzielono miasto trzy dzielnice: Północ, Południe i Śródmieście.
Podział w latach 1953–1960.
10 kwietnia 1953 roku Prezydium Rządu zniosło podział na trzy dzielnice, obowiązujący od 1946 i wprowadziło jednocześnie podział na siedem dzielnic: Bałuty, Chojny, Polesie, Ruda, Staromiejska, Śródmieście oraz Widzew.
Podział w latach 1960–1992.
1 stycznia 1960 roku wprowadzono korekcje w podziale administracyjnym Łodzi. Dzielnicę Staromiejska wcielono do Bałut, a dzielnice Chojny i Ruda połączono pod nazwą Górna. W 1992 zlikwidowano podział na dzielnice, tworząc jednolitą gminę miejską Łódź, która siedem lat później po reformie administracyjnej z 1999 roku zyskała status miasta na prawach powiatu.
Podział ten obowiązywał najdłużej, bo aż 32 lata i jest nadal silnie zakorzeniony w świadomości mieszkańców miasta, o czym świadczy kolorystyczne wyróżnianie pięciu dzielnic na oficjalnych grafikach, przedstawiających podział miasta. Do 2012 roku pozostałością dawnego podziału Łodzi były delegatury urzędu miasta, które odpowiadały dzielnicom.
Nazewnictwo dzielnic.
Pierwszy podział obejmował trzy dzielnice, których nazwy pochodziły od geograficznego położenia miasta – Północ, obejmująca północną część miasta; Południe, obejmująca południową część miasta; oraz Śródmieście, obejmująca centrum miasta.
Dzielnice Bałuty, Chojny i Widzew wzięły nazwy od dawnych wsi wcielonych do Łodzi w trakcie I wojny światowej. Zaś nazwa dzielnicy Ruda pochodzi od nazwy miasta – Ruda Pabianicka, wcielonego w granice Łodzi po zakończeniu II wojny światowej. Nazwa piątej dzielnicy – Polesie; nawiązywała do faktu, że w większości obejmowała ona najsłabiej zurbanizowany obszar miasta, na którym przed 1946 znajdowały się pojedyncze wsie otoczone lasami. Współcześnie lasy zostały w większości wycięte, a ich pozostałości można znaleźć np. w rezerwacie przyrody Polesie Konstantynowskie. Dzielnica Staromiejska, wzięła swoją nazwę, od tego, że w jej granicach znalazły się najstarsze obszary miasta.
Po scaleniu Rudy i Chojen powstała dzielnica Górna, której nazwa pochodzi od "Rynku Górnego" (plac Niepodległości).
Osiedla nieformalne.
Powszechnie mianem "osiedli" określa się części miasta, które nie są formalnie wyodrębnione, a podział na takie jednostki nie jest w żaden sposób zatwierdzony przez władze, ale ma znaczenie praktyczne, gdyż funkcjonuje w świadomości społecznej.
Zazwyczaj osiedla wyodrębnia się często na podstawie rodzaju zabudowy, np. blokowiska stanowiące wielkie zespoły mieszkaniowe (np. Radogoszcz, Retkinia), czy osiedla domków jednorodzinnych (np. Smulsko). Nazwę "osiedle" stosuje się także do części większych osiedli, które stanowią wielkie zespoły mieszkaniowe. Kiedy blokowiska są duże, bloki należą często do odrębnych spółdzielni mieszkaniowych (np. Zagrodniki na osiedlu Retkinia).
Często również "osiedlami" nazywa się części miasta, które administracyjnie do niego należą, ale są oddzielone od głównych obszarów miejskich terenami niezabudowanymi. Osiedla te zazwyczaj stanowią dawne wsie, które zostały włączone do Łodzi po II wojnie światowej, ale nadal zachowały w dużej mierze swój wiejski charakter (np.Chocianowice, Łaskowice, Mileszki, Feliksin).
Niekiedy powodem wyodrębnienia osiedla jest historyczna odrębność danego obszaru. Tego typu osiedlem jest np. Ruda Pabianicka, która przez II wojną światową stanowiła osobne miasto.
Lista osiedli nieformalnych w Łodzi.
Wytłuszczone zostały formalne osiedla administracyjne.

</doc>
<doc id="2832038" url="https://pl.wikipedia.org/wiki?curid=2832038" title="Boże Narodzenie (obraz Geertgena tot Sint Jansa)">
Boże Narodzenie (obraz Geertgena tot Sint Jansa)

Boże Narodzenie () – obraz olejny przypisywany niderlandzkiemu malarzowi Geertgenowi tot Sint Jansowi, namalowany ok. 1480.
Opis.
Temat obrazu został zaczerpnięty z Nowego Testamentu, z Ewangelii Łukasza. Jest to jeden z najczęściej przedstawianych wątków w sztuce. Geertgen tot Sint Jans narodzenie Chrystusa ukazał w scenerii nocnej. Prawdopodobnie inspiracją dla takiej kompozycji był przekład apokryficznej Ewangelii Pseudo-Mateusza: 
Artysta scenę umieścił w stajence. Mały Jezus leży w żłobku w centralnej części obrazu. Z prawej strony pochyla się nad nim Maria, a z lewej grupa aniołów. Wszystkie postacie są oświetlone mocnym światłem bijącym od Dzieciątka. Dwa pozostałe źródła światła znajdują się w głębi sceny, gdzie rozgrywa się jeden z pomniejszych wątków poprzedzających narodziny Jezusa. Anioł ukazuje się pasterzom i oznajmia im o narodzinach Pana, nakazując złożenie mu pokłonu. Pasterzy oświetla blask padający od zwiastującego boskiego posłańca i zapalonego z drugiej strony ogniska. Z prawej strony Geertgen tot Sint Jans ukazał Józefa pogrążonego w ciemnościach. Pełni on drugoplanową rolę zgodnie z ówczesną ikonografią chrześcijańską.

</doc>
<doc id="2832039" url="https://pl.wikipedia.org/wiki?curid=2832039" title="Julian Wieczorek">
Julian Wieczorek

Julian Wieczorek pseud. "Julek" (ur. 13 lutego 1907 w Janowcu k. Kozienic, zm. 9 stycznia 1943 w Auschwitz) – działacz radykalnego ruchu ludowego i komunistycznego, współzałożyciel i przywódca organizacji Rewolucyjne Rady Robotniczo-Chłopskie „Młot i Sierp”.
Życiorys.
W 1925 wstąpił do PSL „Wyzwolenie” i podjął studia na Wolnej Wszechnicy Polskiej w Warszawie. W 1931 przeszedł do SL, którego był prezesem Zarządu Powiatowego w Płocku. Instruktor SL na powiaty płocki, sierpecki i płoński. Współpracował z działaczami KPP; zwolennik jednolitego frontu z komunistami. W latach 1935–1937 organizował strajki chłopskie w okolicach Płocka. W 1936 został wydawcą i redaktorem odpowiedzialnym „Jedności” – wspólnego pisma radykalnych ludowców i komunistów. W 1940 współorganizował komunistyczną organizację konspiracyjną „Młot i Sierp”, której został przewodniczącym. 8 lipca 1941 został aresztowany przez Niemców wraz z innymi przywódcami organizacji i osadzony w obozie Auschwitz, gdzie działał w konspiracyjnym ruchu oporu. Zmarł w obozie. Uchwałą Prezydium KRN z 6 września 1946 pośmiertnie odznaczony Orderem Krzyża Grunwaldu II klasy. W 1960 jego imię nadano szkole podstawowej w Szczytnie koło Płońska. W związku z ustawą dekomunizacyjną od 1 września 2018 roku przestał być jej patronem.

</doc>
<doc id="2832043" url="https://pl.wikipedia.org/wiki?curid=2832043" title="Port lotniczy Arbela">
Port lotniczy Arbela



</doc>
