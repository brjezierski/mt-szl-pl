<doc id="2851521" url="https://pl.wikipedia.org/wiki?curid=2851521" title="Franciszek Wasiela">
Franciszek Wasiela

Franciszek Wasiela (ur. 2 października 1900 w Bärwalde, zm. 24 lipca 1944 w KL Dachau) – polski duchowny rzymskokatolicki, wikariusz w parafiach w Strzelnie i Zbąszyniu, proboszcz parafii w Głuszynie, społecznik, fotograf amator. 
Życiorys.
Nauki teologiczne pobierał od 1922 r., w Seminarium Duchownym w Poznaniu, a ostatni rok przed święceniami w Seminarium Duchownym w Gnieźnie, gdzie 12 marca 1927 r., przyjął święcenia kapłańskie z rąk prymasa Polski kardynała Augusta Hlonda. 
Pierwszym miejscem jego posługi było Strzelno, gdzie trafił zaraz po święceniach. Jako duchowny odprawił między innymi uroczystą mszę świętą z okazji 5-lecia Towarzystwa Powstańców i Wojaków w Strzelnie – 7 sierpnia 1927 r., w tym samym roku podczas akademii z okazji nocy listopadowej w Towarzystwie Gimnastycznym „Sokół” wygłosił okolicznościowy referat. W tym też roku został wicepatronem Stowarzyszenia Katolickiego Młodzieży Żeńskiej – Młodych Polek. 28 lutego 1928 r., został prezesem chóru Towarzystwa Śpiewu „Harmonia” w Strzelnie. Organizator zlotu młodzieży okręgu inowrocławskiego Stowarzyszenia Młodzieży Polsko-Katolickiej, z okazji jego 30-lecia. 
Od połowy 1930 r., posługiwał w Zbąszyniu. W 1931 r. stanął na czele komisji kwaterunkowej komitetu roboczego XI Zjazdu Katolickiego w Zbąszyniu. Od lutego 1934 r., prezes i patron Chóru Kościelnego w Zbąszyniu. Działacz lokalnej Akcji Katolickiej. W tym samym roku współorganizował w Zbąszyniu – Zlot Stowarzyszeń Młodzieży Polskiej okręgu wolsztyńskiego. Od 1 stycznia 1935 r., piastował funkcję rendanta kasy kościelnej parafii w Zbąszyniu, był także skarbnikiem Koła Misyjnego – Papieskie Dzieło Rozkrzewiania Wiary Świętej. W 1935 r., uczestniczył w Święcie Pieśni w Dąbrówce Wielkiej, zorganizowanym przez tamtejszą Polonię. Patron Katolickiego Stowarzyszenia Młodzieży Męskiej w Zbąszyniu, organizator zlotu tej organizacji podokręgu zbąszyńskiego w 1935 r. Patron lokalnego Stowarzyszeniu Młodych Polek, wiceprezes Towarzystwa Czytelni Ludowych w Zbąszyniu. 
1 grudnia 1935 r. objął probostwo parafii Głuszyn pod Poznaniem. Posługę pełnił także po wybuchu II wojny światowej. Aresztowany przez hitlerowców, trafił 30 października 1941 r., do KL Dachau pod numerem obozowym 28092. Zmarł w obozie 24 lipca 1944 r. 
Fotografia.
Był aktywnym fotografem amatorem. Już w 1927 r., jako wikariusz w Strzelnie uczestniczył w zorganizowanych przez Towarzystwo Kolonijne Stella z Poznania, koloniach dla dzieci szkolnych z tego miasta, podczas których wykonał serię pamiątkowych zdjęć, które rozdał uczestnikom. 
W 2012 r. zostały odnalezione na strychu jednego z domów w Głuszynie negatywy na szkle wykonane przez ks. Wasiele pod koniec lat 20 i w latach 30 – XX wieku. Jak podkreśla regionalista i działacz samorządowy Marian Przybylski, zdjęcia ks. Wasieli mają dużą wartość historyczną jako dokumentacja przedwojennego Strzelna i Głuszyna, prezentując lokalną architekturę i życie mieszkańców. Na zachowanych 160 negatywach widoczne są między innymi kościół św. Prokopa w Strzelnie z nieistniejącą już figurą Matki Boskiej ufundowaną przez ks. kanonika Szymona Kołudzkiego w 1635 r. (zniszczona w 1939), artystyczna szwalnia kościelna działająca w Strzelnie w latach 1925-1928 (jedyne zachowane zdjęcie), lokalne organizacje społeczne i religijne np. Narodowa Organizacja Kobiet, Grupa Młodych Polek. 
O znalezisku informowała między innymi "Gazeta Pomorska" (1 grudnia 2012), "Serwis Info" na kanale TVP Info (6 stycznia 2013 g. 16.30), Teleexpress (8 stycznia 2013).

</doc>
<doc id="2851522" url="https://pl.wikipedia.org/wiki?curid=2851522" title="Antropopatyzm">
Antropopatyzm

Antropopatyzm (z gr. "anthropopathes", „mający ludzkie uczucia”, od "anthropos" – człowiek i "pathos" – doznawanie) – forma antropomorfizmu. Polega na przypisywaniu zwierzętom, roślinom lub przedmiotom nieożywionym uczuciowości ludzkiej. W innym znaczeniu jest to przypisywanie uczuć ludzkich bóstwu.

</doc>
<doc id="2851524" url="https://pl.wikipedia.org/wiki?curid=2851524" title="Tetsuya Ishida">
Tetsuya Ishida

 – współczesny surrealistyczny malarz japoński.
Zginął potrącony przez pociąg na przejeździe kolejowo-drogowym w miejscowości Machida, w aglomeracji Tokio.
Tematyka prac.
Głównym tematem jego prac była tożsamość Japonii i jej rola w dzisiejszym świecie oraz dostosowanie się do zmian społecznych i technologicznych we współczesnym życiu Japończyków. Obrazy Ishidy prezentują poczucie izolacji, niepokoju, kryzys tożsamości, sceptycyzm i samotności współczesnych Japończyków. Postacie na jego obrazach to zwykle mężczyźni z twarzą malarza, zintegrowani z różnymi przedmiotami codziennego użytku. 
Po jego śmierci w 2005 roku wiele jego wcześniej niepublikowanych prac odnaleziono w jego domu. Szacunkowa suma obrazów powstałych podczas dziesięciu lat jego kariery artystycznej to 186 prac.
Osiągnięcia.
Rodzina artysty przekazała 21 jego prac dla Shizuoka Prefectural Museum of Art (Shizuoka-kenritsu Bijutsukan) w jego rodzinnym mieście Yaizu.
Część jego obrazów na aukcjach w Hongkongu została sprzedana za kilka milionów dolarów hongkońskich. 
Pośmiertnie w 2009 r. został wyróżniony japońskim Medalem Honoru, przyznawanym osobom zasłużonym dla sztuki japońskiej.

</doc>
<doc id="2851525" url="https://pl.wikipedia.org/wiki?curid=2851525" title="Echo w płomieniach">
Echo w płomieniach

Echo w płomieniach () – piąta powieść serii z Jackiem Reacherem, brytyjskiego pisarza Lee Childa, wydana w lutym 2001 roku w Stanach Zjednoczonych przez wydawnictwo Putnam oraz Wielkiej Brytanii przez wydawnictwo Bantam. Pierwsze polskie wydanie ukazało się nakładem wydawnictwa Albatros w lutym 2007 roku, następnie wielokrotnie wznawiane.
Zarys fabuły.
Miasteczko Lubbock w Teksasie. Jack Reacher ogląda rozgrywki futbolu amerykańskiego w miejscowym barze, a gdy zostaje zaczepiony i sprowokowany przez jednego z klientów – szeryfa lokalnej policji po cywilnemu – wdaje się z nim w bójkę. Rankiem następnego dnia myjąc zęby w motelowej łazience, zauważa w lustrze nadjeżdżający wóz lokalnej policji. Chcąc uniknąć aresztowania i oskarżenia o napaść na funkcjonariusza, ucieka z motelu przez okno. W mieście nie udaje mu się znaleźć żadnych autobusów ani taksówek, postanawia więc skorzystać z autostopu. Ku jego własnemu zdumieniu udało mu się złapać stopa w mniej niż pięć minut, a co dziwniejsze, kierowcą zatrzymanego, luksusowego cadillaca okazuje się kobieta, której nie odstraszył wygląd Jacka. W czasie podróży kobieta wyznaje Reacherowi, że nie tylko nieprzypadkowo zatrzymała się, żeby go zabrać, ale także bardzo potrzebuje jego pomocy. To Carmen Greer – piękna, młoda meksykanka, żona Sloopa Greera (z rodziny Greerów – klanu potentatów naftowych mieszkających w hrabstwie Echo), który wkrótce wychodzi z więzienia, a w którym znalazł się za uchylanie się od podatków federalnych. Sloop Greer przez pięć lat maltretował swoją żonę Carmen, więc kobieta obawia się, że po jego powrocie nie tylko nadal będzie się nad nią znęcał, ale obawia się także, że zakatuje ją na śmierć po tym, jak to właśnie ona wydała męża urzędowi skarbowemu. Carmen Greer prosi więc Jacka o zamordowanie Sloopa Greera, ponieważ uważa, że w tej rozpaczliwej sytuacji jest to dla niej jedyny ratunek. Jack Reacher początkowo odmawia i wysiada z samochodu, ale ostatecznie zgadza się wrócić z Carmen na ranczo rodziny Greerów, przyjrzeć się sprawie i mieć oko na nią i jej córkę. Na ranczu zatrudnia się do opieki nad końmi i zamieszkuje na piętrze nieopodal baraku. Reacherowi kłopoty są nieobce, ale na ranczu Greerów spotyka ich całe mnóstwo: kłamstwa, uprzedzenia, nienawiść, wrogość i morderstwa!
Informacje wydawnicze.
Pierwsze polskie wydanie powieści zostało wydane przez wydawnictwo Albatros w 2007 roku pod tytułem "Echo w płomieniach". Kolejne wydania książki ukazały się w 2008, 2009 oraz ze zmienioną wersją okładki w 2013 r. Wydawnictwo Albatros zapowiedziało ukazanie się wydania "Echa w płomieniach" w postaci elektronicznej jako e-book (MOBI/EPUB).
1: Seria wydawnicza „"Literka"” (wydanie kieszonkowe/pocket).
2: Zmieniona okładka oraz jako e-book.

</doc>
<doc id="2851526" url="https://pl.wikipedia.org/wiki?curid=2851526" title="Bezinteresowność">
Bezinteresowność

Bezinteresowność (od „korzyść, interes, dochód”) – w etyce taka cecha działania podmiotu, przy której celem działania nie jest korzyść podmiotu, ale dobro innej osoby. Bezinteresowność jako cecha działania podmiotu łączy się z altruizmem jako postawą etyczną, przy której człowiek działa dla dobra innych, nawet za cenę poświęcenia dobra własnego.
Według filozofii personalistycznej bezinteresowność jest wynikiem woli, natomiast w filozofii deontologicznej wynika z przyjętej przez jednostkę normy moralnej. W teorii czynu supererogatywnego czyn bezinteresowny jest aktem wolnym, świadomym, a także wynikającym z realizacji immanentnej dla podmiotu normy.
Specyficzne rozumienie pojęcia bezinteresowności, powiązane z pojęciem bezinteresownej kontemplacji, przedstawił Immanuel Kant w "Krytyce władzy sądzenia". Dla Kanta bezinteresowność stanowi niezbędny element postawy estetycznej, gdzie upodobanie nie wypływa z motywów osobistych i nie wiąże się z motywacjami praktycznymi ani poznawczymi.

</doc>
<doc id="2851527" url="https://pl.wikipedia.org/wiki?curid=2851527" title="Bezpośredniość">
Bezpośredniość

Bezpośredniość (nłac. "immedietas") – w sensie ogólnym relacja bezpośrednia to taka relacja, pomiędzy wyróżnionymi argumentami której nie uwzględnia się członu trzeciego (pośredniego). 
W teorii poznania występuje pojęcie bezpośredniości poznawczej. Bezpośredność poznawcza to takie poznawcze ujęcie danego przedmiotu, w którym poznawany jest on bez udziału czynników nieprzezroczystych, takich jak sądy, rozumowania czy namysł dyskursywny. Bezpośredniemu poznawczo ujęciu przedmiotu przypisuje się charakter całościowy.
Pojęcie bezpośredniości poznawczej rozumie się raczej jako węższe niż pojęcie poznania bezpośredniego, gdyż wyróżniać można także takie typy poznania pośredniego, w których poznaje się za pomocą pośredników przezroczystych (o charakterze formalnym).

</doc>
<doc id="2851528" url="https://pl.wikipedia.org/wiki?curid=2851528" title="Bezpośredniość poznawcza">
Bezpośredniość poznawcza



</doc>
<doc id="2851529" url="https://pl.wikipedia.org/wiki?curid=2851529" title="Coś (aliquid, aliquod)">
Coś (aliquid, aliquod)

Coś – zaimek języka polskiego, (1) w języku potocznym (w głównym znaczeniu) zastępujący rzeczownik, przede wszystkim nieosobowy, bez jego dokładnego określenia. 
Odpowiednik łaciński zaimka „coś” – "aliquid", "aliquod" – występuje (np. w terminologii scholastycznej) jako element terminologii filozoficznej; niekiedy analogicznie w terminologii polskiej. (2) „Coś” rozumieć można ogólnie jako termin, którego treść formalna, treść materialna i moment egzystencjalny nie są w żaden sposób zdeterminowane. (3) W sensie metafizycznym jako „cokolwiek”, czyli jako jakikolwiek byt lub przedmiot. (4) W sensie specyficznym coś/"aliquid" to, rozważana jako "transcendentale", substancja. (4b) Także w rozważaniach dotyczących transcententaliów coś/"aliquid" występuje jako termin synonimiczny w stosunku do znaczenia poprzedniego, oddawany w terminologii polskiej jako „odrębność”. 

</doc>
<doc id="2851530" url="https://pl.wikipedia.org/wiki?curid=2851530" title="Aliquid">
Aliquid



</doc>
<doc id="2851531" url="https://pl.wikipedia.org/wiki?curid=2851531" title="Aliquod">
Aliquod



</doc>
<doc id="2851532" url="https://pl.wikipedia.org/wiki?curid=2851532" title="Biomorfizm">
Biomorfizm

Biomorfizm – określenie pewnych poglądów wiążących się z filozofią przyrody – mianowicie ujmowanie zjawisk psychicznych, społecznych a niekiedy nawet fizycznych jako specyficznych form życia. Poglądy takie wiązały się z biologizmem, zwłaszcza rozumianym jako występujące na gruncie psychologii próby wyjaśniania zjawisk psychicznych wyłącznie przy odwołaniu się do wyników i metod nauk biologicznych.

</doc>
<doc id="2851542" url="https://pl.wikipedia.org/wiki?curid=2851542" title="Cykl (filozofia)">
Cykl (filozofia)

Cykl (z gr. "kyklos" – "koło", "krąg", "obrót", ale w sensie filozoficznym (Arystoteles) raczej "periodos") – odstęp czasu, w którym dane zjawiska powtarzają się w tym samym porządku. 
Pojęcia cyklu i cykliczności miały znaczenie dla filozofii historii i filozofii natury. W kulturze greckiej występowała idea wiecznego powrotu, filozoficznie najwyraźniej opracowana przez stoików. Cyklicznością, stałym powtarzaniem się zjawisk, wyjaśniała kosmologia starożytna ich naturę. Później poglądy takie głosił przede wszystkim Friedrich Nietzsche.
Jako cykle określa się nie tylko pewne odstępy czasu, ale też pewne zespoły zjawisk, które stale współwystępują wokół zjawiska głównego, uznawanego przy tym za ich przyczynę czy warunek. 

</doc>
<doc id="2851543" url="https://pl.wikipedia.org/wiki?curid=2851543" title="Cykliczność">
Cykliczność



</doc>
<doc id="2851552" url="https://pl.wikipedia.org/wiki?curid=2851552" title="Różnica (logika)">
Różnica (logika)

Różnica w logice tradycyjnej (łac. "differentio" – "różnica", "rozmaitość") – cecha przedmiotu a porównywanego z przedmiotem b, że przedmiot b cechy tej nie posiada. Logika tradycyjna dzieliła tak rozumiane różnice na różnice jakościowe i różnice ilościowe. Pojęciu różnicy przeciwstawia się pojęcia podobieństwa (w sensie logicznym; dwa przedmioty podobne są identyczne "pod pewnymi względami"), tożsamości i identyczności. 
Od tak rozumianej różnicy odróżnić należy różnicę gatunkową ("differentio specifica").

</doc>
<doc id="2851556" url="https://pl.wikipedia.org/wiki?curid=2851556" title="Volkach (ujednoznacznienie)">
Volkach (ujednoznacznienie)



</doc>
<doc id="2851557" url="https://pl.wikipedia.org/wiki?curid=2851557" title="Deanol">
Deanol



</doc>
<doc id="2851559" url="https://pl.wikipedia.org/wiki?curid=2851559" title="Bród (województwo wielkopolskie)">
Bród (województwo wielkopolskie)

Bród – wieś w Polsce położona w województwie wielkopolskim, w powiecie kolskim, w gminie Dąbie. Do 31 grudnia 2016 był to przysiółek.
Zobacz też: Bród

</doc>
<doc id="2851560" url="https://pl.wikipedia.org/wiki?curid=2851560" title="Rozmaitość (logika tradycyjna)">
Rozmaitość (logika tradycyjna)

Rozmaitość, różnorodność (gr. "heterotes", łac. "diversitas") – pojęcie z zakresu logiki tradycyjnej (zob. „różnica” w logice). Rozmaitość to nietożsamość rodzajów. Pojęcie rozmaitości odpowiada pojęciom różnicy gatunkowej, która jest nietożsamością gatunków, oraz odrębności, która jest nietożsamością jednostek.

</doc>
<doc id="2851561" url="https://pl.wikipedia.org/wiki?curid=2851561" title="Grabina Mała">
Grabina Mała

Grabina Mała – wieś w Polsce położona w województwie wielkopolskim, w powiecie kolskim, w gminie Dąbie.

</doc>
<doc id="2851564" url="https://pl.wikipedia.org/wiki?curid=2851564" title="Serenata Guayanesa">
Serenata Guayanesa

Serenata Guayanesa - wenezuelski zespół-instytucja, działający od 1971, wykonujący różne odmiany muzyki wenezuelskiej (muzykę ludową z llanos, walce z Andów, kalipso, rytmiczne utwory na bębny z Lary). Pierwszy skład zespołu tworzyli Hernán Gamboa, Mauricio Castro Rodríguez, Iván Pérez Rossi i César Pérez Rossi. W 1983 Gamboę zastąpił Miguel Ángel Bosch.

</doc>
<doc id="2851565" url="https://pl.wikipedia.org/wiki?curid=2851565" title="N-Metyloetanoloamina">
N-Metyloetanoloamina



</doc>
<doc id="2851568" url="https://pl.wikipedia.org/wiki?curid=2851568" title="Skalnik statilinus">
Skalnik statilinus

Skalnik statilinus ("Hipparchia statilinus") – motyl dzienny z rodziny rusałkowatych.
Wygląd.
Rozpiętość skrzydeł od 44 do 50 mm, dymorfizm płciowy słabo zaznaczony.
Siedlisko.
Suche świetliste bory sosnowe, wydmy śródlądowe i nadmorskie, wrzosowiska.
Biologia i rozwój.
Wykształca jedno pokolenie w roku (sierpień-połowa września). Rośliny żywicielskie: szczotlicha siwa, stokłosa prosta, ostnice, kostrzewa owcza. Jaja barwy białej składane są pojedynczo na roślinach żywicielskich lub w ich pobliżu. Larwy wylęgają się po 2,5-3 tygodniach, żerują nocą, zimują w pierwszym stadium wzrostowym. Stadium poczwarki trwa 3-5 tygodni.
Rozmieszczenie geograficzne.
Gatunek śródziemnomorski, znany z Europy, Północnej Afryki, Kaukazu i Azji Mniejszej. W Polsce występuje lokalnie w północno-zachodniej części kraju (wzdłuż wybrzeża Bałtyku) oraz na nielicznych stanowiskach na południu kraju.

</doc>
<doc id="2851569" url="https://pl.wikipedia.org/wiki?curid=2851569" title="Olszewiec (województwo lubuskie)">
Olszewiec (województwo lubuskie)

Olszewiec – osada w Polsce położona w województwie lubuskim, w powiecie krośnieńskim, w gminie Dąbie.
W latach 1975–1998 miejscowość administracyjnie należała do województwa zielonogórskiego.

</doc>
<doc id="2851573" url="https://pl.wikipedia.org/wiki?curid=2851573" title="Hayley Tullett">
Hayley Tullett

Hayley Tullett (z domu Parry, ur. 17 lutego 1973 w Swansea) – walijska lekkoatletka startująca w barwach Wielkiej Brytanii, specjalizująca się w biegach średnio i długodystansowych, dwukrotna uczestniczka letnich igrzysk olimpijskich (Sydney 2000, Ateny 2004). Sukcesy odnosiła również w biegach przełajowych.

</doc>
<doc id="2851574" url="https://pl.wikipedia.org/wiki?curid=2851574" title="Różnica (metafizyka)">
Różnica (metafizyka)

Różnica (łac. "distinctio" – "rozróżnienie", "odrębność") – w metafizyce klasycznej relacja odmienności/nietożsamości między danymi przedmiotami; przedmioty te mogą zarazem posiadać elementy takie same.
Rozróżnia się różnicę rzeczową (różnicę realną, "distinctio realis") i różnicę myślną (różnicę pojęciową, "distinctio rationis"). Podział ten wywodzi się z tradycji skotystycznej, w której jednak wyróżniano osiem rodzajów "distinctio": "rationalis", "formalis", "ex natura rei", "modalis", "realis", "essentialis", "subiectiva", "obiectiva".
Różnica rzeczowa zachodzi między rzeczami czy bytami realnymi. (1) Różnica negatywna zachodzi między rzeczą a jej zaprzeczeniem. (2) Różnica pozytywna zachodzi między (2a) rzeczą a inną rzeczą (różnica większa czyli różnica realna), (2b) rzeczą a jej modalnością (różnica mniejsza czyli różnica modalna). Wśród różnic większych wyróżnia się różnice (2a1) adekwatne (między dwiema odrębnymi rzeczami) i (2a2) nieadekwatne (między rzeczą a jej częścią, przede wszystkim integralną).
Różnica pojęciowa zachodzi między treściami pojęć. (1) Różnica poznawcza zachodzi, gdy dane pojęcie utworzone zostaje ze względu na samą rzecz, natomiast (2) różnica wytwórcza może (2a1) być bez podstawy w rzeczy lub (2a2) mieć podstawę w innej rzeczy. Wśród różnic poznawczych wyróżnia się (1a) różnicę większą, między treściami pojęć uniwerslnych i (1b) różnicę mniejszą, między treściami pojęć transcendentalnych. 

</doc>
<doc id="2851577" url="https://pl.wikipedia.org/wiki?curid=2851577" title="Warriors Rugby Club">
Warriors Rugby Club

Warriors Rugby Club - fiński klub rugby z siedzibą w Helsinkach. Mistrz Finlandii w rugby union 2012. Warriors Rugby Club powstał w 2002 i jest jednym z najstarszych fińskich klubów rugby. 

</doc>
<doc id="2851582" url="https://pl.wikipedia.org/wiki?curid=2851582" title="Schwarzach a.Main">
Schwarzach a.Main



</doc>
<doc id="2851583" url="https://pl.wikipedia.org/wiki?curid=2851583" title="Przewody i kable miedziane">
Przewody i kable miedziane

Miedź jest stosowana w instalacjach elektrycznych od czasu wynalezienia elektromagnesu i telegrafu w latach 20. XIX wieku. Wynalazek telefonu w roku 1876 stworzył dalsze zapotrzebowanie na przewody, w których materiałem przewodzącym jest miedź.
Obecnie, pomimo konkurencji ze strony innych materiałów, miedź nadal jest preferowanym materiałem przewodzącym w prawie wszystkich rodzajach przewodów elektrycznych. Miedź jest wykorzystywana w wytwarzaniu, przesyłaniu i dystrybucji energii elektrycznej, w telekomunikacji, obwodach elektronicznych i wszelkiego rodzaju urządzeniach elektrycznych. Oprócz przewodów elektrycznych innymi istotnymi zastosowaniami miedzi w elektrotechnice są styki i rezystory.
Najważniejszym rynkiem dla przemysłu miedziowego są instalacje elektryczne w budynkach. Blisko połowa całego wydobycia miedzi jest zużywana do produkcji przewodów elektrycznych i żył kabli.
Korzystne właściwości miedzi wykorzystywane w kablach i przewodach elektrycznych.
Ze względu na naturalne korzystne właściwości miedzi, blisko połowa urządzeń elektrycznych wykorzystuje przewody miedziane. Poniżej zestawiono właściwości najkorzystniejsze dla zastosowań w elektrotechnice.
Przewodność elektryczna.
Przewodność elektryczna jest miarą tego, jak dobrze dany materiał przenosi ładunek elektryczny. Właściwość ta ma zasadnicze znaczenie dla instalacji i systemów elektrycznych. Miedź ma najwyższą przewodność spośród wszystkich metali nieszlachetnych: przewodność elektryczna miedzi wynosi 101% IACS (międzynarodowy standard miedzi wyżarzanej), rezystywność miedzi wynosi 16,78 nΩm w 20 °C. Przewodność elektryczna miedzi beztlenowej w gatunku OFE wynosi co najmniej 101% IACS.
Fizyka ciała stałego w zastosowaniu do metali pozwala wyjaśnić niezwykle wysoką przewodność miedzi. W atomie miedzi najbardziej zewnętrzne, czwarte pasmo energetyczne, albo pasmo przewodnictwa jest tylko w połowie zapełnione, zatem duża liczba elektronów może uczestniczyć jako nośniki ładunku w przewodzeniu prądu. Kiedy do miedzianego przewodu zostanie przyłożone pole elektryczne, elektrony (w paśmie) przewodnictwa są przyciągane w kierunku elektrododatniego końca przewodu, tworząc w ten sposób prąd elektryczny. Elektrony te napotykają na swojej drodze opór powodowany zderzeniami z atomami zanieczyszczeń, jonami i defektami sieci krystalicznej. Średnia odległość przebyta między zderzeniami, określana jako średnia droga swobodna, jest odwrotnie proporcjonalna do rezystywności metalu. Niezwykłą właściwością miedzi jest wyjątkowo długa średnia droga swobodna (w pokojowej temperaturze równa w przybliżeniu 100-krotnej odległości międzyatomowej). Średnia droga swobodna szybko wzrasta w miarę ochładzania miedzi.
Z powodu swojej doskonałej przewodności miedź wyżarzana została uznana za międzynarodowy wzorzec przewodności elektrycznej, do którego porównywane są wszystkie inne przewodniki elektryczne. W roku 1913 Międzynarodowa Komisja Elektrotechniczna (IEC) ustanowiła międzynarodowy standard miedzi wyżarzanej (IACS), w którym przewodność miedzi przyjęto jako 100%. Obecnie przewodność miedzi stosowanej w przewodach instalacyjnych często przekracza 100% IACS.
Podstawowym gatunkiem miedzi używanej do zastosowań elektrotechnicznych takich jak przewody instalacyjne, kable i szyny jest miedź elektrolityczna (ETP) (CW004A lub C100140 według oznaczenia ASTM). Miedź ta posiada czystość co najmniej 99,90% i przewodność elektryczną nie mniejszą niż 101% IACS, przy niewielkiej zawartości tlenu (0,02 do 0,04%). W przypadkach, gdy zachodzi potrzeba spawania lub twardego lutowania miedzi o wysokiej przewodności, albo stosowania jej w atmosferze redukującej, można stosować miedź beztlenową (CW008A lub C10100 według oznaczenia ASTM).
Kilka metali będących przewodnikami elektryczności jest lżejszych od miedzi, ale ponieważ przy tym samym natężeniu przewodzonego prądu wymagany jest większy przekrój poprzeczny nie są stosowane, jeżeli dysponowana przestrzeń jest ograniczona.
Przewodność aluminium wynosi 61% przewodności miedzi. Zatem dla tej samej obciążalności prądowej przekrój poprzeczny przewodu aluminiowego musi być o 56% większy niż miedzianego. Konieczność zwiększenia przekroju przewodów aluminiowych ogranicza możliwość ich wykorzystania w szeregu zastosowań takich jak małe silniki elektryczne lub przemysł samochodowy. W niektórych zastosowaniach, jak np. przewody napowietrzne, duży przekrój jest zaletą i w takich przypadkach miedź jest rzadko stosowana.
Srebro jest jedynym metalem o wyższej przewodności elektrycznej od miedzi. Przewodność elektryczna srebra wynosi w skali IACS 106% przewodności miedzi wyżarzanej a rezystywność srebra wynosi 15,9 nΩm w 20 °C. Wysoka cena srebra, będącego metalem szlachetnym, w połączeniu z niską wytrzymałością na rozciąganie ogranicza jego użycie do specjalnych zastosowań, takich jak powlekanie złącz lub powierzchni styków ślizgowych.
Wytrzymałość na rozciąganie.
Wytrzymałość na rozciąganie jest miarą siły potrzebnej do rozciągania obiektu, takiego jak lina, drut lub belka konstrukcyjna, do punktu, w którym następuje zerwanie. Wytrzymałość materiału na rozciąganie jest maksymalnym naprężeniem rozciągającym, jakie materiał wytrzymuje, zanim ulegnie zerwaniu.
Wyższa wytrzymałość miedzi na rozciąganie (200-250 N/mm² dla miedzi wyżarzanej) w porównaniu z aluminium jest jeszcze jednym powodem, dla którego miedź jest szeroko stosowana w budownictwie. Wysoka wytrzymałość miedzi powoduje, że jest odporna na rozciąganie, przewężanie, pełzanie, działanie karbu i złamanie, a tym samym zapobiega uszkodzeniom i przerwom w eksploatacji.
W instalacjach elektrycznych, które nie są wykonane przewodami miedzianymi, zasilających urządzenia i maszyny, karby i rysy spowodowane drganiami i zginaniem pogłębiają się do znacznych pęknięć przewodów i mogą prowadzić do uszkodzenia i długotrwałych przerw w eksploatacji. Na przykład długie przewody aluminiowe mogą przy przeciąganiu przez rury instalacyjne lub korytka kablowe ulegać rozciągnięciu i przewężeniu. Zjawiska te obniżają obciążalność prądową, powodują straty energii i mogą być przyczyną przegrzewania. W przypadku przewodów miedzianych większa wytrzymałość miedzi na rozciąganie minimalizuje te problemy.
Ciągliwość.
Ciągliwość oznacza zdolność materiału do odkształcenia pod wpływem naprężenia rozciągającego. Jest często opisywana jako zdolność materiału do obróbki metodą ciągnienia, np. drutu. Ciągliwość jest szczególnie ważna przy obróbce metali, ponieważ materiały, które pod wpływem naprężeń pękają lub łamią się, nie mogą być kute, walcowane lub ciągnione (ciągnienie jest procesem, który do wydłużenia metalu wykorzystuje siły rozciągające).
Miedź posiada większą plastyczność niż zamienne przewodniki z wyjątkiem złota i srebra, które jako metale szlachetne są używane tylko w specjalnych zastosowaniach. Duża plastyczność miedzi umożliwia ciągnienie drutów z zachowaniem bardzo wąskich tolerancji średnicy.
Połączenie wytrzymałości i plastyczności.
Zwykle im metal ma większą wytrzymałość, tym jest mniej podatny, ale w przypadku miedzi tak nie jest. Jedyna w swoim rodzaju kombinacja dużej wytrzymałości i wysokiej plastyczności czyni miedź idealnym materiałem dla instalacji elektrycznych. W puszkach połączeniowych i w skrzynkach zaciskowych przewody miedziane mogą być wyginane i ciągnięte bez spowodowania rozciągnięcia lub przerwania.
Odporność na pełzanie.
Pełzanie jest stopniowym odkształceniem materiału powodowanym ciągłym rozszerzaniem i kurczeniem się w warunkach zmieniającego się obciążenia.
Proces ten ma negatywny wpływ na systemy elektryczne: może prowadzić do poluzowania zacisków, co powoduje nagrzewanie połączeń lub powstawanie niebezpiecznego iskrzenia lub łuku.
Miedź nie pełza i nie powoduje poluzowania połączeń. W przypadku innych materiałów przewodzących konieczne są dodatkowe prace konserwacyjne polegające na okresowym sprawdzaniu zacisków w celu zapewnienia, że wkręty są dokręcone, aby zapobiec iskrzeniu i przegrzewaniu. Stosowanie przewodów miedzianych pozwala uniknąć tego rodzaju dodatkowych środków.
Odporność na korozję.
Korozja jest niepożądanym procesem chemicznym prowadzącym do osłabienia i rozpadu materiału. Miedź jest odporna na korozję powodowaną przez wilgoć, zanieczyszczenia przemysłowe i inne wpływy atmosferyczne. Powstające w procesie korozji na powierzchni miedzi tlenki, chlorki i siarczki są przewodzące, zatem miedziane połączenia i zaciski nie będą przegrzewać się wskutek korozji. Natomiast produkty korozji aluminium wykazują dużą rezystywność i mogą powodować niepożądane nagrzewanie. Dla zapobieżenia korozji aluminium oraz w celu ochrony połączeń stosuje się specjalne przygotowanie powierzchni lub inhibitorów utleniania w postaci past ochronnych. Połączenia miedziane nie wymagają tego rodzaju zabiegów i związanych z nimi kosztów.
Miedź elektrolityczna (ETP), stosowana w przewodach instalacyjnych jest metalem szlachetnym. Nie ulega korozji galwanicznej na styku z innymi, mniej szlachetnymi metalami lub stopami.
Rozszerzalność cieplna.
Metale, podobnie jak inne ciała stałe, rozszerzają się pod wpływem ogrzewania i kurczą się przy ochładzaniu. W układach elektrycznych jest to zjawiskiem niekorzystnym. Miedź ma mały współczynnik rozszerzalności cieplnej w porównaniu z innymi materiałami przewodzącymi. Aluminium, będące powszechnie stosowanym zamiennym materiałem przewodzącym, ma współczynnik rozszerzalności cieplnej o prawie jedna trzecią większy. Wyższy współczynnik rozszerzalności w połączeniu z mniejszą plastycznością aluminium może być w układach elektrycznych przyczyną niesprawności, jeżeli połączenia śrubowe są niewłaściwie wykonane. Stosując odpowiedni osprzęt, jak podkładki miseczkowe lub sprężyste, można uzyskać połączenia aluminium o jakości porównywalnej z połączeniami miedzi.
Przewodność cieplna.
Przewodność cieplna jest to zdolność materiału do przewodzenia ciepła. W układach elektrycznych wysoka przewodność cieplna odgrywa istotną rolę w rozpraszaniu ciepła, powstającego szczególnie na zaciskach i połączeniach. Ma również znaczny udział w zmniejszeniu zużycia energii wynikającego z generowania strat ciepła.
Miedź ma o 60% wyższą przewodność cieplną niż aluminium, ma, więc większą zdolność eliminowania gorących punktów w instalacjach elektrycznych.
Lutowność.
Lutowanie jest procesem cieplnym, w którym dwa lub więcej metali zostaje trwale połączonych. Lutowność jest właściwością szczególnie pożądaną w układach elektrycznych. Niektóre przepisy i kodeksy dotyczące urządzeń elektrycznych wymagają stosowania połączeń lutowanych. Miedź daje się łatwo lutować tworząc trwałe i wytrzymałe połączenia.
Łatwość instalowania.
Właściwości samej miedzi: wytrzymałość, twardość i giętkość, powodują, że prace instalacyjne z jej użyciem są łatwe. Miedziane oprzewodowanie może być instalowane bez użycia specjalnych narzędzi, podkładek, przewodów elastycznych lub past stykowych. Giętkość przewodów miedzianych powoduje, że ich łączenie jest łatwe, a dzięki twardości połączenia są trwałe. Dzięki dużej wytrzymałości są odporne na wciąganie do ciasnych przestrzeni, w tym rurek kablowych. Można je łatwo zginać lub skręcać nie powodując złamania. Można zdejmować z nich izolację i zakończać ze znacznie mniejszym ryzykiem spowodowania nacięć lub złamania oraz można je przyłączać bez użycia specjalnych końcówek lub osprzętu. Dzięki wszystkim tym cechom występującym łącznie, instalowanie przewodów miedzianych jest łatwe.
Rodzaje przewodów i kabli miedzianych.
Jednodrutowe a linkowe.
Przewód jednożyłowy z żyłą sztywną, określany także jako jednodrutowy, składa się pojedynczego drutu metalowego otoczonego materiałem izolacyjnym. Przewody takie są głównie używane jako przewody nawojowe w silnikach i transformatorach. Są stosunkowo sztywne, nie zginają się łatwo i są przeznaczone do układania na stałe, głównie w zastosowaniach, w których są rzadko ruszane lub poddawane zginaniu. Przewody jednożyłowe drutowe zapewniają wytrzymałość mechaniczną i odporność na wpływy otoczenia.
Określenie przewód wielodrutowy lub linkowy oznacza grupę drutów miedzianych splecionych lub skręconych razem. Przewód wielodrutowy (linkowy) jest bardziej giętki i łatwiejszy do instalowania niż przewód jednodrutowy o takim samym przekroju. Skręcenie linki z wielu drutów zwiększa długotrwałość w zastosowaniach narażonych na drgania od umiarkowanych do silnych. Przewód wielodrutowy ma zasadniczo takie same właściwości pod względem rezystancji jak przewód jednodrutowy o tym samym przekroju, a ponadto jest giętki.
Kable.
Kabel miedziany składa się z dwóch lub więcej żył usytuowanych obok siebie i spojonych, skręconych lub splecionych razem w ten sposób, że tworzą jeden zespół. Zastosowanie żył wielodrutowych powoduje, że kabel jest bardziej giętki.
Druty stosowane w kablach mogą być gołe lub, w celu ograniczenia utleniania, powlekane cienką warstwą innego metalu, najczęściej cyny a czasem złota lub srebra. Powlekanie wydłuża czas życia kabla i ułatwia lutowanie.
Kable mogą być wykonywane z jednego, lub dwóch różnych, rodzajów drutu. Kable wykonane całkowicie z miedzi są szeroko stosowane, np. w telekomunikacji i w dystrybucji energii elektrycznej. Żyły z różnych materiałów, jak miedź i stal, są stosowane w kablach lub przewodach, kiedy zachodzi potrzeba połączenia wysokiej przewodności i zwiększonej wytrzymałości na dużych odległościach (np. przęsło o rozpiętości kilkuset metrów), jak w kablach telefonicznych lub telewizji kablowej.
Niektóre kable są projektowane jako wielofunkcyjne z przeznaczeniem do zasilania w energię elektryczną i przenoszenia sygnału telefonicznego, video oraz sygnałów sterujących i telekomunikacyjnych w budynkach mieszkalnych; zwykle wykonane są z miedzi.
Przewody wiodące prąd elektryczny wypromieniowują pole elektromagnetyczne, jak również pobierają energię z otaczających je pól elektromagnetycznych. Zjawiska te prowadzą do niepożądanego przenoszenia mocy, co może ujemnie wpływać na pobliskie urządzenia, lub podzespoły danego urządzenia. Innym aspektem jest wnikanie niepożądanych szumów, które mogą maskować właściwy sygnał przenoszony kablem lub, gdy kabel doprowadza zasilanie lub przenosi sygnały sterujące, może być przyczyną wadliwego działania urządzeń.
Istnieją trzy główne rozwiązania konstrukcji przewodów, które pozwalają zminimalizować wnikanie i przenoszenie zaburzeń elektromagnetycznych: ekranowanie, para skręcana i przewód współosiowy (inaczej koncentryczny).
Przewody ekranowane.
Przewód ekranowany, jedno- lub wielożyłowy, jest otoczony obwojem z folii metalowej lub oplotem z drutów miedzianych. Żyły znajdujące się wewnątrz ekranu są w dużym stopniu chronione przed zewnętrznymi polami elektromagnetycznymi. Zwykłe ekranowanie niezbyt skutecznie chroni przed polami magnetycznymi niskiej częstotliwości, co może przejawiać się np. w postaci przydźwięku sieciowego pochodzącego od pobliskiego transformatora energetycznego.
Para skręcona.
Kabel typu para skręcana (inaczej skrętka dwużyłowa) to rodzaj kabla, w którym dwa izolowane przewody (doprowadzający i powrotny pojedynczego obwodu) są skręcone razem w celu uzyskania efektu znoszenia się zakłóceń elektromagnetycznych (EMI) pochodzących ze źródeł zewnętrznych i zmniejszenia strat sygnału. Z tego właśnie powodu para skręcana jest używana w telefonii przewodowej.
Kable koncentryczne (współosiowe).
Kable koncentryczne (współosiowe) zmniejszają zarówno emisję, jak i wnikanie zakłóceń pochodzących od pól magnetycznych niskiej częstotliwości. Kabel koncentryczny składa się z dwóch lub większej liczby drutów usytuowanych koncentrycznie i rozdzielonych materiałem dielektrycznym. Termin „współosiowy” pochodzi stąd, że przewodnik centralny (przewód) i zewnętrzny (ekran) tworzą współosiowe walce. Dzięki temu napięcia indukowane przez pole magnetyczne pomiędzy ekranem i przewodem mają zbliżone wartości i znoszą się wzajemnie. Żyła przewodu koncentrycznego może być wykonana w postaci pojedynczego drutu lub linki.
Materiałami przewodzącymi powszechnie stosowanymi w kablach koncentrycznych są miedź, miedź ocynowana lub posrebrzana, stal pokryta miedzią i aluminium pokryte miedzią. Rzadziej jako materiał zastępczy przewodu wewnętrznego jest stosowane aluminium. Przewód zewnętrzny (ekran) jest zwykle wykonany w postaci plecionki miedzianej lub, rzadziej, jako obwój z folii aluminiowej. Warstwa ta zapewnia również ochronę od zakłóceń elektromagnetycznych. Kable koncentryczne są izolowane warstwą giętkiego materiału izolacyjnego polietylenu (PE), polipropylenu (PP), fluorowanego etyleno-propylenu (FEP) lub politetrafluoroetylenu (PTFE), popularnie teflonu.
Zaletą konfiguracji współosiowej jest to, że pola elektryczne i magnetyczne są ograniczone do przestrzeni między przewodem i ekranem wypełnionej dielektrykiem a rozproszenie na zewnątrz ekranu jest niewielkie, natomiast zewnętrzne pola elektryczne i magnetyczne są powstrzymywane przed wnikaniem i nie zakłócają sygnału przenoszonego kablem. Te właściwości powodują, że kabel koncentryczny jest dobrym rozwiązaniem w przypadku przenoszenia słabych sygnałów, kiedy nie można tolerować zakłóceń wnoszonych z otoczenia, a także dla sygnałów o dużych mocach, które mogą być źródłem emisji zaburzeń promieniowanych lub sprzężeń z sąsiednimi układami lub obwodami.
Zastosowania drutów i kabli miedzianych.
Miedź elektrolityczna w gatunku ETP o wysokiej czystości jest stosowana w większości przewodów elektrycznych ze względu na wysoką przewodność elektryczną i doskonałą podatność do wyżarzania. Miedź ETP jest stosowana w przesyle i dystrybucji energii elektrycznej oraz w telekomunikacji. Najczęstsze zastosowania to: przewody instalacyjne, druty nawojowe, uzwojenia silników, kable i przewody szynowe. Gatunki miedzi beztlenowej są, z powodu swojej odporności na kruchość wodorową, używane w zastosowaniach wymagających znacznego zakresu obróbki na zimno, a także do zastosowań, w których wymagana jest wysoka ciągliwość (np. kable telekomunikacyjne). W przypadkach, kiedy istotnym aspektem jest kruchość wodorowa, a niska rezystywność nie jest wymagana, stosuje się odtlenianie miedzi fosforem.
W pewnych zastosowaniach, zamiast przewodów z czystej miedzi preferowane są przewody wykonane ze stopów miedzi, szczególnie gdy pożądanymi właściwościami są wysoka wytrzymałość, odporność na ścieranie lub odporność na korozję. Przykładem może być przewód jezdny trakcji elektrycznej wykonany ze stopu miedzi i kadmu, używany przy elektryfikacji kolei w Ameryce Północnej. Jednakże korzyści w postaci wyższej, w porównaniu do czystej miedzi, wytrzymałości i odporności na korozję stopów miedzi są uzyskane za cenę niższej przewodności. Te właśnie zalety i wady różnych rodzajów przewodów projektanci biorą pod uwagę przy doborze typu przewodu do konkretnego zastosowania.
Niektóre z ważniejszych rynków dla zastosowań przewodów i kabli miedzianych omówiono poniżej.
Przewody instalacyjne.
Przewody instalacyjne rozprowadzają zasilanie elektryczne wewnątrz budynków mieszkalnych, komercyjnych lub przemysłowych, a także w przyczepach kempingowych, samochodach turystycznych, łodziach i w rozdzielniach przy napięciach do 600 V. Przekrój przewodu jest dobierany na podstawie wymaganej obciążalności prądowej z uwzględnieniem dopuszczalnej temperatury pracy. Dla małych przekrojów stosuje się przewody drutowe, przewody o większych przekrojach są wykonywane jako linkowe w celu zapewnienia giętkości.
Rodzaje przewodów instalacyjnych obejmują: przewody dwu- lub więcej żyłowe w powłoce niemetalicznej, odporne na korozję, przewody opancerzone lub BX (przewód w giętkiej osłonie metalowej), kable/przewody w giętkiej osłonie metalowej, przewody samonośne izolowane dla przyłączy napowietrznych, podziemne kable zasilające, kabel koncentryczny budynkowy TC, kable ognioodporne oraz kable w izolacji mineralnej, w tym przewody w izolacji mineralnej i powłoce miedzianej. Miedź jest powszechnie stosowanym materiałem na przewody instalacyjne ze względu na swoją wysoką przewodność, wytrzymałość i niezawodność. Uwzględniając cały czas życia instalacji elektrycznej budynku, miedź może być także najbardziej ekonomicznym materiałem przewodzącym.
Miedź stosowana w przewodach instalacyjnych ma przewodność elektryczną 100% IACS lub wyższą. Miedziane przewody instalacyjne wymagają mniejszej ilości materiału izolacyjnego i mogą być układane w rurach instalacyjnych o mniejszych średnicach w porównaniu z przewodami wykonanymi z materiału i przewodzącego o niższej przewodności. Możliwość lepszego wykorzystania dysponowanej przestrzeni jest szczególnie korzystna, gdy zachodzi potrzeba wymiany oprzewodowania lub rozbudowy instalacji.
Przy instalowaniu przewodów miedzianych mogą być stosowane wkręty mosiężne lub jakościowe wkręty powlekane. Drut miedziany zapewnia połączenia, które nie korodują ani nie pełzną. Nie jest jednak kompatybilny z aluminiowym drutem lub osprzętem. W przypadku połączenia tych dwóch metali na ich styku powstaje ogniwo galwaniczne i może wystąpić korozja anodowa, która może doprowadzić do rozpadu aluminium. Z tego powodu większość producentów sprzętu gospodarstwa domowego i urządzeń elektrycznych stosuje miedziane przewody przyłączeniowe do instalacji elektrycznej.
Termin „całkowicie miedziana” instalacja elektryczna odnosi się do instalacji budynków, w których wszystkie wewnętrzne obwody są wykonane wyłącznie przewodami miedzianymi. W budynkach takich przewodami miedzianymi są wykonane obwody tablic rozdzielczych z wyłącznikami, obwody odgałęźne (gniazd wtyczkowych, wyłączników, opraw oświetleniowych itp.) i wydzielone obwody do odbiorników o większych mocach takich jak kuchenki, piekarniki, pralki, suszarki i klimatyzatory.
Próby zastępowania miedzi przez aluminium w instalacjach elektrycznych budynków zostały w większości krajów ograniczone, gdy okazało się, że połączenia aluminiowe ulegają stopniowo poluzowaniu pod wpływem pełzania, będącego naturalną właściwością aluminium, co prowadzi do oksydacji styków, wzrostu ich rezystancji i wydzielania ciepła na stykach. Zastosowanie styków sprężynujących w dużym stopniu zmniejsza te niedogodności, ale niektóre przepisy budowlane nadal zabraniają stosowania aluminium.
Obwody odgałęźne, tj. praktycznie całe oprzewodowanie oświetlenia, gniazd wtyczkowych i wyłączników, są wykonywane przewodem miedzianym. Obecnie rynek aluminiowych przewodów instalacyjnych ogranicza się do większych przekrojów stosowanych w obwodach zasilających.
Przewody telekomunikacyjne (telefoniczne, telewizja kablowa, Ethernet).
Para skręcona.
Przewód dwużyłowy skręcony (skrętka) został wynaleziony przez Grahama Bella w 1881 r. Obecnie jest to najbardziej powszechnie stosowany kabel sieciowy dla połączeń na małe i średnie odległości (do 100m). Wynika to z relatywnie niskiego kosztu w porównaniu z kablem koncentrycznym lub światłowodowym.
Przewód typu para skręcona może być wykonany jako ekranowany lub nieekranowany.
Ekranowany kabel STP (skrętka ekranowana) posiada ekran wykonany w postaci oplotu miedzianego, oplotu aluminiowego lub folii aluminiowej, który otacza przewody. Zapewnia to większą odporność na zakłócenia niż w przypadku skrętki nieekranowanej (UTP) i pozwala stosować tego typu kable o znacznie większych długościach. Kabel STP jest jednak znacznie cięższy od skrętki nieekranowanej, trudniejszy w instalowaniu i ma inne parametry impedancyjne, nie jest stosowany w sieciach Ethernet.
Nieekranowany kabel UTP (skrętka nieekranowana) jest podstawowym kablem dla zastosowań telefonicznych. Od ostatnich lat XX wieku kable UTP są powszechnie używane w sieciach komputerowych, szczególnie do łączenia komputerów z gniazdami lub do tymczasowych połączeń w sieci. Są one w coraz większym stopniu stosowane w aplikacjach wideo, głównie w obwodach kamer nadzorujących.
W kablach UTP przeznaczonych do instalowania w przestrzeniach nadsufitowych lub wewnątrz ścian, stosuje się żyły z drutu miedzianego, dzięki czemu kabel zachowuje kształt nadany mu przy układaniu. W kablach połączeniowych, służących do łączenia komputerów z gniazdami sieci informatycznej stosuje się żyły z linki miedzianej, ponieważ w trakcie użytkowania są one wielokrotnie zginane.
Przewody UTP są najlepiej zrównoważonymi spośród dostępnych przewodów, ponadto najłatwiej można wykonać od nich odgałęzienia. W przypadku, gdy istotnym aspektem są zakłócenia i bezpieczeństwo, należy rozważyć użycie kabla ekranowanego lub światłowodowego.
Stosowane są następujące kategorie kabli UTP: kable kategorii 3 – obecnie minimalny wymóg Federalnej Komisji Łączności (FCC) USA dla każdego łącza telefonicznego; kable kategorii 5e, 100 MHz pary dla sieci Gigabit Ethernet (1000Base-T); i kable kategorii 6, w których każda para przenosi sygnał do 250 MHz w ulepszonej wersji 1000Base-T
W niektórych kategoriach kabli stosuje się spojone pary, w których dwa druty każdej pary są spojone ze sobą bez użycia kleju, co radykalnie wpływa na stałość impedancji, szczególnie po zainstalowaniu, kiedy zginanie i skręcanie kabla sprzyja zwiększaniu odległości między żyłami. Kable, w których poszczególne pary są umieszczone każda w oddzielnej osłonie, umożliwiają dokładne zachowanie odstępów i ograniczenie przesłuchu między parami. Dla większości kabli promień zginania nie powinien być mniejszy niż 4 krotna średnica kabla.
Certyfikacja kabli miedzianych w sieciach wykonanych skrętką polega na przeprowadzaniu szeregu szczegółowych testów wykonywanych zgodnie z normami Międzynarodowej Organizacji Normalizacyjnej (ISO) lub Stowarzyszenia Przemysłu Telekomunikacyjnego (TIA).
Kabel koncentryczny.
Kable koncentryczne są szeroko stosowane w komputerach typu mainframe i były pierwszym głównym typem kabla używanego w sieciach lokalnych (LAN). Kable koncentryczne są obecnie powszechnie stosowane w sieci komputerowej (Internet), przesyłaniu danych aparatury kontrolno-pomiarowej, dystrybucji sygnałów wizyjnych i telewizji kablowej, transmisji sygnałów radiowych i mikrofalowych oraz w połączeniach nadajnika radiowego lub odbiorników z anteną.
Większość kabli koncentrycznych ma impedancję falową 50Ω, 52Ω, 75Ω lub 93Ω. W przemyśle radiotechnicznym używane są standardowe określenia typów kabli koncentrycznych. Dzięki telewizji najbardziej rozpowszechnionym typem kabla koncentrycznego jest RG6, poza Europą większość połączeń wykonuje się za pomocą złącza typu F.
Kable koncentryczne tym różnią się od innych ekranowanych przewodów używanych do przenoszenia sygnałów niższych częstotliwości, takich jak sygnały audio, że w kablu koncentrycznym musi być zachowana stała, ściśle określona, odległość między przewodnikami (żyłą i ekranem), która jest jednym z parametrów wyznaczających właściwości kabla jako linii przesyłowej dla częstotliwości radiowych.
Kable koncentryczne pracują przy znacznie wyższych częstotliwościach niż kable UTP. Podczas gdy 600 MHz może stanowić szczyt możliwości pary skręconej, kabel koncentryczny może efektywnie pracować przy tej częstotliwości.
Kable koncentryczne mogą być stosowane na większych odległościach i zapewniają lepszą ochronę przed zakłóceniami elektromagnetycznym niż skrętka, jednak ich instalowanie i przeprowadzenie z pomieszczeń biurowych do węzła okablowania strukturalnego lub szafki dystrybucyjnej, jest trudniejsze. Z tych powodów są one obecnie zastępowane na dużych odległościach (mniejszych od 100m) przez tańsze kable UTP lub przez kable światłowodowe, jeżeli wymagana jest większa przepustowość.
Ograniczenia parametrów eksploatacyjnych kabli miedzianych zależą od wymiarów kabla (np. kable koncentryczne o mniejszych średnicach pracują lepiej przy wyższych częstotliwościach) oraz od przekroju przewodów (straty w przewodach o mniejszym przekroju są większe). Istnieją zatem teoretyczne ograniczenia zarówno dla kabli koncentrycznych, jak i typu para skręcona. Rozwój w dziedzinie kabli typu para skręcona zbliża ich osiągi do kabli koncentrycznych.
Obecnie wielu dostawców telewizji kablowej nadal stosuje kable koncentryczne wewnątrz budynków. Kable te są jednak coraz częściej łączone z zewnętrznym światłowodowym systemem telekomunikacyjnym. Większość systemów zarządzania budynkiem wykorzystuje własne, firmowe okablowanie miedziane, jak np. w systemach nagłośnieniowych. Systemy monitorowania bezpieczeństwa i kontroli wejścia do obiektu nadal wykorzystują przewody miedziane, chociaż kable światłowodowe są także stosowane.
Okablowanie strukturalne.
Większość linii telefonicznych może jednocześnie przenosić sygnał o częstotliwości akustycznej i dane. Instalacje w budynkach wykonane 4-żyłowym kablem telefonicznym, pochodzące sprzed epoki cyfrowej, nie mogą zaspokoić potrzeb współczesnej telekomunikacji, takich jak: wielokrotne linie telefoniczne, usługi internetowe, wideokomunikacja, transmisja danych, faks, internet oraz ochrona budynku. Przesłuch, zakłócenia elektrostatyczne, brak słyszalności i przerwy w działaniu, są powszechnie spotykane w przestarzałych instalacjach. Przyłączenie komputerów do przestarzałej instalacji jest często przyczyną złej jakości połączenia internetowego.
„Okablowanie strukturalne” jest ogólnym terminem dla wewnętrznej instalacji przeznaczonej dla linii telefonicznej o dużej przepustowości, wideo, rozrywki, transmisji danych, systemów ochrony i sterowania. W skład instalacji wchodzi zwykle rozdzielnica główna, na której wykonane są wszystkie połączenia, jak również dedykowane gniazda dla przyłączenia telefonu, transmisji danych, TV i gniazda audio.
Okablowanie strukturalne umożliwia szybką i wolną od błędów wzajemną komunikację między komputerami, odporną na zakłócenia emitowane przez różne źródła, takie jak urządzenia gospodarstwa domowego, a także pochodzące od zewnętrznych sygnałów telekomunikacyjnych. Okablowanie strukturalne służy również do połączenia komputerów z drukarkami, skanerami, faksami, a nawet systemami ochrony budynku lub domowymi systemami rozrywki.
Nieekranowane kable UTP kategorii 5 są standardem dla przenoszenia sygnałów Internetu, komunikacji komputerowej i telefonicznych. Znamionowe pasmo przenoszenia kabli kategorii 5 wynosi 100 MHz, tj. więcej niż 56 kb/s modemu. Kable kategorii 5 są w coraz większym stopniu zastępowane przez szybszą wersję Kategorii 5e. Szybkość transmisji kabli kategorii 6, których pasmo przenoszenia jest dwukrotnie szersze niż pasmo kategorii 5, wynosi co najmniej 1 Gb/s, co jest równoważne około 50 tysiącom stron tekstu na sekundę.
Poczwórnie ekranowany kabel koncentryczny typu RG6 może obsługiwać jednocześnie dużą liczbę kanałów telewizyjnych. Gwiazdowa konfiguracja sieci, w której przewody od każdego gniazda są doprowadzone do urządzenia rozdzielczego zapewnia elastyczność usług i lepszą jakość sygnału oraz ułatwia identyfikację usterek. Taka konfiguracja ma zalety w porównaniu z topologią pierścienia w systemie łańcuchowym.
Okablowanie strukturalne budynków współzawodniczy z systemami bezprzewodowymi. O ile zaletą systemów bezprzewodowych jest wygoda, to w porównaniu z nimi instalacje oparte na przewodach miedzianych także mają swoje zalety: szersze pasmo przenoszenia systemów wykorzystujących kable kategorii 5e, które pracują przy szybkościach dziesięciokrotnie większych od szybkości systemów bezprzewodowych, zapewnia obsługę szybszych aplikacji i większej liczby kanałów wizyjnych. Z drugiej strony, systemy bezprzewodowe stanowią zagrożenie dla bezpieczeństwa, ponieważ mogą transmitować wrażliwe informacje do niezamierzonych odbiorców korzystających z podobnych urządzeń odbiorczych. Systemy bezprzewodowe są także bardziej podatne na zakłócenia pochodzące od innych urządzeń lub systemów, co może zagrażać jakości funkcjonowania.
Niektóre tereny lub budynki, mogą być nieodpowiednie dla instalowania systemów bezprzewodowych, podobnie jak w niektórych budynkach instalowanie okablowania może napotykać trudności.
Przesył i dystrybucja energii elektrycznej.
Dystrybucja jest ostatnim etapem dostawy energii elektrycznej do użytkownika końcowego. Sieci rozdzielcze doprowadzają energię elektryczną z systemu przesyłowego do odbiorców.
Kable energetyczne są stosowane do przesyłu i rozdziału energii elektrycznej, zarówno na zewnątrz, jak i wewnątrz budynków.
Miedź jest preferowanym materiałem przewodzącym dla podziemnych linii przesyłowych wysokich i najwyższych napięć do 400 kV. Przewaga miedzi w podziemnych systemach przesyłowych wynika z jej dużej, w porównaniu do innych przewodników, przewodności elektrycznej i cieplnej. Te korzystne właściwości miedzi umożliwiają oszczędność przestrzeni, minimalizację strat i utrzymanie niższej temperatury kabla.
Miedź nadal dominuje w liniach niskiego napięcia w górnictwie i kablach podwodnych, podobnie jak w trakcji elektrycznej, dźwigach i innych zastosowaniach zewnętrznych.
Aluminium, ze względu na mniejszy ciężar i niższy koszt jest preferowanym materiałem przewodzącym na przewody napowietrzne, aluminiowe lub aluminiowo-stalowe, stosowane w napowietrznych liniach przesyłowych.
Przewody dla urządzeń gospodarstwa domowego.
Przewody dla urządzeń gospodarstwa domowego (przewody AGD) i lekkich odbiorników ruchomych są wykonywane z żyłami wielodrutowymi giętkimi, które mogą być cynowane dla ułatwienia lutowania lub w celu identyfikacji. W zależności od obciążenia izolacja może być wykonana z PCW, neoprenu, gumy etylenowo-propylenowej, polipropylenu lub bawełny.
Przewody samochodowe.
Przewody i kable samochodowe wymagają izolacji odpornej na podwyższone temperatury, produkty ropopochodne, wilgoć, ogień i chemikalia. Najpowszechniej stosownymi izolatorami są PCW, neopren i polietylen. Napięcia pracy przewodów zawierają się w zakresie od 12 V dla układów elektrycznych do 300 V – 15 kV dla przyrządów, świateł i zapłonu.
Druty nawojowe.
Druty nawojowe są stosowane w uzwojeniach silników elektrycznych, transformatorów, dławików, generatorów, słuchawek, w napędach pozycjonowania głowicy twardego dysku, elektromagnesach i innych urządzeniach.
Najbardziej odpowiednimi materiałami na druty nawojowe są czyste, niestopowe metale, szczególnie miedź i aluminium. Jeżeli w grę wchodzą takie czynniki jak właściwości chemiczne, fizyczne i mechaniczne, to miedź jest wybierana na pierwszym miejscu jako materiał na drut nawojowy.
Najczęściej drut nawojowy jest wytwarzany z miedzi rafinowanej elektrolitycznie, całkowicie wyżarzonej, co umożliwia ściślejsze nawinięcie uzwojeń. Drut jest zwykle powlekany emalią lub różnymi rodzajami izolacji polimerowych, a nie grubszym tworzywem lub innego rodzaju izolacją powszechnie stosowaną dla przewodów elektrycznych.
Aluminiowe druty nawojowe są czasem stosowane alternatywnie w uzwojeniach transformatorów i silników dużych mocy. Z powodu niższej przewodności elektrycznej drut aluminiowy winien mieć 1,6-krotnie większy przekrój poprzeczny od przekroju drutu miedzianego, aby uzyskać taką samą rezystancję.
Miedź beztlenowa o wysokiej czystości jest stosowana w urządzeniach przeznaczonych do pracy w wysokich temperaturach i w atmosferze redukującej, np. w silnikach lub generatorach chłodzonych wodorem.
Druty nawojowe w silnikach elektrycznych.
Silnik elektryczny przetwarza energię elektryczną w energię mechaniczną, zwykle na drodze oddziaływania pola magnetycznego na przewodnik wiodący prąd. Silniki elektryczne znajdują zastosowanie w licznych urządzeniach, takich jak wentylatory, dmuchawy, pompy, maszyny, sprzęt gospodarstwa domowego, elektronarzędzia czy napędy dysków. Największe silniki elektryczne, o mocach znamionowych rzędu kilku tysięcy kilowatów, są stosowane do napędu dużych statków. Najmniejsze silniki poruszają wskazówki ręcznych zegarków elektrycznych.
Jednym z zasadniczych elementów silnika elektrycznego jest uzwojenie, które jest wykonane z drutu nawojowego. Przewodność elektryczna jest kluczowym parametrem eksploatacyjnym, który determinuje rodzaj materiału użytego do wykonania uzwojenia silnika. Wyższa przewodność elektryczna materiału, z którego jest wykonany drut nawojowy, zapewnia wyższą sprawność przetwarzania energii elektrycznej w mechaniczną. Gorsze przewodniki elektryczności powodują wytracanie większych ilości energii w postaci ciepła w procesie przetwarzania energii elektrycznej na kinetyczną.
Z powodu swojej wysokiej przewodności elektrycznej miedź jest powszechnie stosowana do wyrobu uzwojeń, pierścieni ślizgowych i szczotek silników. Wyższa, w porównaniu z innymi metalami, przewodność miedzi zwiększa sprawność silników. Przykładowo, w silnikach o mocach powyżej 1kW przeznaczonych do pracy ciągłej, producenci w celu obniżenia strat obciążeniowych zawsze stosują miedź jako materiał uzwojeń. Aluminium jest materiałem zamiennym w silnikach o mniejszych mocach, zwłaszcza jeżeli są przeznaczone do pracy nieciągłej.
Jednym z elementów projektowania silników o najwyższej sprawności (premium) jest zmniejszenie strat cieplnych na rezystancji uzwojeń. Sprawność silnika indukcyjnego można zwiększyć, obniżając straty obciążeniowe przez zwiększenie przekroju poprzecznego uzwojenia. Silnik o wysokiej sprawności zawiera zwykle w uzwojeniu stojana 20% więcej miedzi niż jego standardowy odpowiednik.
Wcześniejsze prace rozwojowe dotyczące poprawy sprawności silnika koncentrowały się na zmniejszeniu strat elektrycznych przez zwiększenie stopnia upakowania uzwojeń stojana. Jest to uzasadnione, ponieważ straty elektryczne stanowią więcej niż połowę wszystkich strat energii, a straty w stojanie stanowią w przybliżeniu dwie trzecie strat elektrycznych.
Poprawa sprawności silników przez zwiększanie przekroju uzwojeń ma jednak swoje wady: zwiększa gabaryty i koszt silnika, co może być niepożądane w takich zastosowaniach jak sprzęt AGD i przemysł samochodowy.
Druty nawojowe w transformatorach.
Transformator jest urządzeniem, które przenosi energię elektryczną z jednego obwodu do drugiego za pośrednictwem cewek (uzwojeń) sprzężonych wspólnym strumieniem magnetycznym. Wymagane właściwości uzwojeń silników są podobne jak w przypadku transformatorów, dochodzi jednak dodatkowy wymóg, jakim jest wytrzymałość na siły odśrodkowe i drgania mechaniczne w temperaturze pracy.
Uzwojenia transformatorów są zwykle wykonywane z miedzi elektrolitycznej w gatunku ETP, ale konkuruje z nią aluminium, którego ciężar i koszt zakupu są decydującymi czynnikami.
W Ameryce Północnej aluminium jest przeważającym materiałem z wyboru na uzwojenia niskonapięciowych transformatorów suchych o mocach większych od 15kVA, w pozostałej części świata dominującym materiałem uzwojeń jest miedź. Decyzje zakupu są zwykle funkcją oszacowania strat wyrażonych w wartości pieniężnej na kilowat.
Miedź używana do wyrobu uzwojeń transformatorów jest w postaci drutu dla małych transformatorów lub taśm dla większych jednostek. Dla małych transformatorów drut nawojowy musi być na tyle wytrzymały, żeby przy nawijaniu nie ulegał złamaniu lub przerwaniu, a przy tym wystarczająco giętki, aby zapewnić ścisłe upakowanie uzwojenia. Powierzchnia taśm musi być dobrej jakości, aby pod wpływem przyłożonego napięcia nie następowało przebicie emalii izolującej. Dobra plastyczność materiału taśm jest istotna dla formowania i upakowania uzwojenia, podczas gdy wytrzymałość zapewnia odporność na naprężenia elektro-mechaniczne występujące w warunkach zwarciowych. Miedziane druty nawojowe stosowane w transformatorach są kompatybilne z wszystkimi nowoczesnymi materiałami izolacyjnymi takimi jak lakier i emalia. Lakiery pozwalają uzyskać małe odstępy między uzwojeniami i w rezultacie najlepszą sprawność cewek.
Głównym uzasadnieniem technicznym wyboru uzwojenia miedzianego zamiast aluminiowego są wymiary i dysponowana przestrzeń, bowiem transformator z uzwojeniem miedzianym może być mniejszy od transformatora z uzwojeniem aluminiowym. Uzyskanie takich samych parametrów znamionowych transformatora z uzwojeniem aluminiowym wymaga o 66% większego przekroju przewodnika niż w przypadku miedzi. Natomiast użycie w uzwojeniu aluminiowych przewodów o większym przekroju zapewnia ich wytrzymałość prawie równoważną wytrzymałości uzwojenia z miedzi.
Kolejną ważną zaletą transformatorów z miedzianymi uzwojeniami jest ich dostępność eksploatacyjna – miedź nie wymaga czyszczenia i smarowania stykową pastą ochronną w celu zapobieżenia oksydacji.
Druty nawojowe w generatorach.
W nowoczesnych generatorach istnieje tendencja do pracy w wyższych temperaturach i stosowania w obwodzie wzbudzenia prętów i drutów wykonanych z miedzi beztlenowej w miejsce dotychczas stosowanej miedzi odtlenionej.
Niektóre przyszłościowe trendy.
Miedź nadal będzie dominującym materiałem w większości zastosowań drutu w elektrotechnice, szczególnie jeżeli istotnym aspektem jest dysponowana przestrzeń. Przemysł samochodowy od dziesięcioleci rozważa użycie w pewnych zastosowaniach przewodów o mniejszych średnicach. To może stać się bardziej realne przy użyciu przewodów miedzianych.
Oczekuje się, że ze względu na potrzebę zwiększania przepustowości i szybkości transmisji danych i sygnałów akustycznych, jakość powierzchni drutów miedzianych będzie się nadal polepszać. Przewiduje się, że nadal będą utrzymywać się wymagania odnośnie do lepszej tłoczności materiału i kroki w kierunku „zero defektów” w produkcji przewodów miedzianych.
Nie wydaje się prawdopodobne, żeby standardy przewodności drutu miedzianego mogły wzrosnąć powyżej 101% IACS. Chociaż miedź 6N (o czystości 99,99997%) jest w niewielkich ilościach produkowana, ale jest niezwykle droga i prawdopodobnie nie ma potrzeby jej stosowania w aplikacjach komercyjnych takich jak uzwojenia, telekomunikacja i przewody instalacyjne. Przewodność elektryczna miedzi 6N i miedzi 4N (o czystości 99,99%) jest prawie taka sama w normalnej temperaturze otoczenia to jednak miedź o wyższej czystości ma wyższą przewodność w temperaturach kriogenicznych. Zatem w zakresie powyżej temperatur kriogenicznych miedź 4N prawdopodobnie pozostanie dominującym materiałem dla większości komercyjnych zastosowań przewodów miedzianych.

</doc>
<doc id="2851587" url="https://pl.wikipedia.org/wiki?curid=2851587" title="More geometrico">
More geometrico

More geometrico (łac. "sposobem geometrii", "na wzór geometrii") – ideał uprawiania filozofii i postulat metodologiczny obecny w racjonalizmie nowożytnym; ukształtowany przez Kartezjusza, który jest także autorem samego terminu, przyjęty został przez innych kartezjanistów i racjonalistów, przede wszystkim zaś Barucha Spinozę. 
Ideał ten wypływał z racjonalistycznej koncepcji wiedzy i poznania. Wiedza ścisła i pewna może być według Kartezjusza osiągnięta jedynie wtedy, gdy filozofię uprawiać będzie się metodami matematycznymi. Odwoływano się przy tym przede wszystkim do metody aksjomatycznej zawartej w "Elementach" Euklidesa. Próbę ujęcia filozofii w sposób w pełni geometryczny przedstawił Spinoza w dziele "Etyka w porządku geometrycznym dowiedziona" (1677). 

</doc>
<doc id="2851591" url="https://pl.wikipedia.org/wiki?curid=2851591" title="Jim Brickman">
Jim Brickman

Jim Brickman (ur. 20 listopada 1961) – amerykański pianista, kompozytor muzyki adult contemporary.
Życiorys.
Jim Brickamn studiował na Cleveland Institute of Music. W wieku 19 lat rozpoczął pisanie komercyjnych dżingli, co zapoczątkowało współpracę z Jimim Hensonem przy produkcji The Muppet Show i Ulicy Sezamkowej. Swój debiutancki album "No Words" wydał w 1994 roku.

</doc>
<doc id="2851597" url="https://pl.wikipedia.org/wiki?curid=2851597" title="Bacmańska Góra">
Bacmańska Góra

Bacmańska Góra (ok. 1058 m) – niewielki wierzchołek na południowo-zachodnim grzbiecie Boraczego Wierchu (1244 m) w Grupie Lipowskiego Wierchu i Romanki w Beskidzie Żywieckim. Nazwa pochodzi od znajdującej się na nim Hali Bacmańskiej, tej zaś od zbitki dwóch słów: wołoskiego pochodzenia słowa "baca" i niemieckiego "der Mann" (człowiek).
Grzbiet Bacmańskiej Góry oddziela dolinę Potoku Gawłowskiego od doliny Śmierdzącego Potoku; obydwa są prawymi dopływami Bystrej. Od Boraczego Wierchu początkowo grzbiet opada łagodnie, na wierzchołku Boraczego Wierchu ulega załamaniu i dolna część opada bardziej stromo. Obecnie jest w większości zalesiony, ale dawniej był niemal całkowicie bezleśny, zajęty przez pola uprawne i hale. Na zdjęciach lotniczych mapy Geoportalu widoczne są halizny zarastające lasem. Obecnie nadal znajdują się na nim polany i osiedla miejscowości Złatna. W górnej części grzbietu jest to Hala Bacmańska, w dolnej części polany i osiedla: polana Cerchla, Bura Polana, Podgrapie, Motykówka. U podnóży Bacmańskiej góry, w dolinie Śmierdzącego Potoku znajduje się źródło wody siarkowodorowej (Źródło Matki Boskiej) o leczniczych własnościach. Różne źródła podają wysokości 1054, lub 1051. 
Grzbietem Bacmańskiej Góry prowadzą dwa znakowane szlaki turystyczne; górą szlak żółty, wschodnimi i południowymi zboczami szlak niebieski. 

</doc>
<doc id="2851604" url="https://pl.wikipedia.org/wiki?curid=2851604" title="Metoda prób i błędów">
Metoda prób i błędów

Metoda prób i błędów – sposób rozwiązywania problemów teoretycznych lub osiągania celów praktycznych. Polega on na metodycznym powtarzaniu różnych zabiegów, o ile nie okazują się one skuteczne aż do osiągnięcia spodziewanego wyniku.
W węższym znaczeniu metoda prób i błędów to pewna metoda empiryczna. Dzieli się ona na etapy, którymi są: a) postawienie hipotezy, b) sprawdzenie hipotezy, c) postawienie kolejnej hipotezy, jeśli poprzednia okazała się fałszywa, d) sprawdzenie tej hipotezy – itd.

</doc>
<doc id="2851605" url="https://pl.wikipedia.org/wiki?curid=2851605" title="Hala Motykówka">
Hala Motykówka



</doc>
<doc id="2851607" url="https://pl.wikipedia.org/wiki?curid=2851607" title="Błonie (powiat mogileński)">
Błonie (powiat mogileński)

Błonie – kolonia w Polsce położona w województwie kujawsko-pomorskim, w powiecie mogileńskim, w gminie Dąbrowa.
W latach 1975–1998 miejscowość administracyjnie należała do województwa bydgoskiego.
Zobacz też: Błonie

</doc>
<doc id="2851608" url="https://pl.wikipedia.org/wiki?curid=2851608" title="Boguchwała (powiat mogileński)">
Boguchwała (powiat mogileński)

Boguchwała – osada leśna w Polsce położona w województwie kujawsko-pomorskim, w powiecie mogileńskim, w gminie Dąbrowa.
Osada, gajówka stanowiąca jeden z przysiółków wsi Sędowo
W latach 1975–1998 miejscowość administracyjnie należała do województwa bydgoskiego.
Zobacz też: Boguchwała (ujednoznacznienie)

</doc>
<doc id="2851610" url="https://pl.wikipedia.org/wiki?curid=2851610" title="Mierucinek (osada leśna w województwie kujawsko-pomorskim)">
Mierucinek (osada leśna w województwie kujawsko-pomorskim)

Mierucinek – osada leśna w Polsce położona w województwie kujawsko-pomorskim, w powiecie mogileńskim, w gminie Dąbrowa.
W latach 1975–1998 miejscowość administracyjnie należała do województwa bydgoskiego.

</doc>
<doc id="2851611" url="https://pl.wikipedia.org/wiki?curid=2851611" title="Broniewiczki">
Broniewiczki

Broniewiczki – osada w Polsce położona w województwie kujawsko-pomorskim, w powiecie mogileńskim, w gminie Dąbrowa.
W latach 1975–1998 miejscowość administracyjnie należała do województwa bydgoskiego.

</doc>
<doc id="2851614" url="https://pl.wikipedia.org/wiki?curid=2851614" title="Potok z Gawłowskiego">
Potok z Gawłowskiego

Potok z Gawłowskiego ("Z Gawłowskiego") – potok, prawy dopływ Bystrej o długości 3,09 km i powierzchni zlewni 3,11 km².
Potok płynie w Beskidzie Żywieckim. Jego źródła znajdują się na wysokości około 1050 m na południowych stokach Redykalnego Wierchu i Boraczego Wierchu należących do Grupy Lipowskiego Wierchu i Romanki. Spływa w południowo-zachodnim, a niżej w południowym kierunku. Jego dolina oddziela od siebie dwa grzbiety; południowo-zachodni grzbiet Redykalnego Wierchu z należącymi do miejscowości Złatna osiedlami Zapolanka i Bucioryska i południowo-zachodni grzbiet Boraczego Wierchu zwany Bacmańską Górą, z osiedlami Bura Polana i Motykówka (również należącymi do Złatnej). Na osiedlu Bura Polana, na wysokości około 638 m uchodzi do Bystrej.
Nazwa potoku pochodzi od nazwiska. Doliną potoku prowadzi znakowany niebieski szlak turystyczny ze Złatnej przez Burą Polanę, Motykówkę, Polanę Cerchla i Halę Lipowską na Halę Rysianka.

</doc>
<doc id="2851615" url="https://pl.wikipedia.org/wiki?curid=2851615" title="Logistyka (logika)">
Logistyka (logika)

Logistyka (z gr. "he logistike" ["techne"] – "praktyczna umiejętność rachowania", "to logistikon" – "zdolność rozumowania"; fr. "logistique") – alternatywna nazwa logiki matematycznej. Przyjęła się szeroko w pierwszej połowie XX wieku, także w Polsce, obecnie jednak wyszła z użycia. Tak np. Rudolf Carnap, choć sam posługuje się raczej określeniem "symbolic logic", chwali ją za zwięzłość w "Introduction to Symbolic Logic and its Applications". Także Alexius Meinong (obok jej twórców, co omówiono niżej) nazwę „logistyka” uznawał za dobraną trafnie.
Nazwa ta wprowadzona została przez André Lalande’a, Louisa Couturata i Gregora Itelsona w 1904, przedtem używano takich jak „logika algebraiczna”. Już wcześniej zdarzały się sporadyczne wystąpienia tego terminu (François Viète, Wilhelm Traugott Krug), jednak przy odmiennych znaczeniach.
Rozpowszechnienie się terminu „logistyka” wiąże się z II Kongresem Filozoficznym, który odbył się w Genewie, a w którym uczestniczyli jego twórcy. Sprawozdanie z kongresu zamieścił magazyn filozoficzny „Revue de métaphysique et de morale”, gdzie też omówiono szczegóły związane z okolicznościami powstania terminu oraz zapisy wypowiedzi jego autorów dotyczące tak zagadnień terminologicznych, jak i rzeczowych tak istotnych dla rozwoju logiki w ich czasach, jak i skłaniających ich do ukucia nowej nazwy dla logiki. Wypowiedź Itelsona na II Kongresie Filozoficznym, w której pada termin „logistyka”, zwraca uwagę na to, że „logika symboliczna” nie jest czymś odmiennym od tradycyjnej logiki formalnej, ale jest jedynie jej nową postacią. Uważał, że nazwa „logistyka” jest o tyle właściwa, że pochodzi od metody logiki – natomiast gdyby chcieć nazywać ją nie od jej metody, ale przedmiotu, właściwsza byłaby „pantyka” lub „pantologia”. Później skarżył się Bertrandowi Russellowi w 1908 w rozmowie, że – wbrew wypowiedzi Couturata – to tylko on jest prawdziwym twórcą terminu „logistyka”.

</doc>
<doc id="2851617" url="https://pl.wikipedia.org/wiki?curid=2851617" title="Bad Light District">
Bad Light District

Bad Light District – polski zespół muzyczny założony w styczniu 2007 w Krakowie początkowo jako solowy projekt Michała Smolickiego, perkusisty krakowskiej grupy New York Crasnals. W maju 2009 roku nakładem Ampersand Records ukazuał się debiutancki album "Simplifications", skomponowany oraz nagrany w całości przez Michała Smolickiego, przy gościnnym udziałem kolegów z macierzystego zespołu. Piosenki z płyty trafiły na playlisty ogólnopolskich stacji radiowych – a singlowy Street of Frozen Phantoms trafił na Listę Przebojów Programu Trzeciego, w którym to album stał się także płytą tygodnia. "Simplifications" zebrał także znakomite recenzje w ogólnopolskiej prasie muzycznej (m.in. „Machina”, „Pulp”, „Teraz Rock”). Na początku 2010 roku sformował się nowy skład koncertowy BLD z Jackiem Dąbrowskim na gitarze, Łukaszem Lembasem na gitarze basowej i Maciejem Pietrzykiem na perkusji. We wrześniu 2012 roku zespół wydał swój drugi album "Nothing Serious", wyprodukowany przez Michała Kupicza. Rok 2014 to kolejne poszerzenie składu (Maciej Kozłowski), oraz nagranie i wydanie trzeciego albumu grupy - "Science Of Dreams".

</doc>
<doc id="2851618" url="https://pl.wikipedia.org/wiki?curid=2851618" title="Sędówko">
Sędówko

Sędówko – osada w Polsce położona w województwie kujawsko-pomorskim, w powiecie mogileńskim, w gminie Dąbrowa.
W latach 1975–1998 miejscowość administracyjnie należała do województwa bydgoskiego.

</doc>
<doc id="2851619" url="https://pl.wikipedia.org/wiki?curid=2851619" title="Szubinek">
Szubinek

Szubinek – osada w Polsce położona w województwie kujawsko-pomorskim, w powiecie mogileńskim, w gminie Dąbrowa.
W latach 1975–1998 miejscowość administracyjnie należała do województwa bydgoskiego.

</doc>
<doc id="2851622" url="https://pl.wikipedia.org/wiki?curid=2851622" title="Marja Gąsiorowska">
Marja Gąsiorowska



</doc>
<doc id="2851629" url="https://pl.wikipedia.org/wiki?curid=2851629" title="Milovan Dzilas">
Milovan Dzilas



</doc>
<doc id="2851633" url="https://pl.wikipedia.org/wiki?curid=2851633" title="Kościół św. Jana w Akce">
Kościół św. Jana w Akce

Kościół św. Jana – świątynia rzymskokatolicka, zlokalizowana na Starym Mieście Akki, na północy Izraela.
Historia.
Z historycznych dokumentów Akki pochodzących z XIII wieku wynika, że franciszkanie przypisywali duże znaczenie temu miastu. Wierzyli oni, że założyciel ich zakonu Franciszek z Asyżu odwiedził to miasto w latach 1219–1220. W 1217 roku powstał tu pierwszy klasztor franciszkański, założony przez ojca Elia Da Cortona. Po zajęciu miasta przez muzułmanów, franciszkanie uciekli z Akki, by powrócić w 1620 roku i założyć w 1673 roku Kościół Terra Sancta. W latach 1737-1739 przy porcie Akki wybudowano kościół św. Jana. Wzniesiono go na ruinach wcześniejszego kościoła z czasów krzyżowców. Stoi on bezpośrednio przy murze obronnym miasta chroniącym Akkę od strony morza, na wschód od latarni morskiej Akki. W 2000 roku zakończono gruntowne prace renowacyjne kościoła.
Architektura.
Kościół posiada sklepienie krzyżowe. Na dzwonnicy w 1979 roku zainstalowano nowy dzwon. Wewnątrz znajdują się liczne dzieła sztuki.

</doc>
<doc id="2851635" url="https://pl.wikipedia.org/wiki?curid=2851635" title="Jestestwo">
Jestestwo

Jestestwo – przestarzały, wieloznaczny polski termin filozoficzny. Jest to nominalizacja czasownika „być”, notuje się też (słownik Lindego) formy oboczne „jesteństwo”, „jestwo”. Spotykany w filozofii polskiej do XIX wieku, m.in. u Staszica. Oznaczać mógł albo istotę żywą albo byt, bytowanie, egzystencję. Obecnie funkcjonuje także jako jedno z polskich tłumaczeń terminu Dasein (Bogdan Baran), istnieją także inne propozycje przekładowe („przebywanie” – Wawrzyniec Rymkiewicz).

</doc>
<doc id="2851643" url="https://pl.wikipedia.org/wiki?curid=2851643" title="Sapieniec">
Sapieniec



</doc>
<doc id="2851646" url="https://pl.wikipedia.org/wiki?curid=2851646" title="CONSUR Sevens 2010">
CONSUR Sevens 2010

CONSUR Sevens 2010 – piąte mistrzostwa strefy CONSUR w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez Confederación Sudamericana de Rugby mające na celu wyłonienie najlepszej męskiej reprezentacji narodowej w tej dyscyplinie sportu w strefie CONSUR, które odbyły się wraz z turniejem żeńskim w argentyńskim mieście Mar del Plata w dniach 5–7 stycznia 2010 roku.
Informacje ogólne.
Unión Argentina de Rugby otrzymał prawa do organizacji turnieju w listopadzie 2009 roku. Do rozegranych w Mar del Plata zawodów przystąpiło osiem reprezentacji, liczących maksymalnie dziesięciu zawodników, podzielonych na dwie czterozespołowe grupy. W pierwszym dniu rywalizowały one w ramach grup systemem kołowym na boiskach I.P.R. Sporting Club, po czym nastąpiła rozegrana na Estadio José María Minella faza pucharowa – dwie czołowe drużyny z każdej grupy walczyły o medale, pozostałe zaś w turnieju "Plate".
Tytuł po raz kolejny obroniła reprezentacja Argentyny.

</doc>
<doc id="2851649" url="https://pl.wikipedia.org/wiki?curid=2851649" title="CONSUR Women’s Sevens 2010">
CONSUR Women’s Sevens 2010

CONSUR Women’s Sevens 2010 – szóste mistrzostwa strefy CONSUR w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez Confederación Sudamericana de Rugby mające na celu wyłonienie najlepszej żeńskiej reprezentacji narodowej w tej dyscyplinie sportu w strefie CONSUR, które odbyły się wraz z turniejem męskim w argentyńskim mieście Mar del Plata w dniach 5–7 stycznia 2010 roku.
Informacje ogólne.
Unión Argentina de Rugby otrzymał prawa do organizacji turnieju w listopadzie 2009 roku. Do rozegranych w Mar del Plata zawodów przystąpiło osiem reprezentacji, liczących maksymalnie dziesięciu zawodników, podzielonych na dwie czterozespołowe grupy. W pierwszym dniu rywalizowały one w ramach grup systemem kołowym na boiskach I.P.R. Sporting Club, po czym nastąpiła rozegrana na Estadio José María Minella faza pucharowa – dwie czołowe drużyny z każdej grupy walczyły o medale, pozostałe zaś w turnieju "Plate".
Szósty tytuł z rzędu wywalczyła reprezentacja Brazylii.

</doc>
<doc id="2851650" url="https://pl.wikipedia.org/wiki?curid=2851650" title="Halinowo">
Halinowo



</doc>
<doc id="2851651" url="https://pl.wikipedia.org/wiki?curid=2851651" title="Meczet al-Bahr">
Meczet al-Bahr

Meczet al-Bahr (nazywany także Meczet El-Bahar, lub Meczet El-Mina) – najstarszy meczet, zlokalizowany na Starym Mieście Akki, na północy Izraela.
Historia.
Meczet al-Bahr (dawniej nazywany także meczetem Sinan Basza) został wybudowany w 1586 roku przez muzułmańskiego dowódcę Akki, Sanan Paszę. Został poważnie uszkodzony w okresie sprawowania władzy przez Dżazzara Paszę pod koniec XVIII wieku. W 1816 roku odrestaurował go Sulejman Pasza. Meczet znajduje się bezpośrednio przy porcie Akki, na północny wschód od Chan al-Umdan i na południe od Chan al-Ifrandż. Zawsze był to mały meczet, służący jako dom modlitwy dla muzułmanów pracujących w porcie.
Architektura.
Meczet jest samotnie stojącą budowlą przy porcie w Akce. Jest on szczególnie dobrze widoczny od strony morza, co czyni z niego jeden z najbardziej popularnych meczetów w mieście. Jego fasada jest zwieńczona kopułą i minaretem. Wejście znajduje się od strony zachodniej, przeciwnej do przystani rybackiej. Meczet wzniesiono na planie prostokąta, który podzielono na trzy części: przedsionek, dziedziniec i salę modlitwy, która jest kwadratem. Na główną salą modlitewną znajduje się kopuła, a nad dwoma pozostałymi sklepienie krzyżowe. Sala modlitewna ma po stronie południowej dwa okna. Kopuła meczetu jeszcze pod koniec XX wieku była biała, potem pozłacana, a obecnie jest jasnozielona.

</doc>
<doc id="2851656" url="https://pl.wikipedia.org/wiki?curid=2851656" title="Halinowo (województwo mazowieckie)">
Halinowo (województwo mazowieckie)

Halinowo – część wsi Wiśniewo w Polsce, położona w województwie mazowieckim, w powiecie mławskim, w gminie Wiśniewo, wchodzi w skład sołectwa Wiśniewo.
W latach 1975–1998 Halinowo należało administracyjnie do województwa ciechanowskiego.

</doc>
<doc id="2851669" url="https://pl.wikipedia.org/wiki?curid=2851669" title="Hironobu Kageyama">
Hironobu Kageyama

 – japoński piosenkarz rockowy, znany z wykonywania utworów do wielu seriali anime oraz tokusatsu. Nazywany jest przez fanów Kami ("bóg"), „Kage”, „Pan DBZ”, ponieważ wykonał większość piosenek do tego anime, a także „Księciem Piosenek Anime” („Królem” jest Ichirō Mizuki, a „Królową” Mitsuko Horie).
Życiorys.
Kageyama urodził się w Osace w rodzinie fryzjera. Kiedy miał 16 lat założył kapelę „Lazy” w której grał jako wokalista. W 1977 roku zespół przeprowadził się do Tokio i zadebiutował w branży muzycznej. „Lazy” rozpadło się w 1981 roku, zaś Kageyama rozpoczął karierę solową. Przez pewien okres studiował zaocznie na Uniwersytecie Meiji.
W 1985 roku nagrał przewodni utwór do serialu tokusatsu "Dengeki Sentai Changeman". Rozwinął swą karierę i zaczął wykonywać piosenki także do anime. Prawdopodobnie najbardziej znanym utworem Kageyamy jest piosenka "Cha-la, Head Cha-la", która posłużyła za muzykę w czołówce serialu "Dragon Ball Z" i dzięki niej muzyk zdobył kilka nagród. Kageyama nagrał prawie całą ścieżkę dźwiękową do tego anime w 1989 roku, zaś singiel "Choujin Sentai Jetman" z roku 1991 sprzedał się w liczbie 400 tysięcy kopii.
W roku 2000 Kageyama wraz z Ichirou Mizuki, Masaakim Endou, Riką Matsumoto oraz kilkoma innymi wykonawcami piosenek anime utworzyli grupę zwaną JAM Project. Obecnie jest on liderem tego zespołu.

</doc>
<doc id="2851672" url="https://pl.wikipedia.org/wiki?curid=2851672" title="Głużek-Kolonia">
Głużek-Kolonia

Głużek-Kolonia – część wsi Głużek w Polsce, położona w województwie mazowieckim, w powiecie mławskim, w gminie Wiśniewo.
W latach 1975–1998 Głużek-Kolonia należała administracyjnie do województwa ciechanowskiego.

</doc>
<doc id="2851676" url="https://pl.wikipedia.org/wiki?curid=2851676" title="Michałowo (powiat mławski)">
Michałowo (powiat mławski)

Michałowo – część wsi Głużek w Polsce, położona w województwie mazowieckim, w powiecie mławskim, w gminie Wiśniewo.
Michałowo należy do rzymskokatolickiej parafii św. Marii Magdaleny, św. Kazimierza w Szydłowie.
W latach 1975–1998 Michałowo należało administracyjnie do województwa ciechanowskiego.

</doc>
<doc id="2851681" url="https://pl.wikipedia.org/wiki?curid=2851681" title="Kowalewo-Borki">
Kowalewo-Borki

Kowalewo-Borki – część wsi Kowalewo w Polsce, położona w województwie mazowieckim, w powiecie mławskim, w gminie Wiśniewo. Wchodzi w skład sołectwa Kowalewo.
W latach 1975–1998 Kowalewo-Borki należały administracyjnie do województwa ciechanowskiego.

</doc>
<doc id="2851684" url="https://pl.wikipedia.org/wiki?curid=2851684" title="Heiko Antoniewicz">
Heiko Antoniewicz

Heiko Antoniewicz (ur. 10 listopada 1965 w Dortmundzie) – niemiecki kucharz.
Jest jednym z najbardziej znanych w Niemczech mistrzów kuchni, gotował m.in. dla króla Haralda V, królowej Elżbiety II i Angeli Merkel. W 2004 pełniąc funkcję szefa kuchni w "Event – Catere Koler" spotkał się z naukowcami firmy "TTC" w celu wprowadzenia do użytku technik kuchni molekularnej. Od tego czasu korzysta z techniki smażenia w wodzie, gotowania potraw przy użyciu płynnego azotu, używa roztworów koloidalnych do zagęszczania płynów, stosuje ciepłe i gorące żele do glazurowania gorących potraw i korzysta z techniki sous-vide.
Poza realizowaniem swojej pasji kucharskiej prowadzi szkolenia i seminaria dotyczących nowatorskich technik kuchennych. Swoje doświadczenia zawodowe i przepisy opisał w książkach, będących połączeniem poradników i książek kucharskich.
Linki zewnętrzne.
 

</doc>
<doc id="2851685" url="https://pl.wikipedia.org/wiki?curid=2851685" title="1 Batalion Piechoty Zmotoryzowanej Legionów">
1 Batalion Piechoty Zmotoryzowanej Legionów

1 Batalion Piechoty Zmotoryzowanej „Legionów” (1 bpzmot) – pododdział wojsk zmechanizowanych Sił Zbrojnych Rzeczypospolitej Polskiej.
Historia.
Batalion sformowano w roku 2006 na bazie batalionu czołgów 12 Brygady Zmechanizowanej. Początkowo batalion posiadał w swojej strukturze trzy kompanie, w roku 2007 dodano czwartą kompanię piechoty zmotoryzowanej.
Tradycje.
Decyzją Ministra Obrony Narodowej Nr 251/MON z dnia 20 sierpnia 2012 roku w sprawie przejęcia dziedzictwa tradycji oraz nadania wyróżniającej nazwy ustanowiono, że 1 Batalion Piechoty Zmotoryzowanej 12 Brygady Zmechanizowanej im. gen. broni Józefa Hallera:
Jednocześnie straciła moc decyzja Nr 56/MON Ministra Obrony Narodowej z dnia 28 lutego 2012, w której popełniono błąd w nazwie jednostki, nazywając go „batalionem zmechanizowanym”.
Dowódcy batalionu.
Batalionem dowodzili:

</doc>
<doc id="2851686" url="https://pl.wikipedia.org/wiki?curid=2851686" title="Żarnówka (Nowa Otocznia)">
Żarnówka (Nowa Otocznia)

Żarnówka – część wsi Nowa Otocznia w Polsce, położona w województwie mazowieckim, w powiecie mławskim, w gminie Wiśniewo. Wchodzi w skład sołectwa Nowa Otocznia.
W latach 1975–1998 Żarnówka należała administracyjnie do województwa ciechanowskiego.

</doc>
<doc id="2851689" url="https://pl.wikipedia.org/wiki?curid=2851689" title="Nowa Kamienna">
Nowa Kamienna



</doc>
<doc id="2851690" url="https://pl.wikipedia.org/wiki?curid=2851690" title="Stara Kamienna">
Stara Kamienna



</doc>
<doc id="2851693" url="https://pl.wikipedia.org/wiki?curid=2851693" title="El País (Urugwaj)">
El País (Urugwaj)

El País – urugwajska gazeta publikowana od 14 września 1918 roku na terenie całego kraju.
Gazeta została założona w Montevideo. Pierwszymi redaktorami byli Leonel Aguirre, Eduardo Rodríguez Larreta and Washington Beltrán Barbat. 

</doc>
<doc id="2851695" url="https://pl.wikipedia.org/wiki?curid=2851695" title="Cesare Ripa">
Cesare Ripa

Cesare Ripa (ur. 1555 w Perugii, zm. 1622 prawdopodobnie w Rzymie) − włoski pisarz z XVI wieku, badacz sztuki i ikonografii, w tym alegorii. Autor wydanej w 1593 r. "Ikonologii" ("Iconologia overo Descrittione dell'Imagini universali"), zawierającej najważniejsze symbole epoki.

</doc>
<doc id="2851697" url="https://pl.wikipedia.org/wiki?curid=2851697" title="Jednym strzałem">
Jednym strzałem

Jednym strzałem () – dziewiąta powieść serii z Jackiem Reacherem, brytyjskiego pisarza Lee Childa, wydana w 2005 roku w Wielkiej Brytanii oraz Stanach Zjednoczonych przez wydawnictwo Bantam Dell. Pierwsze polskie wydanie ukazało się nakładem wydawnictwa Albatros w październiku 2006 r. Tytuł powieści odnosi się do credo wojskowych snajperów: .
Zarys fabuły.
W małej miejscowości stanu Indiana, w godzinach szczytu samotny, dobrze ukryty, uzbrojony bandyta strzela do tłumu ludzi w publicznym miejscu i sześcioma, precyzyjnymi strzałami zabija pięć przypadkowych osób. Na miejscu zbrodni zostawia po sobie wyraźne ślady popełnionego przestępstwa, więc zostaje szybko namierzony. Zebrane przez policję dowody jednoznacznie i niepodważalnie wskazują na Jamesa Barra – byłego snajpera wojskowej piechoty. Zostaje aresztowany, ale stanowczo twierdzi, iż jest niewinny jednocześnie odmawiając rozmowy z adwokatem wypowiada tylko jedno zdanie: „Przyprowadźcie mi Jacka Reachera”. Nie wie, że Reacher – który w tym czasie przebywał na słonecznej plaży w Miami i wiadomościach oglądał relację o tej bezsensownej masakrze – jest już w drodze. W tym czasie Barr zostaje w więzieniu brutalnie pobity i traci pamięć o wydarzeniach z feralnego dnia morderstwa. Jack Reacher zmuszony jest więc do konstruowania wniosków tylko na podstawie dostępnych dowodów. Zebrane przez niego informacje dowodzą, że James Barr jest osobą całkowicie niewinną, a to jednocześnie oznacza, że snajperem musiał być zupełnie ktoś inny!
Informacje wydawnicze.
Pierwsze polskie wydanie powieści zostało wydane przez wydawnictwo Albatros w 2006 r. pod tytułem "Jednym strzałem". Kolejne wydania książki ukazały się w 2008, 2012 oraz ze zmienioną wersją okładki w 2013 r. Powieść została także wydana w formie e-booka oraz audiobooka, którą czyta Wiktor Zborowski.
1: Seria wydawnicza „"Literka"” (wydanie kieszonkowe/pocket).
2: Zmieniony projekt okładki.
Adaptacja filmowa.
Książka „Jednym strzałem” została sfilmowana przez wytwórnię Paramount Pictures. Światowa premiera filmu „Jack Reacher” odbyła się 21 grudnia 2012 r. w Stanach Zjednoczonych. Scenariusz i reżyseria Christopher McQuarrie. W główną rolę tytułowego bohatera wcielił się Tom Cruise.
W ekranizacji swojej powieści, Lee Child otrzymał niewielką, epizodyczną rolę oficera policji siedzącego przy biurku w komisariacie.

</doc>
<doc id="2851699" url="https://pl.wikipedia.org/wiki?curid=2851699" title="Carlo Innocenzo Frugoni">
Carlo Innocenzo Frugoni

Carlo Innocenzo Frugoni (ur. 21 listopada 1692 w Genui, zm. 20 grudnia 1768 w Parmie) − włoski poeta z XVII i XVIII wieku, pisał również libretta. Używał pseudonimu Comante Eginetico. Jego dzieła zebrane zostały opublikowane 1799 r. w Parmie, w 10 tomach. Napisał między innymi libretta "Il trionfo di Camilla" ("Triumf Kamilli"), "Scipione in Cartagine" ("Scypion w Kartaginie") i "Gli Incas nel Perù" ("Inkowie w Peru"). Był również autorem licznych sonetów i poematów oktawą, jak "Per un'adunanza di canto in onore della divina Virgine Madre" ("Do zbioru pieśni na cześć Najświętszej Panny Marii").
Frugoni przez wiele lat był sekretarzem Akademii Sztuk Pięknych w Parmie. W 1771 roku, aby oddać hołd zmarłemu poecie, akademia wybrała jego sonet "Annibale vincitore" jako temat malarskiego konkursu. Podobnie jak w pierwszych wersach VIII sonetu, Hannibal miał być przedstawiony w taki sposób, że podnosząc przyłbicę hełmu i zwracając się do skrzydlatego geniusza, który bierze go za rękę, widzi z daleka piękny krajobraz podległej Italii, a w jego oczach i całym obliczu objawia się wewnętrzna radość i szlachetna ufność w dalsze zwycięstwa. W konkursie zwyciężył Paolo Borroni, a Francisco Goya otrzymał wyróżnienie za obraz "Hannibal zwycięzca po raz pierwszy spoglądający z Alp w kierunku Italii".
Linki zewnętrzne.
Poesie scelte dell'abate Carlo Innocenzo Frugoni, fra gli Arcadi Comante Eginetico online

</doc>
<doc id="2851701" url="https://pl.wikipedia.org/wiki?curid=2851701" title="Sacrifice fly">
Sacrifice fly

Sacrifice fly (SF) – w baseballu: element statystyczny opisujący odbicie piłki przez pałkarza, najczęściej wysoko na zapole ("outfield"), po którym zostaje on wyeliminowany, ale jego zagranie umożliwia biegaczowi zdobycie punktów. Uderzeniem takim pałkarz "poświęca się" (ang. "sacrifice") dla drużyny.
"Sacrifice fly" zapisuje się na koncie pałkarza, gdy piłka po jego uderzeniu spada na zapole lub poza boisko (terytorium "foul") i:
Dodatkowo, drużyna atakująca musi mieć na swoim koncie mniej niż dwa auty (przed uderzeniem).
Rekordy.
W MLB najwięcej takich zagrań wykonał Eddie Murray, który w latach 1977–1997 uzyskał ich 128. Rekord pojedynczego sezonu (19) padł w 1954 roku i należy do Gila Hodgesa (Brooklyn Dodgers). Trzy uderzenia to rekord w jednym meczu (uzyskany przez wielu graczy).

</doc>
<doc id="2851721" url="https://pl.wikipedia.org/wiki?curid=2851721" title="Billy Graham Center">
Billy Graham Center

Billy Graham Center – instytut utworzony w 1981 przy Wheaton College nazwa pochodzi od ewangelisty Billy'ego Grahama. Instytut stanowiony jest przez jedenaście departamentów. Powstanie instytutu zostało sfinansowane przez BGEA.
Instytut powstał w miejsce Billy Graham Center Museum, utworzonego w 1980 roku. Instytut dokumentuje historię chrześcijańskiego ewangelizmu w Stanach Zjednoczonych. Jedna z sekcji poświęcona jest życiu i służbie ewangelizacyjnej Billy'ego Grahama ("Billy Graham Center Ministries"). W instytucie zatrudnionych jest 30-40 osób.
Dokumentowaniem służby ewangelizacyjnej zajmuje się również Billy Graham Library w Charlotte, która tym różni się od Billy Graham Center, że robi to na potrzeby BGEA i jest otwarta dla publicznego użytku.

</doc>
<doc id="2851726" url="https://pl.wikipedia.org/wiki?curid=2851726" title="Ukraina na Letnich Igrzyskach Olimpijskich 2012">
Ukraina na Letnich Igrzyskach Olimpijskich 2012

Ukrainę na Letnich Igrzyskach Olimpijskich 2012 reprezentowało 230 zawodników: 119 mężczyzn i 111 kobiet. Był to piąty start reprezentacji Ukrainy na letnich igrzyskach olimpijskich.
Skład kadry.
Badminton.
Mężczyźni
Kobiety
Boks.
Mężczyźni
Gimnastyka.
Mężczyźni
Kobiety
Judo.
Mężczyźni
Kobiety
Kajakarstwo.
Mężczyźni
Kobiety
Lekkoatletyka.
Mężczyźni
Konkurencje biegowe
Konkurencje techniczne
Kobiety
Konkurencje biegowe
Konkurencje techniczne
Pływanie.
Mężczyźni
Kobiety
Podnoszenie ciężarów.
Mężczyźni
Kobiety
Skoki do wody.
Mężczyźni
Kobiety
Strzelectwo.
Mężczyźni
Kobiety
Taekwondo.
Kobiety
Mężczyźni
Żeglarstwo.
M = Wyścig medalowy

</doc>
<doc id="2851728" url="https://pl.wikipedia.org/wiki?curid=2851728" title="Maximilian Bern">
Maximilian Bern

Maximilian Bern (pierwotnie Bernstein, ur. 11 listopada 1849 w Chersoniu nad Dnieprem, zm. 10 września 1923 w Berlinie) – niemiecki pisarz i redaktor.
Syn lekarza i radcy dworu, który umarł gdy miał 12 lat. W r. 1862 przeprowadził się z matką i rodzeństwem do Wiednia. W latach 1869-1872 studiował filozofię i literaturoznawstwo. Strata pieniędzy zmusiła go do zaniechania studiów w uniwersytecie i objęcia w r. 1873 posady nauczyciela w firmie cyrkowej. Od 1875 był niezależnym autorem w Berlinie i Hamburgu, czasowo w Lipsku, Dreźnie, Frankfurcie i Monachium, w latach 1885-1887 w Paryżu, a od roku 1888 ponownie w Berlinie. W latach 1887-1897 Bern był mężem pisarki i aktorki Olgi Wohlbrück.
Twórczość.
Bern był autorem wierszy, opowiadań, nowel i sztuk teatralnych, a prócz własnych opublikował od 1878 także liczne, bo ponad 28, antologie. Pisał też jako: Max Bernstein, Maxim Bernstein oraz Max Bern.

</doc>
<doc id="2851735" url="https://pl.wikipedia.org/wiki?curid=2851735" title="Haradż">
Haradż



</doc>
<doc id="2851743" url="https://pl.wikipedia.org/wiki?curid=2851743" title="Skalnik prozerpina">
Skalnik prozerpina

Skalnik prozerpina ("Brintesia circe") – motyl dzienny z rodziny rusałkowatych.
Wygląd.
Rozpiętość skrzydeł od 60 do 68 mm, dymorfizm płciowy słabo zaznaczony.
Siedlisko.
Świetliste dąbrowy i bory sosnowe, lasostepy i stepy, suche zarośla.
Biologia i rozwój.
Wykształca jedno pokolenie w roku (koniec czerwca-wrzesień). Rośliny żywicielskie: różne gatunki stepowych traw, m.in.: stokłosa prosta i kostrzewa owcza. Jaja składane są pojedynczo na trawach lub zrzucane w trakcie lotu nad ziemią. Larwy wylęgają się po 2 tygodniach, żerują nocą, zimują.
Rozmieszczenie geograficzne.
Gatunek zachodniopalearktyczny, w Polsce obserwowany był tylko kilkakrotnie w Beskidzie Niskim i Śląskim (ostatni raz w 1975 roku).

</doc>
<doc id="2851745" url="https://pl.wikipedia.org/wiki?curid=2851745" title="Stella Awards">
Stella Awards

Stella Awards – antynagroda przyznawana w latach 2002–2007 za „najbardziej szalone, oburzające i absurdalne” procesy sądowe.
Nagroda wzięła swą nazwę od Stelli Liebeck, która w 1992 roku poparzyła się wylanym sobie na kolana kubkiem kawy zakupionej w restauracji McDonald's. W ramach oględzin lekarskich stwierdzono u niej oparzenia trzeciego stopnia na 16% powierzchni ciała. Sąd w Nowym Meksyku przyznał jej 2,9 miliona dolarów odszkodowania.

</doc>
<doc id="2851750" url="https://pl.wikipedia.org/wiki?curid=2851750" title="Zbigniew Leliwa-Sujkowski">
Zbigniew Leliwa-Sujkowski

Zbigniew Bronisław Leliwa-Sujkowski, Zbigniew Sujkowski, Zbigniew Leliwa (ur. 8 stycznia 1898 w Zagórzu, zm. 8 września 1954 w Quebec). Pseudonimy: „Hora”, „Kuna”, „Leliwa”, „Rola”, „Zbyszek”. Polski geolog, docent Uniwersytetu Warszawskiego. W latach 1942–1944 szef Biura Studiów Kedywu Komendy Głównej Armii Krajowej. Profesor Polish University College w Londynie (1946–1951) i McMaster University w Hamilton w Kanadzie. Major Wojska Polskiego. Po 1945 używał pseudonimu "Zbigniew Leliwa".
Życiorys.
Syn Antoniego Sujkowskiego i Heleny z Chmieleńskich Sujkowskiej. Od 1908 uczył się w Gimnazjum im. Kreczmara w Warszawie. Członek Tajnego Skautingu i od 1913 Polskich Drużyn Strzeleckich. Żołnierz Pierwszej Kompanii Kadrowej Legionów Polskich. Od października 1915 do grudnia 1917 w niewoli rosyjskiej. W kwietniu 1918 otrzymał maturę w szkole Centralnego Komitetu Obywatelskiego Królestwa Polskiego Kazimierza Kulwiecia w Moskwie. Od maja do lipca 1918 w I Korpusie Polskim na Wschodzie. Wrócił do Polski w lipcu 1918. Po odzyskaniu niepodległości w listopadzie 1918 wstąpił ochotniczo do Wojska Polskiego, służył w 7 pułku ułanów. W kwietniu 1919 został wysłannikiem Naczelnego Wodza na paryską konferencję pokojową. Od 1929 pracownik Państwowego Instytutu Geologicznego. Wykładowca petrografii skał osadowych na Wydziale Matematyczno–Przyrodniczym Uniwersytetu Warszawskiego.Po agresji III Rzeszy i ZSRR na Polskę od końca 1939 w podziemiu. Od kwietnia 1940 szef Biura Studiów Środków Walki Sabotażowo-Dywersyjnej Związku Odwetu Komendy Głównej Związku Walki Zbrojnej, następnie od końca 1942 szef Biura Studiów Kedywu Komendy Głównej AK. Od 30 maja 1944 w Wielkiej Brytanii, przerzucony w operacji lotniczej Most II (brytyjski kryptonim Wildhorn II), samolotem Dakota KG-477 "V" z polską załogą ze 1586 Eskadry Specjalnego Przeznaczenia. 
Samolot wystartował z lotniska Campo Casale pod Brindisi (Włochy), lądował w okupowanej Polsce na polowym lądowisku "Motyl" w okolicach wsi Wał - Ruda, 18 km od Tarnowa, nad rzeką Kisieliną (położenie: N50°08′ E20°47′). Samolotem przylecieli do Polski cichociemni: gen. dyw. Tadeusz Kossakowski ps. Krystynek oraz mjr Romuald Bielski ps. Bej. Oprócz Sujkowskiego z Polski odlecieli do Londynu: cichociemny płk. Roman Rudkowski ps. Rudy oraz emisariusz Stronnictwa Ludowego Jan Domański ps. Bartnicki. 
Zbigniew Leliwa-Sujkowski miał zreferować w Sztabie Naczelnego Wodza sprawy szkolenia i zaopatrzenia dla celów dywersji, sytuację ogólną, ze szczególnym uwzględnieniem działalności komunistycznej, oraz sprawy scalenia NSZ. 
Od lipca 1944 do marca 1945 szef Wydziału Operacyjnego Oddziału VI Sztabu Naczelnego Wodza. 28 sierpnia 1944, w czasie Powstania Warszawskiego wygłosił przemówienie radiowe do kraju na falach BBC.
W 1950 współzałożyciel Polskiego Towarzystwa Naukowego na Obczyźnie. 8 września 1950 został powołany przez Prezydenta RP na uchodźstwie Augusta Zaleskiego na stanowisko sędziego Sądu Obywatelskiego w Londynie.
Zmarł tragicznie 8 września 1954, ratując wnuka tonącego w rzece Saguenay w prowincji Quebec. Grób symboliczny znajduje się na cmentarzu Powązkowskim (kw. 343, rząd I, grób 5).
Z małżeństwa z Idalią Marią z Czarnockich miał dwoje dzieci: Ziemowida i Danutę. Był bratem Bogusława Sujkowskiego.
Prace.
Geol. 9, z. 1, Warszawa.
&lt;/div &gt;
Bibliografia.
 

</doc>
<doc id="2851751" url="https://pl.wikipedia.org/wiki?curid=2851751" title="Zbigniew Bronisław Sujkowski">
Zbigniew Bronisław Sujkowski



</doc>
<doc id="2851752" url="https://pl.wikipedia.org/wiki?curid=2851752" title="Großadmiral">
Großadmiral



</doc>
<doc id="2851753" url="https://pl.wikipedia.org/wiki?curid=2851753" title="Zbigniew Leliwa">
Zbigniew Leliwa



</doc>
<doc id="2851754" url="https://pl.wikipedia.org/wiki?curid=2851754" title="I Korpus Polski na Wschodzie">
I Korpus Polski na Wschodzie



</doc>
<doc id="2851757" url="https://pl.wikipedia.org/wiki?curid=2851757" title="Jan Frydrychowski">
Jan Frydrychowski

Jan Frydrychowski herbu Kornicz (ur. 1569, zm. 18 grudnia 1625) – duchowny katolicki, pochodzenia szlacheckiego, administrator żup wielickich, sekretarz królewski Zygmunta III Wazy.
Życiorys.
Syn Piotra z Frydrychowic i Barbary Skidzińskiej, herbu Kietlicz. Karierę rozpoczynał jako sekretarz królewski. Od 1601 kanonik krakowski. Jego instalacja odbyła się w kapitule krakowskiej 25 kwietnia 1601 ("clerici primae tonsurae"). Jako kanonik katedralny krakowski objął "fundi" Marchocice, po biskupie sufraganie Pawle Dembskim, z prowizji kardynała Bernarda Maciejowskiego. Ustąpił z niej przed 1611. Później miał prebendę Bossutów (dzis. Bosutów) i prestymonium Garlicę (dzis. Garlica Duchowna) w 1608. Posiadał także kanonię sandomierską. 
Święcenia kapłańskie otrzymał zapewne dopiero w 1601. Był zaufanym współpracownikiem kardynała Maciejowskiego, w którego kancelarii pełnił funkcję skarbnika, od niego otrzymał w dożywocie wieś Posądza (1602). Po jego śmierci w 1608 został jednym z egzekutorów testamentu kardynała. Współdziałał z jego następcą na stolcu biskupim Piotrem Tylickim. W 1614 dokonał rewizji przywilejów lokacyjnych Tylicza należącego do dóbr biskupów krakowskich. W 1615 wchodził w skład komisji lustrującej wzgórze katedralne. Także kolejny biskup krakowski Marcin Szyszkowski darzył go względami, m.in. darowując dziesięciny w województwie sandomierskim. W 1624 w porozumieniu z Jakubem Zadzikiem jako biskupem chełmińskim, pośredniczył przy wypłacie kapitule krakowskiej legatów jego poprzednika Jana Kuczborskiego. Ostatnią jego kurią kanonicką był dom Ciołka w Krakowie. 
W 1608 wraz z rodzeństwem, Janem i Zofią z d. Frydrychowską, procesował się z rodziną Komorowskich o dobra w ziemi oświęcimskiej. Jako sekretarz królewski poświadczony w źródłach w latach 1614-1621 (pełnił tę funkcję już znacznie wcześniej). Do 1620 był królewskim administratorem żup wielickich. Stawił poczet na popis pospolitego ruszenia księstwa oświęcimskiego i zatorskiego pod Lwowem w październiku 1621 roku.
Zmarł 18 grudnia 1625, pochowany został w kaplicy Maciejowskich katedry na Wawelu, gdzie umieszczono jego epitafium.

</doc>
<doc id="2851758" url="https://pl.wikipedia.org/wiki?curid=2851758" title="Sulzfeld a. Main">
Sulzfeld a. Main



</doc>
<doc id="2851763" url="https://pl.wikipedia.org/wiki?curid=2851763" title="Religia w Belgii">
Religia w Belgii

Według badań "Pew Forum" w 2010 roku religia w Belgii tworzona jest głównie przez katolicyzm (62%), islam (5,9%), protestantyzm (1,4%), prawosławie (0,5%), judaizm (0,3%) i buddyzm (0,2%). Bezwyznaniowi stanowią 29% ludności i 0,7% wyznaje inne religie.
Tradycyjnie społeczeństwo Belgii jest społeczeństwem katolickim, jednak w ostatnich kilku dekadach zaobserwowany jest bardzo wyraźny spadek udziału katolików w społeczeństwie. Według najnowszych danych sondażu przeprowadzonego przez radio RTBF, 50% społeczeństwa stanowią katolicy, 8% wyznawcy innych religii, a 42% utożsamia się z ateizmem. Ponadto większość belgijskich katolików to osoby niepraktykujące i mające luźny związek z Kościołem – regularnie w praktykach religijnych bierze udział zaledwie 3% wyznawców katolicyzmu.
Według najnowszego sondażu Eurobarometru z 2010 roku odpowiedzi mieszkańców Belgii na pytania w sprawie wiary były następujące:
Chrześcijaństwo.
Największymi kierunkami chrześcijańskimi w Belgii są: katolicyzm (62% populacji), następnie protestantyzm (1,4%) i prawosławie (0,5%). Jest także niewielka liczba Świadków Jehowy (0,3%). Według danych na 2009 rok, frekwencja wynosiła 5,4% uczestniczących na mszy, w porównaniu 11,2% w 1998 roku. Pomimo 6% spadku frekwencji kościoła z 11 do 5% w ciągu 9 lat, katolicyzm pozostaje główną siłą społeczeństwa belgijskiego. Największe grupy protestanckie stanowią: luteranie, kalwini, zielonoświątkowcy, ewangeliczni i anglikanie. W Belgii istnieje także Kościół Prawosławny który liczy ok. 50 000 wiernych.
Islam.
Według różnych szacunków w Belgii zamieszkuje od 600 000 do 900 000 wyznawców islamu, największą grupę ok. 265 000 stanowią imigranci z Maroka, następnie z Turcji. Istnieje ponad 300 meczetów w kraju. Muzułmanie obejmują 25,5% populacji Brukseli, 4,0% w Walonii i 3,9% Flandrii. Większość belgijskich muzułmanów mieszka w dużych miastach, takich jak: Antwerpia, Bruksela i Charleroi.
Buddyzm.
Około 30 000 społeczeństwa identyfikuje się jako buddyści, w tym 10 000 z belgijskim obywatelstwem.

</doc>
<doc id="2851766" url="https://pl.wikipedia.org/wiki?curid=2851766" title="Scroobius Pip">
Scroobius Pip

David Meads (ur. 1981) - znany na brytyjskiej scenie muzycznej pod pseudonimem Scroobius Pip wokalista hip-hopowy i spoken word. Sławę uzyskał dzięki kolaboracji z DJ'em dan le sac, zwłaszcza ich wspólnemu utworowi "Thou Shalt Always Kill" z 2006 roku, który zyskał dużą przychylność krytyków.
Jest właścicielem i założycielem niezależnego wydawnictwa muzycznego Speech Development, na którym wydał w 2011 roku album "Distraction Pieces", który osiągnął pozycję 35. brytyjskiej listy najlepiej sprzedających się płyt.

</doc>
<doc id="2851767" url="https://pl.wikipedia.org/wiki?curid=2851767" title="Zdobycie Moskwy (1238)">
Zdobycie Moskwy (1238)

Zdobycie Moskwy przez Mongołów – mające miejsce w 1238 roku zajęcie, splądrowanie, wymordowanie mieszkańców i spalenie Moskwy wraz z pobliskimi wsiami przez najeźdźców mongoło-tatarskich.
O wydarzeniu z 1238 roku krótko, aczkolwiek najbardziej szczegółowo, wspomina "Latopis Ławrientiewski". Źródło informuje o tym, że Tatarzy zdobyli miasto, księcia Włodzimierza wzięli do niewoli, zabili wojewodę Filipa Niankę, wybili ludność, splądrowali, później spalili miasto i okoliczne wioski. Inne kroniki ruskie powielają ten opis, skracając go lub tylko wzmiankując o zdarzeniu. Ze źródeł spoza kręgu ruskiego o tymże fakcie informuje historyk perski Raszidoddin. Jako nazwę miasta podaje Makar, prawdopodobnie mając na myśli Moskwę. W jego relacji pojawia się informacja o tym, że oblężenie trwało pięć dni.
Z późniejszych źródeł wymienia się XVIII-wieczna, podpisana przez maga Pausa notatka, wklejona do jednego z manuskryptów z uzupełnionym tekstem "Latopisu Nikonowskego" (Летопись Никоновская). Notatka stanowi streszczenie wcześniejszej, nieznanej kroniki ruskiej. Analiza językowa (badanie zwrotów frazeologicznych, stylu i słownictwa itd.) wykazała, że niezachowany oryginał pochodził z północnych obszarów Rusi, historyczna – że najwcześniej można datować go na pierwszą połowę XIV wieku (najwcześniejsze tytułowanie Batu-chana carem). Z notatek Pausa wynika, że przy osadzie Tatarzy „bili Moskwę, nie przestając”. Może to świadczyć o użyciu przez nich broni miotającej. Ta informacja przypomina wzmiankę u Ali Ad-Dina Aty Malika Dżuwajniego o osadzie niezidentyfikowanego miasta „M.k.s.” na Rusi (przypuszczalnie jest to Moskwa, choć lokalizacja niepotwierdzona). W dalszej części notatki Pausa znajduje się opis oblężenia w następującej chronologii: udany wypad moskwian, ucieczka Tatarów, podciągnięcie pod mury miejskie wszystkich sił Batu-chana, pojmanie i poćwiartowanie wojewody, zdobycie i spalenie miasta. Te działania wojenne mogły trwać kilka dni, co by się zgadzało z relacją Raszidoddina.
Trudność badaczom w notatce Pausa nastręcza ocena faktów udanego wypadu moskwian przeciwko Tatarom i zabicie Filipa Nianki. Z XVII-wiecznej "Historii scytyjskiej" Andrieja Łyzłowa można wnioskować o aktywnych działaniach wojennych ze strony obrońców Moskwy. Przypuszczalnie autor dzieła czerpał wiadomości z nieznanych współcześnie źródeł, z którymi jednak mógł się zetknąć w XVIII wieku Paus. Mogły to być niezachowane latopisy, których wydźwięk w aspekcie historyczno-politycznym był odmienny od "Latopisu Ławrientiewskiego". Sam "Latopis Ławrientiewski" i pozostałe źródła ruskie z tego okresu łagodzą nieco okrucieństwo wojsk tatarskich i nie relacjonują niektórych inicjatyw Rusinów w obronie przeciwko najeźdźcom. Prawdopodobnym i realistycznym wydaje się też zabójstwo Filipa Nianki poprzez posiekanie go na części. Opis podobnego sposobu zabicia spotykany jest w innych źródłach z epoki – u Raszidoddina i Dżuwajniego jest to, dla przykładu, zamordowanie Połowca Baczmana przez Mongkego.

</doc>
<doc id="2851769" url="https://pl.wikipedia.org/wiki?curid=2851769" title="Cis z Fortingall">
Cis z Fortingall

Cis z Fortingall (ang. Fortingall Yew) − okaz starego cisu pospolitego, rosnący na cmentarzu we wsi Fortingall w Szkocji, w pobliżu geograficznego centrum Szkocji . Dokładne ocenienie wieku tego drzewa jest bardzo trudne z powodu spróchnienia jego wnętrza, ale szacuje się go na 2000-5000 lat. Ostatnie badania wykazały jednak, że wiek drzewa jest bliższy 2000 lat. Uważane jest za jedno z najstarszych drzew w Europie i najstarsze w Wielkiej Brytanii.
Cis z Fortingall po raz pierwszy został zbadany w 1769 roku. Mierzył wtedy 16 m obwodu. W 1833 roku stwierdzono, że znaczna część drzewa została usunięta. Obecnie drzewo otacza chroniący je mur wzniesiony w 1785 roku. Do początków XXI wieku uważany za osobnika męskiego, ale w 2015 roku zauważono na jednej z gałęzi owoce właściwe dla osobników żeńskich.

</doc>
<doc id="2851771" url="https://pl.wikipedia.org/wiki?curid=2851771" title="Kurhaus Publishing">
Kurhaus Publishing

Kurhaus Publishing – polskie wydawnictwo z siedzibą w Warszawie, działające w latach 2010-2018. Specjalizowało się w literaturze faktu, publikując książki z dziedziny ekonomii, biznesu, spraw społecznych i spraw międzynarodowych.
W 2012 roku wydawnictwo zajęło I miejsce w konkursie ECONOMICUS, organizowanym przez Dziennik Gazetę Prawną oraz Narodowy Bank Polski – w kategorii najlepsze tłumaczenie zagranicznej książki ekonomicznej („Wielki problem drobniaków” Thomasa J. Sargenta). W 2013, 2014 oraz 2015 roku wydawnictwo uhonorowane zostało kolejnymi pięcioma ECONOMICUSAMI za najlepsze przekłady książek ekonomicznych: „Czego nie można kupić za pieniądze” Michaela J. Sandela (III miejsce), „Płaca za pracę” Edmunda Phelpsa (II miejsce), „Antykruchość” Nassima Nicholasa Taleba (II miejsce), „Od towarzyszy do kapitalistów” Jana Cieńskiego (III miejsce), „Gospodarka za 100 lat” pod red. Igancia Palacios-Huerty (III miejsce) oraz „Czarny Łabędź” Nassima Nicholasa Taleba (I miejsce).
Wydawnictwo publikowało między innymi przekłady autorów: Nassima Nicholasa Taleba, Michaela J. Sandela, Petera L. Bernsteina, Raya Kurzweila, Daniela Yergina.
Wybrane serie wydawnicze.
Biznes Horyzonty – cykl książek opisujących mechanizmy rządzące współczesną gospodarką (autorzy m.in. Vicky Ward, Peter L. Bernstein)
Refleksje - wybór najciekawszych tekstów współczesnych światowych filozofów i socjologów, składający się na żywą debatę nad kondycją demokracji i człowieka w życiu społecznym, gospodarczym i politycznym. 
Energia - przegląd najlepszej zagranicznej i polskiej literatury, poświęconej energii i jej roli w życiu człowieka, a także związanym z nią wyzwaniom dotyczącym m.in. bezpieczeństwa energetycznego, konsekwencji zmiany klimatu, realnych rozmiarów i dostępności zasobów złóż surowców i związanych z nimi inwestycji.
Nobel z ekonomii -  wybór książek, prezentujący dorobek najważniejszych ekonomistów świata. Dzieła zdobywców ekonomicznego Nobla, wydawane przez najbardziej prestiżowe uczelnie, po raz pierwszy publikowane są w języku polskim.
Przywódcy - o liderach światowego biznesu i sylwetki ważnych postaci polityki, opatrzone komentarzem, który wyjaśnia, co ich przesłanie oznacza dla Polaków.

</doc>
<doc id="2851774" url="https://pl.wikipedia.org/wiki?curid=2851774" title="Muzeum Farmacji Akademii Medycznej we Wrocławiu">
Muzeum Farmacji Akademii Medycznej we Wrocławiu



</doc>
<doc id="2851775" url="https://pl.wikipedia.org/wiki?curid=2851775" title="Ogród Roślin Leczniczych Akademii Medycznej we Wrocławiu">
Ogród Roślin Leczniczych Akademii Medycznej we Wrocławiu



</doc>
<doc id="2851776" url="https://pl.wikipedia.org/wiki?curid=2851776" title="Kameralny Chór Akademii Medycznej we Wrocławiu">
Kameralny Chór Akademii Medycznej we Wrocławiu



</doc>
<doc id="2851780" url="https://pl.wikipedia.org/wiki?curid=2851780" title="Tomcio Paluch (film 1958)">
Tomcio Paluch (film 1958)

Tomcio Paluch (ang. "Tom Thumb") – amerykańsko-brytyjski film z 1958 roku w reżyserii George'a Pala.
Fabuła.
Opowieść o malutkim Tomciu i jego zmaganiach z olbrzymim światem, oparta na podstawie baśni braci Grimm. 

</doc>
<doc id="2851784" url="https://pl.wikipedia.org/wiki?curid=2851784" title="Fabiano Souza">
Fabiano Souza

Fabiano Souza, właśc. Luiz Fabiano de Souza (ur. 18 marca 1975 w Rubim) – brazylijski piłkarz, występujący na pozycji napastnika.
Kariera klubowa.
Karierę piłkarską Fabiano Souza rozpoczął w klubie Sertãozinho FC w 1992 roku. W 1993 trafił do Juventusu São Paulo. W swoim premierowym sezonie spadł z Juventusem do drugiej ligi stanowej (po roku do niej Juventus powrócił). W 1994 wystąpił z Juventusem w rozgrywkach Campeonato Brasileiro Série C, w których klub z São Paulo zajął wysokie 9. miejsce. Dobra gra Fabiano szybko została zauważona i latem 1996 trafił do pierwszoligowego SC Internacional. W Internacionalu 2 października 1996 w wygranym 4-1 meczu z CR Vasco da Gama Fabinho zadebiutował w lidze brazylijskiej.
W Internacionalu grał 6 lat (z krótką przerwę na wypożyczenie do São Paulo w 2001) i zdobył w tym czasie dwukrotnie mistrzostwo stanu Rio Grande do Sul – Campeonato Gaúcho w 1997 i 2002. W 2002 występował w Santosie FC. 8 września 2002 w zremisowanym 2-2 meczu z Athletico Paranaense Fabiano wystąpił po raz ostatni w lidze. Ogółem w latach 1996–2002 rozegrał w lidze brazylijskiej 100 spotkań, w których zdobył 11 bramek. Dzięki dwóm występom w sezonie Fabiano Souza zdobył mistrzostwo Brazylii w 2002. W 2003 miał epizod w portugalskim klubie Académica Coimbra, lecz nie rozegrał tam żadnego meczu. W 2004 występował w Kolumbii w Atlético Nacional, w 2005 w Ekwadorze w Olmedo Riobamba, a w 2007 w Katarze w Al-Mesaimeer. Karierę zakończył w 2011 w występującym w drugiej lidze stanowej Rio Grande do Sul – Uniao Frederiquense.
Kariera reprezentacyjna.
Fabiano Souza występował w olimpijskiej reprezentacji Brazylii. W 1995 roku uczestniczył w Igrzyskach Panamerykańskich w Mar del Plata na których Brazylia odpadła w ćwierćfinale. Na turnieju Fabiano był rezerwowym i nie wystąpił w żadnym meczu.

</doc>
<doc id="2851785" url="https://pl.wikipedia.org/wiki?curid=2851785" title="Biegi narciarskie na Zimowych Igrzyskach Olimpijskich 2006 – bieg na 10 km kobiet">
Biegi narciarskie na Zimowych Igrzyskach Olimpijskich 2006 – bieg na 10 km kobiet

Narciarski bieg indywidualny kobiet na 10 kilometrów techniką klasyczną został przeprowadzony 16 lutego i był trzecią żeńską konkurencją podczas Zimowych Igrzyskach Olimpijskich 2006 roku. Zawody odbywały się na trasach w Pragelato, a przystąpiło do nich 72 zawodniczek z 29 państw. Poszczególne zawodniczki startowały pojedynczo w odstępach co 30 sekund, a triumfatorką zostawała ta, która pokona trasę w najkrótszym czasie. Tytuł zwyciężczyni przypadł 28-letniej Estonce Kristinie Šmigun.

</doc>
<doc id="2851786" url="https://pl.wikipedia.org/wiki?curid=2851786" title="Religia na Białorusi">
Religia na Białorusi

Chrześcijaństwo jest główną religią na Białorusi, a największym wyznaniem – prawosławie. Według niektórych danych blisko połowa ludności nie wyznaje żadnej religii.
Największym kościołem jest Białoruski Kościół Prawosławny, który jako egzarchat jest częścią Rosyjskiego Kościoła Prawosławnego. W kraju jest ok. 1 miliona katolików (10% ludności), którzy należą do czterech diecezji: archidiecezja mińsko-mohylewska, diecezja grodzieńska, diecezja pińska i diecezja witebska.
Według najnowszych danych (2010) jest ponad 180 tys. protestantów w kraju (ok. 2% populacji), w tym: zielonoświątkowcy, baptyści, luteranie i adwentyści dnia siódmego.
Do największych mniejszości nie-chrześcijańskich należą: muzułmanie i żydzi.

</doc>
<doc id="2851796" url="https://pl.wikipedia.org/wiki?curid=2851796" title="Nordheim a.Main">
Nordheim a.Main



</doc>
<doc id="2851800" url="https://pl.wikipedia.org/wiki?curid=2851800" title="Stadion Aşgabat">
Stadion Aşgabat

Aşgabat – stadion piłkarski w stolicy Turkmenistanu, Aszchabadzie. Jego budowa rozpoczęła się pod koniec 2009 roku, a inauguracja stadionu nastąpiła 28 października 2011 roku.

</doc>
<doc id="2851802" url="https://pl.wikipedia.org/wiki?curid=2851802" title="Bombardowanie (lotnictwo)">
Bombardowanie (lotnictwo)



</doc>
<doc id="2851805" url="https://pl.wikipedia.org/wiki?curid=2851805" title="Kościół farny św. Stanisława Biskupa w Borku Wielkopolskim">
Kościół farny św. Stanisława Biskupa w Borku Wielkopolskim

Kościół farny pw. św. Stanisława Biskupa – rzymskokatolicki kościół filialny w mieście Borek Wielkopolski. 
Kościół został zbudowany w latach 1469–1477 z fundacji biskupa poznańskiego Andrzeja z Bnina w miejsce istniejącego wcześniej kościoła drewnianego. W tym okresie był kościołem parafialnym. W XVII wieku został odnowiony oraz powiększony poprzez dobudowanie kaplicy. W 1792 roku dobudowano do niego wieżę oraz przebudowano XVII-wieczną kaplicę.
W 1824 r. w wyniku pożaru kościół został zniszczony. Odbudowano i równocześnie przebudowano w latach 1853–1860. Po tej przebudowanie został powtórnie poświęcony w 1860 roku przez biskupa poznańskiego Leona Przyłuskiego. Do roku 1869 był kościołem parafialnym, po czym stał się kościołem filialnym parafii w Borku Wielkopolskim.
Bryła kościoła jest w stylu późnogotyckim, która w czasie odbudowy po pożarze została przebudowana w stylu barokowym. Fundamenty i podstawa kościoła wykonana jest z kamienia, a mury z cegły. 
Wewnątrz kościoła znajduje się ołtarz główny pochodzący z 1857 roku ww stylu późnoklasycystycznym oraz dwa ołtarze boczne z 1860 roku. 
W 1956 roku kościół wraz z przyległem terenem został uznany za zabytek.

</doc>
<doc id="2851806" url="https://pl.wikipedia.org/wiki?curid=2851806" title="Jerzy Alexandrowicz">
Jerzy Alexandrowicz



</doc>
<doc id="2851810" url="https://pl.wikipedia.org/wiki?curid=2851810" title="Jerzy Aleksandrowicz">
Jerzy Aleksandrowicz



</doc>
<doc id="2851812" url="https://pl.wikipedia.org/wiki?curid=2851812" title="Czerwony">
Czerwony



</doc>
<doc id="2851822" url="https://pl.wikipedia.org/wiki?curid=2851822" title="U kresu dnia">
U kresu dnia

U kresu dnia (ang. "Long Day's Journey Into Night") – amerykański film dramatyczny z 1962 roku w reżyserii Sidneya Lumeta. Film jest adaptacją utworu dramatycznego Zmierzch długiego dnia napisanego przez noblistę Eugene’a O’Neilla.

</doc>
<doc id="2851824" url="https://pl.wikipedia.org/wiki?curid=2851824" title="John Donoghue">
John Donoghue

John Francis Donoghue (ur. 9 sierpnia 1928 w Waszyngtonie, zm. 11 listopada 2011 w Atlancie, Georgia) – amerykański duchowny rzymskokatolicki, arcybiskup metropolita Atlanty w latach 1993-2004.
Życiorys.
Był jednym z czterech synów małżeństwa pochodzenia irlandzkiego. Po ukończeniu seminarium duchownego w Baltimore otrzymał święcenia kapłańskie 4 czerwca 1955 roku z rąk przyszłego kardynała Patricka O’Boyle i inkardynowany został do rodzinnej archidiecezji Waszyngton. Pracował głównie w kurii archidiecezjalnej będąc w latach 1972-1983 kanclerzem i wikariuszem generalnym.
6 listopada 1984 papież Jan Paweł II mianował go ordynariuszem Charlotte. Sakry udzielił mu odchodzący na emeryturę zwierzchnik tej diecezji bp Michael Joseph Begley. 22 czerwca 1994 wyznaczony został na nowego arcybiskupa metropolitę Atlanty. Na emeryturę przeszedł 9 grudnia 2004 roku.

</doc>
<doc id="2851825" url="https://pl.wikipedia.org/wiki?curid=2851825" title="Trebron">
Trebron

Trebron Racing Systems – japoński zespół i konstruktor Formuły 1 powstały na krótko w 1992 roku. Nigdy nie wziął udziału w wyścigu.
Historia.
Trebron Racing Systems było japońskim konsorcjum, założonym w 1992 roku, które planowało zbudować pierwszy japoński samochód Formuły 1 od sezonu 1977 i zadebiutować w roku 1993. Nazwa to czytane od tyłu imię założyciela – Kanadyjczyka niemieckiego pochodzenia Norberta Hamy'ego, który w 1975 roku planował zbudować sześciokołowy pojazd Formuły 1 z typem aktywnego zawieszenia. Hamy utrzymywał, że chce założyć zespół Formuły 1, aby traktować tę serię wyścigową jako platformę do rozwijania nowych technologii, które mogłyby być używane w "samochodach przyszłości", stąd utrzymywał, że w samochodach Trebron w przeciągu dwóch–trzech lat zostaną wdrożone zaawansowane rozwiązania. Hamy początkowo miał być dyrektorem technicznym, a także dyrektorem zespołu, ale później to drugie stanowisko objął Richard Lloyd. Trebron planował zbudować dwie fabryki: jedną w Japonii, gdzie miano budować samochody, a drugą w Wielkiej Brytanii – prawdopodobnie niedaleko Silverstone, gdzie miała znajdować się siedziba zespołu. Pracami w niej miał nadzorować Mike Lowman, były pracownik Eagle, Lotusa, Penske i Onyksa.
Przypuszczano, że jednym z kierowców miał być Japończyk, by zaspokoić oczekiwania sponsorów. Personel na 1993 rok miał liczyć około 50–60 osób. Nadwozie pierwszego modelu miało zostać zbudowane przez Mitsubishi Rayon, które produkowało także samochody dla Dome w Formule 3000. Projekt samochodu był radykalny aerodynamicznie. Pojazd miał być początkowo napędzany przez silniki Judd V10 (w 1992 roku używane przez zespoły Brabham i Moda), ale Trebron planował produkować własne silniki. Planowano ukończyć pierwszy model na listopad 1992, jednak nigdy nie wybudowano pełnowymiarowego samochodu i Trebron nigdy nie wziął udziału w wyścigach Formuły 1.

</doc>
<doc id="2851832" url="https://pl.wikipedia.org/wiki?curid=2851832" title="Personal Video Recorder">
Personal Video Recorder



</doc>
<doc id="2851833" url="https://pl.wikipedia.org/wiki?curid=2851833" title="Strzępotek edypus">
Strzępotek edypus

Strzępotek edypus ("Coenonympha oedippus") – motyl dzienny z rodziny rusałkowatych.
Wygląd.
Rozpiętość skrzydeł od 34 do 40 mm, dymorfizm płciowy słabo zaznaczony.
Siedlisko.
Podmokłe łąki, torfowiska niskie.
Biologia i rozwój.
Wykształca jedno pokolenie w roku (połowa czerwca-połowa lipca). Rośliny żywicielskie: trzęślica modra, marzyce i prawdopodobnie inne turzycowate. Jaja w liczbie 80-120 składane są pojedynczo na roślinach żywicielskich lub w ich pobliżu. Larwy wylęgają się po tygodniu, zimują w drugim lub trzecim stadium wzrostowym. Stadium poczwarki trwa 1-2 tygodni.
Rozmieszczenie geograficzne.
Gatunek eurosyberyjski, w Polsce występuje na kilku stanowiskach w Narwiańskim Parku Narodowym, w okolicach Chełma i na Zamojszczyźnie. Dawniej występował w Puszczy Białowieskiej, ale wyginął. Jeden z najbardziej zagrożonych gatunków motyli w Europie.
Zagrożenia i ochrona.
W Polsce gatunek objęty ochroną ścisłą. Zamieszczony również w załączniku II i IV dyrektywy siedliskowej.

</doc>
<doc id="2851836" url="https://pl.wikipedia.org/wiki?curid=2851836" title="Religia w Bułgarii">
Religia w Bułgarii

Religia w Bułgarii – Bułgaria jest tradycyjnie chrześcijańskim państwem od przyjęcia chrześcijaństwa jako religii państwowej w 865 roku. Dominującym wyznaniem jest Bułgarski Kościół Prawosławny, inne kościoły prawosławne to: Rosyjski Kościół Prawosławny, Ukraiński Kościół Prawosławny, Rumuński Kościół Prawosławny i Grecki Kościół Prawosławny. Chrześcijaństwo stanowi ponad 60% ludności Bułgarii.
Katolicyzm przybył do Bułgarii w średniowieczu, a protestantyzm dotarł w XIX wieku. Według spisu powszechnego w 2011 roku ogólna liczba katolików w kraju wynosi około 49 000 i protestantów ponad 64 000. Większość mieszkańców wyznania rzymskiego-katolickiego żyje w Płowdiwie, jak również w niektórych wsiach w północnej Bułgarii. Największymi wyznaniami protestanckimi są: zielonoświątkowcy, adwentyści, baptyści, kalwini i metodyści.
W Bułgarii istnieje także duża mniejszość muzułmańska licząca w 2011 roku ok. 580 tysięcy wiernych, z czego większość to Turcy. Islam ma swoje początki w Bułgarii w IX wieku.
Według najnowszego sondażu Eurobarometru z 2010 roku odpowiedzi mieszkańców Bułgarii na pytania w sprawie wiary były następujące:
Dane statystyczne.
Dane statystyczne na 2001 i 2011 rok, według Spisów Powszechnych Bułgarii:

</doc>
<doc id="2851838" url="https://pl.wikipedia.org/wiki?curid=2851838" title="Pałac Monbijou">
Pałac Monbijou

Pałac Monbijou – rokokowy pałac w centrum Berlina, który znajdował się na terenie dzisiejszego Parku Monbijou na północnym brzegu rzeki Sprewy rzeki naprzeciwko Muzeum Bodego.
Pierwszy niewielki pałacyk o powierzchni 400 m² wybudowano w latach 1703-1706 w stylu późnego baroku. Od 1712 roku służył jako pałacyk letni żony następcy tronu Zofii Doroty Hanowerskiej i być może od tego czasu nazywany był z francuska "Mon Bijou" czyli "Mój klejnot". W 1717 roku przebywał w nim przez dwa dni car Piotr I wraz z dworem, który go zdemolował. Pałacyk rozbudowano przed 1742 rokiem według projektu, który wykonał Georg Wenzeslaus von Knobelsdorff. Od 1786 roku do śmierci w 1805 roku mieszkała w nim Fryderyka Luiza Hessen-Darmstadt zesłana do niego przez swojego męża króla Prus. W 1819 roku pod kierunkiem księcia Antoniego Radziwiłła odbyło się w pałacu prywatne przedstawienie "Fausta" Goethego, które było jednym z pierwszych wystawień tej sztuki. Około 1820 roku w pałacu umieszczono królewskie zbiory „Germanisch-slawischen Alterthümer” (Germano-słowiańskich Starożytności) i pałac przemianowano na „Museum für Vaterländische Alterthümer”, a w 1877 roku na „Hohenzollern Museum”. W 1940 roku Albert Speer zaproponował wyburzenie pałacu i budowę w jego miejscu trzech nowych budynków, jednak planów tych nie zrealizowano z powodu trwającej wojny.
Mocno uszkodzony podczas nalotu w listopadzie 1943 roku w czasie II wojny światowej i ostatecznie wyburzony w 1959 roku. Nie został odbudowany.

</doc>
<doc id="2851840" url="https://pl.wikipedia.org/wiki?curid=2851840" title="Thomas Donnellan">
Thomas Donnellan

Thomas Andrew Donnellan (ur. 24 stycznia 1914 w Nowym Jorku, zm. 15 października 1987 w Atlancie, Georgia) – amerykański duchowny rzymskokatolicki, arcybiskup metropolita Atlanty w latach 1968-1987.
Życiorys.
Przyszedł na świat i wychowywał się w dzielnicy Bronx. Ukończył archidiecezjalne seminarium duchowne św. Józefa. Święcenia kapłańskie otrzymał 3 czerwca 1939 roku z rąk przyszłego kardynała Francisa Spellmana. W roku 1942 uzyskał doktorat z prawa kanonicznego na Katolickim Uniwersytecie Ameryki. Od 1954 był osobistym sekretarzem kard. Spellmana i prałatem. W roku 1962 został rektorem swej "alma mater". Podniesiony został również do miana protonotariusza apostolskiego.
28 lutego 1964 papież Paweł VI mianował go ordynariuszem Ogdensburga. Sakry udzielił mu szafarz jego święceń kapłańskich kard. Spellman. 24 maja 1968 mianowany arcybiskupem metropolitą Atlanty. Na stanowisku tym pozostał do śmierci. Za jego kadencji liczba katolików w archidiecezji wzrosła z 50 tys. do 175 tys., ustanowił wówczas 32 nowe parafie. W maju 1987 doznał udaru i zmarł kilka miesięcy później. Pochowany na cmentarzu Arlington w Atlancie.

</doc>
<doc id="2851841" url="https://pl.wikipedia.org/wiki?curid=2851841" title="Rothenfels">
Rothenfels



</doc>
<doc id="2851843" url="https://pl.wikipedia.org/wiki?curid=2851843" title="Rieneck">
Rieneck



</doc>
<doc id="2851844" url="https://pl.wikipedia.org/wiki?curid=2851844" title="Thüngen">
Thüngen



</doc>
<doc id="2851845" url="https://pl.wikipedia.org/wiki?curid=2851845" title="Biegi narciarskie na Zimowych Igrzyskach Olimpijskich 2006 – bieg na 30 km kobiet ze startu wspólnego">
Biegi narciarskie na Zimowych Igrzyskach Olimpijskich 2006 – bieg na 30 km kobiet ze startu wspólnego

Narciarski bieg indywidualny kobiet na 30 km techniką dowolną został przeprowadzony 24 lutego i był ostatnią żeńską konkurencją podczas Zimowych Igrzyskach Olimpijskich 2006 roku. Zawody odbywały się na trasach w Pragelato, a przystąpiło do nich 72 zawodniczek z 23 państw. Tytuł zwyciężczyni przypadł 32-letniej reprezentantce Czech Kateřinie Neumannovej.

</doc>
<doc id="2851846" url="https://pl.wikipedia.org/wiki?curid=2851846" title="Esselbach">
Esselbach



</doc>
<doc id="2851848" url="https://pl.wikipedia.org/wiki?curid=2851848" title="Gräfendorf">
Gräfendorf

Lokalizacje.
Polska.
Dawna nazwa miejscowości:

</doc>
<doc id="2851849" url="https://pl.wikipedia.org/wiki?curid=2851849" title="14 Batalion Ułanów Jazłowieckich">
14 Batalion Ułanów Jazłowieckich

14 batalion Ułanów Jazłowieckich (2 batalion piechoty zmotoryzowanej) (2 bpzmot) – pododdział wojsk zmotoryzowanych Sił Zbrojnych Rzeczypospolitej Polskiej.
Formowanie i zmiany organizacyjne.
W 1995 roku, na bazie 1 batalionu czołgów 9 pułku zmechanizowanego, zorganizowany został 1 batalion czołgów nowo powstałej 6 Brygady Pancernej. W 1996 roku 6 Brygadę Pancerną przemianowano na 6 Brygadę Kawalerii Pancernej, a batalion nadal pozostawał w jej składzie.
W pierwszym półroczu 2007 roku rozformowano 6 Brygadę Kawalerii Pancernej, z jednoczesnym przekazaniem 1 batalionu czołgów do 12 Brygady Zmechanizowanej, który wkrótce potem został przeformowany na 2 batalion zmechanizowany. W tym samym roku, na bazie 2 bz 12 Brygady Zmechanizowanej sformowany został 2 batalion piechoty zmotoryzowanej. Początkowo batalion posiadał w swojej strukturze trzy kompanie, w roku 2007 dodano czwartą kompanię piechoty zmotoryzowanej.
W 2012 i 2014 roku 2 batalion piechoty zmotoryzowanej jako pierwszy w Wojskach Lądowych pełnił dyżur w ramach Sił Odpowiedzi NATO.
Tradycje.
Już 1996 roku 1 batalion czołgów 6 BKPanc przejął tradycję i imię 14 pułku Ułanów Jazłowieckich. Dokumenty przejęcia tradycji z rąk prezesa Koła Pułkowego w Londynie otrzymał ówczesny dowódca batalionu kpt. Waldemar Janiak.
19 lipca 2002 w koszarach 6 Brygady Kawalerii Pancernej odbyła się ceremonia przekazania proporca 14 batalionu Ułanów Jazłowieckich dla 1 batalionu czołgów, będącego kopią sztandaru 14 pułku Ułanów Jazłowieckich ufundowanego przez członków Rodziny Jazłowieckiej koła Londyńskiego.
Decyzją Ministra Obrony Narodowej nr 349/MON z 3 sierpnia 2007 2 batalion piechoty zmotoryzowanej przejął dziedzictwo tradycji, barwy i symbolikę 14 pułku Ułanów Jazłowieckich, otrzymał nazwę wyróżniającą 14 batalion Ułanów Jazłowieckich.
9 stycznia 2008, podczas uroczystego pożegnania X zmiany PKW Irak, w 12 Brygadzie Zmechanizowanej odbyło się utożsamienie 2 batalionu piechoty zmotoryzowanej z 14 pułkiem Ułanów Jazłowieckich, połączone z przeniesieniem Orderu Wojennego Virtuti Militari na proporzec pododdziału. Przeniesienia dokonał kanclerz Kapituły Orderu Wojennego Virtuti Militari gen. bryg. Stanisław Nałęcz-Komornicki. W uroczystości udział brali minister obrony narodowej, szef sztabu generalnego, wojewoda zachodniopomorski, oraz liczni goście.
11 lipca 2017 reaktywowana została tradycja wyróżnienia najlepszego pododdziału batalionu buńczukiem przechodnim. Za całokształt działalności służbowej buńczuk w 2017 otrzymała 2 kompania piechoty zmotoryzowanej.
Symbole batalionu.
Oznaka rozpoznawcza.
Decyzją Ministra Obrony Narodowej nr 635/MON z 31 grudnia 2007 wprowadzono oznakę rozpoznawczą batalionu.
Proporzec batalionu.
17 grudnia 2010 roku w koszarach 12 Brygady Zmechanizowanej w Stargardzie Szczecińskim odbyło się uroczyste przekazanie obowiązków dowódcy 2 batalionu piechoty zmotoryzowanej imienia 14 batalionu Ułanów Jazłowieckich wraz z ceremonią przekazania proporca 14 batalionu Ułanów Jazłowieckich.
Płatem proporca z obu stron jest tkanina biała w kształcie kwadratu o wymiarach 75x75 cm, na której znajduje się krzyż kawalerski wykonany z tkaniny czerwonej. Na ramionach krzyża wyszyte są złotą nicią daty 1918 i 1996. Barwy sztandaru są białe i czerwone, ustalone dla barw Rzeczypospolitej Polskiej. Z obu stron sztandaru pośrodku krzyża kawalerskiego, w czerwonym kręgu, znajdują się dwie gałązki wawrzynu, ułożone w kształcie wieńca otwartego, w górnej części haftowane złotym szychem. Na stronie głównej w środku wieńca umieszczony jest napis „Honor i Ojczyzna” w kolorze złotym. Pomiędzy ramionami krzyża kawalerskiego, w rogach płatu, są umieszczone wieńce wawrzynu, a w ich polach liczba „14” będąca numerem 14 Pułku Ułanów Jazłowieckich. Cyfra i wieńce haftowane są złotym szychem. Na stronie odwrotnej, pośrodku wieńca umieszczony jest wizerunek Matki Boskiej Jazłowieckiej wykonany srebrną nicią. Pomiędzy ramionami krzyża kawalerskiego, w rogach płatu, są umieszczone wieńce wawrzynu, a w ich polach liczba „14” będąca numerem 14 Pułku Ułanów Jazłowieckich.
Tytuł honorowy „Przodujący Pododdział Wojsk Lądowych”.
W dniu 9 lutego 2011 roku dowódca Wojsk Lądowych, generał broni Zbigniew Głowienka podczas odprawy rozliczeniowo-koordynacyjnej z dowódcami podległych jednostek i kierowniczą kadrą Wojsk Lądowych wręczył akt nadania tytułu honorowego „Przodujący Pododdział Wojsk Lądowych” dla dowódcy 2 batalionu piechoty zmotoryzowanej imienia 14 batalionu Ułanów Jazłowieckich, podpułkownika Ryszarda Rosnera.
Odznaka pamiątkowa.
Odznaka wykonana z oksydowanego metalu, częściowo pokrytego emalią. Podstawą odznaki jest krzyż maltański 14 pułku Ułanów Jazłowieckich. W środkowej części odznaki umieszczona jest miniatura krzyża Virtuti Militari w kolorze srebrnym. Pod krzyżem maltańskim umieszczony jest okrąg w kolorze metalu ze stylizowanymi literami J, U, oraz data 1918. Wymiary odznaki: 55×55 mm.
Replika sztandaru.
7 lipca 2018 w koszarach 12 Brygady Zmechanizowanej, podczas uroczystości związanej z obchodami święta 2 batalionu piechoty zmotoryzowanej, dowódca 12 Szczecińskiej Dywizji generał brygady Maciej Jabłoński wręczył replikę sztandaru 14 pułku Ułanów Jazłowieckich dowódcy batalionu ppłk. Piotrowi Balonowi. Replikę ufundował Społeczny Komitet Fundatorów Sztandaru. Obecni byli przedstawiciele województwa zachodniopomorskiego, przedstawiciele władz samorządowych Stargardu, fundatorzy sztandaru, dowódcy batalionów 12 Brygady Zmechanizowanej, przedstawiciele sztabu brygady, przedstawiciele służb mundurowych oraz mieszkańcy miasta Stargard.
Podstawowy sprzęt, uzbrojenie.
2bzmot dysponuje sprzętem i uzbrojeniem:

</doc>
<doc id="2851851" url="https://pl.wikipedia.org/wiki?curid=2851851" title="Pływanie na Letnich Igrzyskach Olimpijskich 2012 – 4 × 100 m stylem zmiennym kobiet">
Pływanie na Letnich Igrzyskach Olimpijskich 2012 – 4 × 100 m stylem zmiennym kobiet

Sztafeta 4 × 100 m stylem zmiennym kobiet – jedna z konkurencji pływackich rozgrywanych podczas XXX Igrzysk Olimpijskich w Londynie.
Do zawodów kwalifikowano 16 najlepszych zespołów (12 najlepszych drużyn podczas Mistrzostw Świata w Szanghaju oraz 4 zespoły z najlepszymi czasami uzyskanymi w okresie 1 marca 2011 – 1 czerwca 2012 na zawodach awizowanych przez FINA).
Obrończyniami tytułu z Pekinu były Australijki.
Eliminacje odbyły się 3 sierpnia o 11:35 czasu londyńskiego, finał rozegrany został dzień później o 20:07 .
Mistrzyniami olimpijskimi w tej sztafecie zostały Amerykanki: Missy Franklin, Rebecca Soni, Dana Vollmer i Allison Schmitt.
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji.

</doc>
<doc id="2851853" url="https://pl.wikipedia.org/wiki?curid=2851853" title="Partenstein">
Partenstein



</doc>
<doc id="2851855" url="https://pl.wikipedia.org/wiki?curid=2851855" title="Wiesthal">
Wiesthal



</doc>
<doc id="2851857" url="https://pl.wikipedia.org/wiki?curid=2851857" title="Silent Hill">
Silent Hill

 – seria gier komputerowych z gatunku survival horror, których twórcą jest firma Konami. Nazwa serii pochodzi od fikcyjnego miasteczka, w którym rozgrywa się akcja większości gier.
Cztery pierwsze gry zostały stworzone na zlecenie Konami przez wewnętrzną grupę tego studia, Team Silent. Następne cztery gry powstały w innych studiach: Climax Group, Double Helix Games i Vatra Games. Dziewiąta gra natomiast po raz kolejny zostanie stworzona przez Konami.
W oparciu o serię powstały dwa filmy: w 2006 roku "Silent Hill", w 2012 "". Niektóre wydarzenia w filmie były inspirowane historią prawdziwego miasteczka Centralia w Stanach Zjednoczonych.
Historia Silent Hill.
Mimo iż większość gier z serii Silent Hill opowiada losy niezależnych od siebie bohaterów, a czas ich akcji dzieli czasem kilkanaście lat różnicy, jest kilka spraw, które łączą wszystkie opowieści w jedną całość (wyjątkiem jest "Silent Hill: Shaterred Memories", które jest rebootem serii – bierze z niej znane postacie i wydarzenia, ale opowiada zupełnie inną historię).
Głównym motywem wszystkich gier z cyklu jest zmierzenie się ich bohaterów z własną trudną przeszłością – pełną bólu, cierpienia i tajemnicy w tytułowym miasteczku Silent Hill pogrążonym we mgle i zazwyczaj wyludnionym i odciętym od świata. Miasteczko jest uosobieniem lęków bohaterów, a potwory w nim występujące ucieleśnieniem obaw i zła, które wytwarza umysł protagonistów, by w ten sposób ukarać się za popełnione grzechy.
Miasto.
Silent Hill położone jest nad fikcyjnym jeziorem Toluca, prawdopodobnie w stanie Wirginia Zachodnia (według filmu) w USA, niedaleko South Ashfield. Po tragicznym pożarze, który miał miejsce siedem lat wcześniej, a w którym spłonęło sześć domów, miasteczko zaczęło powoli pustoszeć.
W grze dowiadujemy się, że Silent Hill było dobrze rozwiniętym miasteczkiem wypoczynkowym. Znajdował się w nim szpital, szkoła, więzienie i hotel. W filmie przedstawiono je jako miasto górnicze. Historia o kopalni węgla płonącej pod miastem inspirowana jest prawdziwymi wydarzeniami, które rozegrały się w mieście Centralia w stanie Pensylwania – czterdzieści lat temu w tamtejszej kopalni wybuchł pożar, który trwa do dziś.
Miasto zostało założone przez osadników podczas eksploracji USA w XIX wieku. Teren został wybrany ze względu na malowniczy krajobraz. Większość mieszkańców była fanatycznie pobożna. Często palono kobiety, które uważano za czarownice. Miało to charakter „oczyszczenia” ze zła. W części społeczeństwa krążyła opinia, że żyją dzięki „czystości” ich dusz. Druga część gry mówi, że kiedyś funkcjonował tam prowizoryczny sąd, który nie stronił od publicznych egzekucji.
W Silent Hill pojawiają się potwory będące ożywionymi wspomnieniami i obawami (pierwsza i trzecia część) lub istotami odwzorowującymi grzechy ludzi (druga część). Potwory te tworzone są przez moc Alessy Gillespie. W grze dzieli się je na pospolite i bossów. Te pierwsze są dość liczne, jednak łatwo je pokonać. Należą do nich m.in. groanery (dość duże oskalpowane psy nieznanej rasy), lying creature (pełzające kreatury) plujący kwasem czy „pielęgniarki”. Bossowie natomiast są wyjątkowo silni. Najpopularniejsi z nich to między innymi Piramidogłowy (Pyramid Head) czy The God. Pojawiają się w alternatywnej rzeczywistości, koszmarnym wymiarze miasta. Oba rodzaje przeciwników są ściśle związane z fabułą. 
Historia Silent Hill ma związek głównie z Alessą Gillespie i jej matką Dahlią. Alessa była w dzieciństwie wyszydzana i uważana za wiedźmę. Posiadała parapsychiczne moce, które otrzymała w wyniku rytuału. Dahlia była oszalałą wyznawczynią kultu The Order. W zamiarze sprowadzenia na świat boga usadowiła w ciele Alessy jego zarodek, podpalając swą córkę, by poprzez cierpienie wzmocnić boską istotę, aby ta mogła przyjść na świat. Poparzoną Alessę przewieziono do Alchemilla Hospital, gdzie leżała przez siedem lat, utrzymywana przy życiu przez swojego pasożyta.
Klimat serii.
Seria "Silent Hill" zyskała grono zwolenników dzięki innowacjom umieszczonym w grach. Seria wprowadziła nowatorskie rozwiązania artystyczne, trwale zmieniając estetykę horrorów. W znacznej części horrorów twórcy stawiają na straszenie przez jump scare'y, "Silent Hill" opiera się na niepokoju, który czuje się, wiedząc, iż w ciemnościach coś jest i dosyć dobitnie zdradza swą obecność. Mrok nie pozwala jednak dostrzec na oczy tego zagrożenia i w tym momencie dużą rolę odgrywa wyobraźnia. Wzmagającą efekt niepokoju jest muzyka skomponowana przez Akiry Yamaoki, wprowadzająca w klimat. Nowością było umieszczenie różnych zakończeń produkcji.
Seria.
Ścieżki dźwiękowe.
Każda część serii "Silent Hill" doczekała się odrębnie wydanego oryginalnego soundtracku (OST). Kompozytorem wszystkich (z wyjątkiem "Esperandote" na "Silent Hill 1 OST") utworów jest Akira Yamaoka. Artysta łączy różne gatunki muzyczne (m.in. elektronikę, ambient, industrial, rock). Od trzeciej części "Silent Hill", stałymi współpracownikami Yamaoki są Mary Elizabeth McGlynn oraz Joe Romersa, którzy wykonują utwory wokalne.
Poszczególne albumy nie zawierają kompletnych ścieżek dźwiękowych z gier. Znajdują się na nich utwory wybrane (najczęściej są to motywy towarzyszące filmom i cut scenkom) oraz melodie nieobecne w grze.
"Silent Hill (ścieżka dźwiękowa)"
"Silent Hill 2 (ścieżka dźwiękowa)"
"Silent Hill 3 (ścieżka dźwiękowa)"
"Silent Hill: Origins"
"Silent Hill: Homecoming"
"Silent Hill: Shattered Memories"

</doc>
<doc id="2851859" url="https://pl.wikipedia.org/wiki?curid=2851859" title="Czerwonków-Osiedle">
Czerwonków-Osiedle



</doc>
<doc id="2851861" url="https://pl.wikipedia.org/wiki?curid=2851861" title="Willy Roy">
Willy Roy

Willy Roy (ur. 8 lutego 1943 w Treubergu) – były amerykański piłkarz pochodzenia niemieckiego grający na pozycji napastnika, trener. Przez wiele lat związany z Chicago Sting.
Wczesne życie.
Kiedy Willy Roy miał sześć lat, wyemigrował wraz z rodziną do Stanów Zjednoczonych i osiedlił się w Chicago. Po ukończeniu Reavis High School w Burbank w stanie Illinois, zaczął przygodę z piłką nożną. W 1964 roku został zawodnikiem Hansy Chicago występującej w National Soccer League - Chicago. W 1966 roku wygrał wraz z drużyną Peel Cup. Rok wcześniej, zespół przegrał z New York Ukrainians w US Open Cup.
Kariera piłkarska.
Willy Roy w 1967 roku został zawodnikiem Chicago Spurs grającego w NPSL. Następnie w 1968 roku został zawodnikiem Kansas City Spurs, z którym w sezonie 1969 został mistrzem USA. Po tym sukcesie odszedł z Kansas City Spurs i NASL. Wrócił do NASL w 1971 roku do St. Louis Stars. W sezonie 1972 jego zespół przegrał mecz finałowy o tytuł mistrzowski z New York Cosmos 1:2. Z zespołu odszedł w 1974 roku. Następnie przeszedł do Chicago Sting, gdzie po sezonie 1975 zakończył karierę. W NASL rozegrał 99 meczów, strzelił 41 goli oraz zdobył 110 punktów.
Willy Roy ma również za sobą karierę w futsalu, gdyż w latach 1978-1984 grał w drużynie Chicago Sting występującej w MISL.
Kariera reprezentacyjna.
Willy Roy zadebiutował w reprezentacji USA dnia 12 marca 1965 roku w Meksyku w przegranym 2:0 meczu z gospodarzami w ramach eliminacji do Mistrzostw Świata 1966 w Anglii. Dziewięć dni później, 21 marca b.r. zagrał w zremisowanym 1:1 meczu z Hondurasem, który zakończył udział w "Jankesów" tych eliminacjach. Występował również w eliminacjach do Mistrzostw Świata 1970 i 1974.
W 1968 roku Willy ustanowił rekord względem liczby strzelonych bramek dla reprezentacji USA w eliminacjach do mistrzostw świata. W eliminacjach do Mistrzostw Świata 1970 w ośmiu meczach w 1968 roku strzelił sześć bramek. Ten rekord został pobity dopiero 33 lata później przez Earniego Stewarta, który meczach eliminacyjnych do Mistrzostw Świata 2002 w 2001 roku strzelił siedem bramek.
W sumie w latach 1965-1973 rozegrał dla reprezentacji USA 20 meczów i strzelił 10 bramek.
Kariera trenerska.
Willy Roy w 1976 roku został asystentem trenera w Chicago Sting. W 1977 roku został samodzielnym trenerem tego zespołu, z którym w 1981 i 1984 roku zdobył tytuł mistrza USA oraz dostał tytuł Trenera Roku NASL w 1981 roku. Po upadku NASL w 1984 roku prowadził Chicago Sting w halowej lidze MISL. Pracę w Chicago Sting zakończył w 1986 roku.
12 sierpnia 1987 roku został trenerem męskiej drużyny uniwersyteckiej Northern Illinois University, którą prowadził do 18 lutego 2003 roku. Bilans pracy w tej drużynie zakończył z następującym bilansem: 295 meczów: 142 zwycięstwa-131 remisów-22 porażki.
Późniejsze lata.
W 1989 roku Willy Roy został wybrany do National Soccer Hall of Fame (Galeria Sław Piłki Nożnej w USA). 
Obecnie jest właścicielem Willy Roy Soccer Dome, hali w Chicago przeznaczonej do gry futsalu oraz mieszczącej się obok kręgielni Dolton Bowl. Mimo sześćdziesięciu lat nadal gra w piłkę nożną w amatorskiej lidze w hali Willy Roy Soccer Dome.
W 1979 roku napisał książkę "Coaching Winning Soccer".

</doc>
<doc id="2851865" url="https://pl.wikipedia.org/wiki?curid=2851865" title="Rogów (powiat głubczycki)">
Rogów (powiat głubczycki)



</doc>
<doc id="2851866" url="https://pl.wikipedia.org/wiki?curid=2851866" title="Strzępotek hero">
Strzępotek hero

Strzępotek hero ("Coenonympha hero") – gatunek motyla dziennego z rodziny rusałkowatych (Nymphalidae).
Wygląd.
Niewielkich rozmiarów motyl o rozpiętości skrzydeł 30–34 mm. Słabo zaznaczony dymorfizm płciowy; na wierzchu przedniego skrzydła samicy 1–2 niewielkie oczka, u samców najczęściej oczek brak lub jeżeli występuje, to maksymalnie jedno. Na tylnych skrzydłach obu płci z wierzchu 3–4 większe oczka, na spodzie rząd 6–7 oczek w szerokich, pomarańczowych obwódkach, do których od wewnątrz przylega biała, zębata plama.
Pomarańczowa obwódka okalająca rząd plamek na spodzie tylnego skrzydła jest cechą odróżniającą strzępotka hero od innych gatunków z rodzaju "Coenonympha".
Biologia i rozwój.
Jaja składane są pojedynczo na ściółkę, wśród roślin pokarmowych gąsienic, do których należą różne gatunki traw między innymi: śmiałek darniowy, trzcinnik piaskowy, kłosownica leśna czy perz psi. Motyl zimuje w stadium gąsienicy, która wczesną wiosną wznawia żerowanie. Stadium poczwarki trwa 2–3 tygodnie. Postaci dorosłe pojawiają się od połowy maja do początku lipca.
Siedlisko.
Polany w wilgotnych lasach liściastych, podmokłe łąki, strefy ekotonowe między lasem i torfowiskiem, zarastające torfowiska niskie.
Rozmieszczenie geograficzne.
Gatunek eurosyberyjski, w Europie zachodniej i środkowej występuje wyspowo. W Polsce lokalnie w południowej i wschodniej części kraju.
Zagrożenie i ochrona.
Wymarły w krajach Beneluksu, Danii, Szwajcarii i Czechach. W pozostałych krajach Europy zachodniej i środkowej notuje się spadek liczby i liczebności populacji; w Niemczech i na Ukrainie o ponad 30%, we Francji, Austrii, Polsce, Litwie, Łotwie, Szwecji i Norwegii spadek wynosi od 6% do 30%. W Polsce wyginął na zachodzie kraju. Przyczyną ustępowania gatunku jest melioracja, intensyfikacja rolnictwa, unowocześnienie gospodarki leśnej i na terenach łąkowych.
Gatunek zamieszczony w załączniku IV dyrektywy siedliskowej oraz załączniku II konwencji berneńskiej. IUCN w swojej Czerwonej księdze gatunków zagrożonych klasyfikuje strzępotka hero ze statusem VU – narażony. W Polsce gatunek objęty ochroną ścisłą.

</doc>
<doc id="2851867" url="https://pl.wikipedia.org/wiki?curid=2851867" title="Franz Xaver von Zach">
Franz Xaver von Zach

Franz Xaver von Zach, baron (ur. 4 czerwca 1754 w Peszcie (Węgry), zm. 2 września 1832 w Paryżu) – niemiecko-węgierski astronom. Był węgierskim baronem.
Życiorys.
Zbudował jedno z największych w tamtych czasach obserwatoriów astronomicznych na wzgórzu Seeberg w pobliżu miasta Gotha i kierował nim od momentu jego ukończenia w 1791 roku do roku 1806. We wrześniu 1800 roku zorganizował grupę 24 astronomów w całej Europie do podjęcia systematycznych poszukiwań nowych komet oraz planety między Marsem a Jowiszem, którą spodziewano się tam znaleźć na podstawie reguły Titiusa-Bodego. Zostali nazwani Niebiańską Policją. Głównym efektem tych poszukiwań było odkrycie kilku planetoid. Największym osiągnięciem Zacha było jednak wydanie w latach 1798-1826 trzech czasopism naukowych.

</doc>
<doc id="2851868" url="https://pl.wikipedia.org/wiki?curid=2851868" title="Aneks">
Aneks



</doc>
<doc id="2851870" url="https://pl.wikipedia.org/wiki?curid=2851870" title="Ostrowie (powiat sokólski)">
Ostrowie (powiat sokólski)

Ostrowie – wieś w Polsce położona w województwie podlaskim, w powiecie sokólskim, w gminie Dąbrowa Białostocka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Stanisława w Dąbrowie Białostockiej.

</doc>
<doc id="2851873" url="https://pl.wikipedia.org/wiki?curid=2851873" title="Wojciech Peltz">
Wojciech Peltz

Wojciech Peltz (ur. 1945 w Małopolsce, zm. 27 lutego 2002 w Zielonej Górze) - polski historyk, specjalizujący się historii średniowiecznej Polski i Rusi; nauczyciel akademicki związany z zielonogórskimi uczelniami.
Życiorys.
Urodził się w 1945 roku na terenie Małopolski, gdzie podczas II wojny światowej przebywali jego rodzice, pochodzący z Wielkopolski. Dzieciństwo i młodość spędził w Kościanie. Po ukończeniu szkoły podstawowej, a następnie średniej podjął studia na kierunku historia na Uniwersytecie im. Adama Mickiewicza w Poznaniu. Tytuł zawodowy magistra uzyskał w 1970 roku, będąc uczniem prof. Henryka Łowmiańskiego.
W latach 70. XX wieku osiedlił się w Zielonej Górze, gdzie podjął pracę w Wyższej Szkole Pedagogicznej. W tym samym czasie uzyskał stopień naukowy doktora nauk humanistycznych w zakresie historii na podstawie pracy pt. "Problem narodu w rosyjskiej myśli społecznej okresu Oświecenia". Z kolei w 1995 roku Rada Wydziału Historycznego Uniwersytetu im. Adama Mickiewicza w Poznaniu nadała mu stopień naukowy doktora habilitowanego nauk humanistycznych w zakresie historii o specjalności historia średniowiecza na podstawie rozprawy nt. "Suwerenność państwa w praktyce i doktrynie politycznej Rusi Moskiewskiej (XIV-XVI w.)". Rok później został mianowany profesorem nadzwyczajnym w Wyższej Szkole Pedagogicznej im. Tadeusza Kotarbińskiego Zielonej Górze. W 1996 i ponownie w 1999 roku został wybrany na stanowisko dziekana Wydziału Humanistycznego Uniwersytetu Zielonogórskiego (uczelnia powstał w ramach fuzji WSP z Politechniką Zielonogórską. Zmarł nagle 27 lutego 2002 roku w Zielonej Górze
Dorobek naukowy.
Jego zainteresowania naukowe związane są z historią średniowieczna Polski i Rusi. Za swoją działalność naukową otrzymał liczne nagrody, w tym nagrodę Ministra Edukacji Narodowej. Do jego najważniejszych prac należą:

</doc>
<doc id="2851875" url="https://pl.wikipedia.org/wiki?curid=2851875" title="Asian Players Tour Championship 2012/2013 – Turniej 2">
Asian Players Tour Championship 2012/2013 – Turniej 2

Asian Players Tour Championship 2012/2013 – Turniej 2 (ang. "Guotai Liquor Asian Players Tour Championship 2012/2013 – Event 2") – szósty turniej snookerowy (oraz drugi turniej spod znaku "Asian Players Tour Championship"), wchodzący w skład cyklu Players Tour Championship w sezonie 2012/2013. Zawody odbyły się w dniach 23-27 września 2012 w hali Yixing Sports Centre w mieście Yixing w Chinach. 
W finale zwyciężył Stephen Lee, który pokonał Ding Junhuia 4−0. 

</doc>
<doc id="2851876" url="https://pl.wikipedia.org/wiki?curid=2851876" title="Nowa Kamienna (osada)">
Nowa Kamienna (osada)

Nowa Kamienna – osada w Polsce położona w województwie podlaskim, w powiecie sokólskim, w gminie Dąbrowa Białostocka.
W latach 1975–1998 miejscowość administracyjnie należała do województwa białostockiego.

</doc>
<doc id="2851879" url="https://pl.wikipedia.org/wiki?curid=2851879" title="Pogorzałe (województwo podlaskie)">
Pogorzałe (województwo podlaskie)

Pogorzałe – osada leśna w Polsce położona w województwie podlaskim, w powiecie sokólskim, w gminie Dąbrowa Białostocka.
W latach 1975–1998 miejscowość administracyjnie należała do województwa białostockiego.

</doc>
<doc id="2851882" url="https://pl.wikipedia.org/wiki?curid=2851882" title="Lelitek">
Lelitek

Lelitek – wieś w Polsce położona w województwie mazowieckim, w powiecie przysuskim, w gminie Gielniów.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii bł. Władysława z Gielniowa w Gielniowie.

</doc>
<doc id="2851886" url="https://pl.wikipedia.org/wiki?curid=2851886" title="Belfer 2">
Belfer 2

Belfer 2 (ang. "The Substitute 2: School’s Out") – amerykański film sensacyjny z 1998 roku w reżyserii Stevena Pearla. Wyprodukowany przez Artisan Entertainment.
Opis fabuły.
Brooklyn. Nauczyciel Randall Thomasson zostaje zabity, kiedy próbuje zapobiec kradzieży samochodu. W sprawę są zamieszani członkowie młodzieżowego gangu. Brat zmarłego, najemnik Carl (Treat Williams), postanawia odnaleźć morderców. Zatrudnia się w szkole, w której pracował Randall.

</doc>
<doc id="2851897" url="https://pl.wikipedia.org/wiki?curid=2851897" title="Orzechy (bakalie)">
Orzechy (bakalie)

Orzechy – w sztuce kulinarnej, ogólne określenie różnych nasion lub owoców, które mają jadalne jądro zamknięte w twardej bądź kruchej skorupie czy łupinie.
Zalicza się do nich:
Cechą charakterystyczną orzechów jadalnych jest wysoka zawartość tłuszczu (33,5%–60%) oraz białka (do 25%). Tłuszcze zawarte w orzechach znacząco zwiększają ich kaloryczność, ale także wartość odżywczą, bowiem są to głównie nienasycone kwasy tłuszczowe. W dietach wegetariańskich orzechy (obok soi) mogą zastąpić białko zwierzęce.

</doc>
<doc id="2851903" url="https://pl.wikipedia.org/wiki?curid=2851903" title="Mistrzostwa Europy w Łyżwiarstwie Szybkim w Wieloboju Kobiet 1970">
Mistrzostwa Europy w Łyżwiarstwie Szybkim w Wieloboju Kobiet 1970

1. mistrzostwa Europy w łyżwiarstwie szybkim w wieloboju kobiet odbyły się w dniach 31 stycznia – 1 lutego 1970 roku w Heerenveen, w Holandii. Zawodniczki startowały na czterech dystansach: 500 m, 1000 m, 1500 m i 3000 m. Do biegu na 3000 m awansowała tylko najlepsza 16 po trzech dystansach. Mistrzynią kontynentu została reprezentantka ZSRR Nina Statkiewicz.
Uczestnicy.
W zawodach wzięło udział 25 łyżwiarek z 8 krajów. Sklasyfikowane zostały 24.

</doc>
<doc id="2851905" url="https://pl.wikipedia.org/wiki?curid=2851905" title="Portret Francisca Bayeu (1795)">
Portret Francisca Bayeu (1795)

Portret Francisca Bayeu (hiszp. "El pintor Francisco Bayeu") – obraz olejny hiszpańskiego malarza Francisca Goi (1746–1828) przedstawiający jego szwagra, również malarza, Francisca Bayeu.
Dużą rolę w życiu zawodowym i osobistym Goi odegrała aragońska rodzina Bayeu: trzech braci malarzy, którzy tak jak Goya pochodzili z Saragossy i byli uczniami José Luzana: Francisco (1734–95), Ramón (1746–93) i Manuel Bayeu (1740–1809). W wieku 27 lat Goya poślubił Josefę Bayeu, siostrę zaprzyjaźnionych malarzy. Najstarszy z braci, Francisco, był nauczycielem Goi (do jego pracowni wstąpił w 1766 roku), a później współpracownikiem i protektorem na królewskim dworze. Dzięki wstawiennictwu Francisca uzyskał swoje pierwsze zlecenie w stolicy – przygotowywał projekty gobelinów dla królewskiej manufaktury. W ich relacjach nie brakowało jednak zazdrości i rywalizacji. W 1780 doszło między nimi do ostrego sporu w związku z realizacją fresków w bazylice del Pilar w Saragossie, przy których wspólnie pracowali. Bayeu zażądał od Goi poprawek (które ostatecznie sam wprowadził), gdyż nie akceptował jego nowatorskiego stylu. Pogodzili się w 1786 roku, kiedy Goya i Ramón Bayeu zostali mianowani królewskimi malarzami. Goya namalował wtedy pierwszy "Portret Francisca Bayeu".
Po śmierci Francisca Bayeu jego córka Feliciana zamówiła u Goi portret zmarłego malarza. Goya wzorował się na ostatnim autoportrecie Bayeu namalowanym ok. 1792–95 roku. Odrzucił elementy takie jak sztalugi, czy paleta malarska stosując typowe dla swoich portretów ciemne, jednolite tło. Goya skupił się na wyrazie twarzy portretowanego malarza; można na niej odczytać cierpienie wywołane chorobą, która doprowadziła do jego śmierci. Pomimo wielu różnic, które dzieliły ich za życia, Goya nie zapomniał o tym, jak wiele zawdzięczał Bayeu i uwydatnił takie jego cechy, jak godność i siła charakteru. Dla uczczenia pamięci malarza portret wystawiono w Królewskiej Akademii Sztuk Pięknych św. Ferdynanda, z którą był związany.
Technicznie obraz jest zbliżony do portretu "Vicente María Vera de Aragón, książę de la Roca", który prawdopodobnie powstał w tym samym roku.
Proweniencja.
Po śmierci Feliciany Bayeu i jej męża Pedra Ibañeza, obraz odziedziczyła ich córka Felipa Ibáñez Bayeu, a następnie jej syn Andrés Mollinedo. W 1866 roku Muzeum Trójcy Świętej zakupiło portret od Andresa Mollinedo. To muzeum zostało połączone z Prado, gdzie obraz znajduje się od 1872 roku.

</doc>
<doc id="2851906" url="https://pl.wikipedia.org/wiki?curid=2851906" title="Stara Kablownia">
Stara Kablownia

Stara Kablownia – centrum handlowo-rozrywkowe w Czechowicach-Dziedzicach w rejonie ulic Legionów, Smolnej i Ignacego Jana Paderewskiego. Jego powierzchnia użytkowa wynosi ok. 19 tys. m².
Budowę rozpoczęto we wrześniu 2012 roku na terenach byłej Śląskiej Fabryki Kabli założonej w 1927 roku. Podczas budowy zmieniono układ komunikacyjny budując obok nową drogę łączącą ulicę Sobieskiego i Legionów. Otwarcie sklepu Jysk nastąpiło 29 sierpnia, natomiast otwarcie całego centrum nastąpiło 24 października 2013 roku.

</doc>
<doc id="2851908" url="https://pl.wikipedia.org/wiki?curid=2851908" title="Skład chronologiczny">
Skład chronologiczny

Skład chronologiczny – na podstawie Rozporządzenia Prezesa Rady Ministrów z dnia 18 stycznia 2011 r. w sprawie instrukcji kancelaryjnej, jednolitych rzeczowych wykazów akt oraz instrukcji w sprawie organizacji i zakresu działania archiwów zakładowych, jest to uporządkowany zbiór dokumentacji w postaci nieelektronicznej, w układzie wynikającym z kolejności wprowadzenia do systemu EZD, utworzony w podmiocie, w którym wprowadzono system EZD.
Podział składów i ich liczba.
1.Skład chronologiczny – skład dokumentacji nieelektronicznej
2.skład informatycznych nośników danych
Dopuszcza się prowadzenie w podmiocie kilku składów chronologicznych oraz kilku składów informatycznych nośników danych, jeżeli jest to uzasadnione strukturą organizacyjną lub lokalizacją komórek organizacyjnych.
Podmioty stosujące.
"Skład chronologiczny powinien być prowadzony w podmiocie, którego kierownik wskazał system teleinformatyczny jako podstawowy system do elektronicznego zarządzania dokumentacją oraz umożliwił wykonywanie w nim czynności kancelaryjnych, dokumentowanie przebiegu załatwiania spraw, a także gromadzenie i tworzenie dokumentów elektronicznych. Skład wymagany jest również w podmiotach, w których wprawdzie podstawowym systemem kancelaryjnym jest system tradycyjny, ale wskazano wyjątki realizowane w oparciu o wdrożony system EZD."
Zastosowanie składu chronologicznego.
1. Dokumentację na nośniku papierowym, wpływająca do urzędu dla której wykonano pełne odwzorowanie cyfrowe punkt kancelaryjny przekazuje bezpośrednio do składu chronologicznego
2. W przypadku przesyłek na nośniku papierowym, dla których nie wykonano pełnego odwzorowania cyfrowego przekazanie następuje po zakończeniu sprawy.
Przesyłki na nośnikach papierowych, dla których nie wykonano pełnego odwzorowania cyfrowego,przechowuje się w składzie chronologicznym odrębnie od pozostałych przesyłek.
3. Jeżeli przepisy odrębne wymagają wykonania i przechowania w podmiocie drugiego egzemplarza pisma w postaci papierowej przeznaczonego do wysyłki to ten dodatkowy egzemplarz przechowuje się w składzie chronologicznym, odrębnie od przesyłek wpływających, uporządkowanym w kolejności wynikającej z rejestru przesyłek wychodzących.
Wyjęcie dokumentacji ze składu chronologicznego.
Każdorazowe wyjęcie dokumentacji ze składu chronologicznego należy udokumentować przez:
1) włożenie w ich miejsce karty zastępczej zawierającej znak sprawy, jej tytuł, nazwę komórki organizacyjnej lub nazwisko pracownika wypożyczającego dokumentację bądź nazwę i adres jednostki organizacyjnej, do której dokumentację wysłano, oraz termin zwrotu albo
2) odnotowanie informacji, o których mowa w pkt 1, w systemie EZD, jeżeli zapewnia on powiązanie informacji o wyjęciu dokumentacji z odpowiadającymi jej aktami sprawy.
Dopuszcza się wykonanie kopii wyjmowanej dokumentacji.
Archiwum zakładowe.
Przekazanie do archiwum zakładowego
Przesyłki na nośniku papierowym, zgromadzone w składzie chronologicznym, po upływie pełnych
dwóch lat kalendarzowych, licząc od pierwszego stycznia roku następującego po roku, dla którego powstał zbiór przesyłek w składzie, przekazuje się do archiwum zakładowego w trybie i na warunkach określonych w instrukcji archiwalnej
Tryb przekazania
Przejmowanie dokumentacji w postaci nieelektronicznej ze składu chronologicznego do archiwum
zakładowego polega na jej przekazaniu na podstawie spisu zdawczo- odbiorczego zawierającego co najmniej
następujące elementy:
1) dla całego spisu:
a) nazwę podmiotu i komórki organizacyjnej przekazującej dokumentację,
b) informację, czy jest to dokumentacja ze składu chronologicznego, dla której dokonano pełnego odwzorowania
cyfrowego, lub też czy jest to dokumentacja, dla której takiego odwzorowania nie wykonano lub
wykonano je częściowo,
c) imię, nazwisko i podpis pracownika, który przygotował spis,
d) imię, nazwisko i podpis kierownika komórki organizacyjnej odpowiadającej za skład chronologiczny,
e) imię, nazwisko i podpis archiwisty przyjmującego dokumentację,
f) datę przekazania spisu;
2) dla każdej pozycji spisu:
a) liczbę porządkową,
b) informację o skrajnych identyfikatorach przesyłek, o których mowa w 
c)rok rejestracji w systemie EZD przesyłek umieszczonych w pudle lub paczce.
Uporządkowanie dokumentacji spraw zakończonych przejmowanej do archiwum zakładowego powinno nastąpić przez prowadzących sprawy lub wyznaczonego w danej komórce organizacyjnej pracownika. 
Dokumentację w postaci nieelektronicznej ze składu chronologicznego układa się w archiwum zakładowym w sposób zapewniający jej ochronę przed uszkodzeniem, zniszczeniem lub utratą, pozwalający na efektywne wykorzystanie miejsca.
W systemie EZD, brakując dokumentację niearchiwalną w postaci elektronicznej lub jej metadane,
można równolegle wybrakować ich odpowiedniki w składzie chronologicznym bez sporządzania odrębnego spisu.

</doc>
<doc id="2851910" url="https://pl.wikipedia.org/wiki?curid=2851910" title="Jedność Ludowa">
Jedność Ludowa

Jedność Ludowa (JL) – odłam polskiego ruchu ludowego istniejący w 1923 i 1926. Powstał w maju 1923, oddzielając się od PSL „Piast”. W listopadzie 1923 wszedł w skład partii PSL „Wyzwolenie”. Ponownie usamodzielnił się w styczniu 1926, oddzielając się od PSL „Wyzwolenie”. W marcu 1926 połączył się z partią Związek Chłopski, współtworząc Stronnictwo Chłopskie. Przywódca: Jan Dąbski. Organ prasowy: „Gazeta Ludowa”. 

</doc>
<doc id="2851911" url="https://pl.wikipedia.org/wiki?curid=2851911" title="Polski Związek Ludowców">
Polski Związek Ludowców

Polski Związek Ludowców (PZL) – odłam polskiego ruchu ludowego istniejący w latach 1923–1924. Powstał w grudniu 1923 oddzielając się od PSL „Piast”. W maju 1924 połączył się z partią Polskie Stronnictwo Ludowe – Lewica współtworząc Związek Chłopski. Przywódca: Jan Bryl. Organ prasowy: „Sprawa Chłopska”. 

</doc>
<doc id="2851915" url="https://pl.wikipedia.org/wiki?curid=2851915" title="Mistrzostwa Europy w Łyżwiarstwie Szybkim w Wieloboju Kobiet 1971">
Mistrzostwa Europy w Łyżwiarstwie Szybkim w Wieloboju Kobiet 1971

2. mistrzostwa Europy w łyżwiarstwie szybkim w wieloboju kobiet odbyły się w dniach 31 stycznia – 1 lutego 1971 roku w Leningradzie, w Związku Radzieckim. Zawodniczki startowały na czterech dystansach: 500 m, 1000 m, 1500 m i 3000 m. Do biegu na 3000 m awansowała tylko najlepsza 16 po trzech dystansach. Mistrzowski tytuł obroniła reprezentantka gospodarzy Nina Statkiewicz.
Uczestnicy.
W zawodach wzięło udział 28 łyżwiarek z 10 krajów. Wszystkie zostały sklasyfikowane.

</doc>
<doc id="2851917" url="https://pl.wikipedia.org/wiki?curid=2851917" title="Olivier Irabaruta">
Olivier Irabaruta

Olivier Irabaruta (ur. 25 sierpnia 1990 w Muramvya) – burundyjski lekkoatleta specjalizujący się w biegach długodystansowych.
Trzynasty zawodnik w biegu na 5000 metrów podczas mistrzostw Afryki w Nairobi (2010). Rok później, na tym samym dystansie, zajął 9. miejsce na światowych wojskowych igrzyskach sportowych w brazylijskim Rio de Janeiro. W 2012 zajął 5. miejsce na 5000 i 6. na 10 000 metrów podczas mistrzostw Afryki. W tym samym roku odpadł w eliminacjach biegu na 5000 metrów podczas igrzysk olimpijskich w Londynie. Zdobył srebrny medal igrzysk frankofońskich w 2013. 

</doc>
<doc id="2851919" url="https://pl.wikipedia.org/wiki?curid=2851919" title="Aleksander Szacki">
Aleksander Szacki

Aleksander Szacki, ros. Алекса́ндр Владисла́вович Ша́цкий (ur. w Kuźniecku, zm. 15 lipca 1957 w Leningradzie) – Polak, generał major służby medycznej Armii Czerwonej, generał brygady ludowego Wojska Polskiego.
Życiorys.
W 1908 skończył gimnazjum w Niemirowie, a w 1913 Akademię Wojskowo-Medyczną w Petersburgu. Po ukończeniu studiów rozpoczął służbę w Armii Imperium Rosyjskiego. Początkowo był młodszym lekarzem 3 pułku strzelców w Łodzi, a od 1914 starszym lekarzem.
W 1918 wstąpił do Armii Czerwonej. Wziął udział w wojnie domowej w Rosji. Później pełnił służbę w Klinice Chirurgii Ogólnej Akademii Wojskowo-Medycznej im. Kirowa w Leningradzie. W 1930 otrzymał tytuł docenta w tej klinice. W 1937 został zastępcą szefa katedry. W 1939 otrzymał tytuł profesora. W marcu 1943 został awansowany na pułkownika służby medycznej. W 1941 został szefem Katedry Wojskowej Medycyny Polowej, a w następnym roku szefem Katedry Chirurgii Szpitalnej.
29 marca 1944 został skierowany do służby w Armii Polskiej w ZSRR, a 6 kwietnia 1944 wyznaczony na stanowisko naczelnego chirurga 1 Armii WP, z którą przeszedł szlak bojowy. 30 grudnia 1944 Krajowa Rada Narodowa mianowała go generałem brygady. Po wojnie organizował służbę zdrowia WP. 16 stycznia 1946 zakończył służbę w WP i wrócił do ZSRR, gdzie był profesorem Wojskowej Akademii Medycznej im. Kirowa w Leningradzie.
Autor ponad 70 prac naukowych z dziedziny chirurgii i członek Towarzystwa Chirurgicznego w Leningradzie.

</doc>
<doc id="2851920" url="https://pl.wikipedia.org/wiki?curid=2851920" title="Salwador na Letnich Igrzyskach Olimpijskich 2012">
Salwador na Letnich Igrzyskach Olimpijskich 2012

Salwador na Letnich Igrzyskach Olimpijskich 2012, które odbyły się w Londynie reprezentowało 10 zawodników. Nie zdobyli oni żadnego medalu.
Był to dziesiąty start reprezentacji Salwadoru na letnich igrzyskach olimpijskich.
Reprezentanci.
Judo.
Mężczyźni
Kolarstwo.
Kolarstwo szosowe.
Kobiety
Lekkoatletyka.
Mężczyźni
Kobiety
Pływanie.
Mężczyźni
Kobiety
Podnoszenie ciężarów.
Mężczyźni
Strzelectwo.
Kobiety
Wioślarstwo.
Mężczyźni
Kobiety

</doc>
<doc id="2851922" url="https://pl.wikipedia.org/wiki?curid=2851922" title="2 Stargardzki Batalion Saperów">
2 Stargardzki Batalion Saperów

2 Stargardzki batalion saperów (2 bsap) – pododdział wojsk inżynieryjnych Sił Zbrojnych Rzeczypospolitej Polskiej
Historia.
W 1951 w Złocieńcu sformowano 73 Batalion Saperów 20 Dywizji Zmechanizowanej. Batalion ten w 1961 przedyslokowano do Gryfic i przemianowano na „7 Warszawski Batalion Saperów”. Od 1970 batalion stacjonował w Stargardzie i wchodził w skład 20 Dywizji Pancernej. W związku z przeformowaniem 20 DPanc na 2 Pomorską Dywizję Zmechanizowaną, w 1990 batalion powtórnie przemianowano i nadano mu numer 2. Od 1996 batalion otrzymał sztandar i zaszczytne miano „Stargardzki”.
W roku 1998, w związku z rozformowaniem 2 Dywizji Zmechanizowanej, rozkazem Dowódcy POW nr PF-225 z dnia 12 sierpnia 1998 batalion wszedł w struktury 12 Dywizji Zmechanizowanej zastępując rozformowywany 17 Batalion Saperów Wielkopolskich im. gen. dyw. Tadeusza Kutrzeby.
W związku z reorganizacją Sił Zbrojnych, 1 maja 2011 roku batalion wszedł w podporządkowanie 12 Brygady Zmechanizowanej.
Saperzy 2bsap tworzą 3 Patrol rozminowania. Celem patroli jest usuwanie niewybuchów i niewypałów.
Tradycje.
Decyzją Ministra Obrony Narodowej Nr 28/MON z 20 marca 1996 dla zachowania pamięci bohaterskich dokonań żołnierzy wojsk inżynieryjno-saperskich ustalono, że 2 batalion saperów przyjmuje nazwę wyróżniającą "Stargardzki" oraz przejmuje dziedzictwo i honorową kontynuację tradycji:
Tą samą decyzją Minister Obrony Narodowej ustalił doroczne święto batalionu w dniu 16 kwietnia
Emblematy.
Decyzją Nr 207/MON Ministra Obrony Narodowej z 24 kwietnia 2008 wprowadzono odznakę pamiątkową, oznakę rozpoznawczą i proporczyk na beret.

</doc>
<doc id="2851925" url="https://pl.wikipedia.org/wiki?curid=2851925" title="Sławomir Kufel">
Sławomir Kufel

Sławomir Kufel (ur. 1965 r.) – polski filolog, specjalizujący się w historii literatury oświecenia oraz edytorstwie; nauczyciel akademicki związany z uczelniami z Rzeszowie i Zielonej Górze.
Życiorys.
Urodził się w 1965 roku. Po ukończeniu szkoły podstawowej oraz średniej w 1984 roku podjął studia na kierunku filologia polska w Wyższej Szkole Pedagogicznej w Rzeszowie, gdzie uzyskał tytuł zawodowy magistra. W 1988 roku podjął pracę jako asystent na macierzystej uczelni, a następnie dwa lata później rozpoczął pracę w charakterze nauczyciela języka polskiego w szkołach podstawowych położonych na terenie województw zachodniopomorskiego oraz lubuskiego (Myślibórz, Trzciel, Zielona Góra). 
W 1994 roku został asystentem w Instytucie Filologii Polskiej Wyższej Szkoły Pedagogicznej im. Tadeusza Kotarbińskiego w Zielonej Górze. W 1997 roku uzyskał stopień naukowy doktora nauk humanistycznych w zakresie literaturoznawstw o specjalności literaturoznawstwo polskie na podstawie pracy pt. ""Ziemiaństwo polskie" Kajetana Koźmiana. Zarys monograficzny", napisanej pod kierunkiem prof. Józefa Pokrzywniaka. Wraz z nowym tytułem naukowym otrzymał awans w zielonogórskiej szkole pedagogicznej na stanowisko adiunkta w 1998 roku. W 2004 roku Rada Wydziału Filologii Polskiej i Klasycznej Uniwersytetu im. Adama Mickiewicza w Poznaniu nadała mu stopień naukowy doktora habilitowanego nauk humanistycznych w zakresie literaturoznawstwa na podstawie rozprawy nt. "Twórczość poetycka Adama Jerzego Czartoryskiego". W 2006 roku otrzymał stanowisko profesora nadzwyczajnego na Uniwersytecie Zielonogórskim (uczelnia powstała w 2001 roku w wyniku połączenia Wyższej Szkoły Pedagogicznej w Zielonej Górze z Politechniką Zielonogórską).
Na zielonogórskiej uczelni poza działalnością naukowo-dydaktyczną pełnił szereg istotnych funkcji organizacyjnych. Jest kierownikiem Zakładu Literatury Dawnej, Bibliotekoznawstwa i Edytorstwa oraz Pracowni Edytorstwa. Od 2004 do 2005 roku pełnił funkcję dyrektora Instytutu Filologii Polskiej, a następnie w latach 2005-2012 był prodziekanem Wydziału Humanistycznego do spraw nauki. Od 2012 roku sprawuje urząd dziekana tegoż wydziału.
Dorobek naukowy.
Jego zainteresowania naukowe związane są z kognitywną teorią literatury, literaturą i kulturą czasów oświecenia,
teorią oraz praktyką edytorstwa, poetyką historyczną i teorią procesu literackiego. Ponadto jest także krytykiem literackim
i animatorem współczesnego życia kulturalnego w regionie, najpierw jako sekretarz redakcji (w latach 2001-
2002), a potem redaktor naczelny kwartalnika "Pro Libris" (w latach 2002-2011). Do jego najważniejszych prac należą:

</doc>
<doc id="2851929" url="https://pl.wikipedia.org/wiki?curid=2851929" title="Mistrzostwa Europy w Łyżwiarstwie Szybkim w Wieloboju Kobiet 1972">
Mistrzostwa Europy w Łyżwiarstwie Szybkim w Wieloboju Kobiet 1972

3. mistrzostwa Europy w łyżwiarstwie szybkim w wieloboju kobiet odbyły się w dniach 15–16 stycznia 1972 roku w Inzell, w RFN. Zawodniczki startowały na czterech dystansach: 500 m, 1000 m, 1500 m i 3000 m. Do biegu na 3000 m awansowała tylko najlepsza 16 po trzech dystansach. Pierwsze złoto w karierze zdobyła Holenderka Atje Keulen-Deelstra. Ustanowiła również rekord świata w wieloboju.
Uczestnicy.
W zawodach wzięło udział 25 łyżwiarek z 10 krajów. Wszystkie zostały sklasyfikowane.

</doc>
<doc id="2851931" url="https://pl.wikipedia.org/wiki?curid=2851931" title="Jabłonna (gromada w powiecie białobrzeskim)">
Jabłonna (gromada w powiecie białobrzeskim)

Jabłonna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jabłonna z siedzibą GRN w Jabłonnie utworzono 31 grudnia 1961 w powiecie białobrzeskim w woj. kieleckim z obszarów dotychczasowych gromad Długie i Kostrzyń.
W 1965 roku gromada miała 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2851939" url="https://pl.wikipedia.org/wiki?curid=2851939" title="Friedrich Wegener">
Friedrich Wegener

Friedrich Wegener (ur. 7 kwietnia 1907 w Varel, zm. 9 lipca 1990 w Lubece) – niemiecki lekarz patolog, który opisał chorobę ziarniniakowatość z zapaleniem naczyń (przez długi czas nazywaną ziarniniakiem Wegenera).
Rodzina.
Friedrich Wegener był synem Friedricha Wegenera, który pracował w szpitalu St. Josefsstift w Varel, oraz Thyry Cecilii, nauczycielki gimnastyki. W 1934 ożenił się z Sophie Madsen, z którą miał siedmioro dzieci. Jego pierwsza żona zmarła w 1974, w 1975 ożenił się z Ursulą Zacharias.
Nauka i praca.
Po ukończeniu szkoły średniej w 1926 rozpoczął studia na Uniwersytecie Ludwika i Maksymiliana w Monachium. Następnie przeniósł się na Uniwersytet Chrystiana Albrechta w Kilonii, gdzie w 1932 zdał egzamin lekarski i pracował do wiosny 1933 jako praktykant w zakładzie patologii. W tym czasie wstąpił do SA (wrzesień 1932), a 1 maja 1933 został członkiem NSDAP; należał również do NSDÄB.
W 1935 rozpoczął pracę w Instytucie Patologii na Uniwersytecie Wrocławskim, którą zaproponował mu Martin Staemmler (głoszący wyższość rasy aryjskiej nad innymi rasami), którego spotkał już na Uniwersytecie w Kilonii. W tym czasie, w 1936, opisał ziarniniakowatość z zapaleniem naczyń. W 1938 został podpułkownikiem korpusu medycznego.
W 1939 roku, po wybuchu II wojny światowej, przeniósł się do okupowanej Łodzi, gdzie został dyrektorem Instytutu Patologii, znajdującego się niedaleko getta Litzmannstadt. Podejrzewa się, że uczestniczył tam w eksperymentach medycznych, między innymi przeprowadzał sekcje zwłok więźniów, którym wstrzykiwano tlen do naczyń, aby wywołać zator powietrzny. 16 maja 1944 polskie władze złożyły w Komisji Narodów Zjednoczonych do spraw Zbrodni Wojennych wniosek o ściganie Friedricha Wegenera, jednak nigdy nie był poszukiwany.
Po ogłoszeniu przez Niemcy kapitulacji dostał się do niewoli amerykańskiej i brytyjskiej, z której został uwolniony latem 1945. Do 1947 pracował jako robotnik rolny. W 1948 otrzymał stanowisko asystenta, a następnie lekarza, na Akademii Medycznej w Lubece. W 1970 przeszedł na emeryturę.
Dorobek naukowy.
Oprócz opisania ziarniniakowatości z zapaleniem naczyń miał wiele publikacji naukowych, w tym na temat objawów w żeńskich narządach płciowych w białaczce i w guzkowym zapaleniu tętnic, ostrego stłuszczenia wątroby w czasie ciąży, sztucznych pośmiertnych zatorów tłuszczowych.
W 1986 otrzymał Medal Honorowy od Mayo Clinic. W 1989 otrzymał nagrodę (i dożywotni tytuł) "Master Clinician" od American College of Chest Physicians.
Gdy w 2000 roku "The Lancet" i "British Medical Journal" ujawniły jego nazistowską przeszłość, rozpoczęto kampanię na rzecz zmiana nazwy choroby opisanej przez Friedricha Wegenera z „ziarniniak Wegenera” na „ziarniniakowatość z zapaleniem naczyń”, a American College of Chest Physicians unieważnił przyznaną mu nagrodę.

</doc>
<doc id="2851940" url="https://pl.wikipedia.org/wiki?curid=2851940" title="Dingue">
Dingue

Dingue – solowy album francuskiej aktorki, Emmanuelle Seigner.
Autorami piosenek są francuski piosenkarz Doriand (właśc. Laurent Lescarret) oraz izraelska piosenkarka Keren Ann Zeidel. W przeciwieństwie do albumu "Ultra Orange &amp; Emmanuelle", Emmanuelle Seigner zaśpiewała tu w swoim ojczystym języku.
Kilka dni po aresztowaniu 26 września 2009 męża piosenkarki, Romana Polańskiego, planowana na 2 listopada 2009 premiera albumu została przesunięta na 25 stycznia 2010. Ostateczna data premiery to 8 lutego 2010.
Tytuł płyty ("Dingue") można przetłumaczyć na język polski jako „Szalona”.
Piosenki „Le Jour parfait” i „Dingue” były promowane nakręconymi do nich teledyskami.

</doc>
<doc id="2851943" url="https://pl.wikipedia.org/wiki?curid=2851943" title="Wojciechów (gromada w powiecie radomskim)">
Wojciechów (gromada w powiecie radomskim)

Wojciechów (do 30 XII 1959 "Jastrzębia"; od 31 XII 1962 "Jastrzębia") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wojciechów z siedzibą GRN w Wojciechowie utworzono 31 grudnia 1959 w powiecie radomskim w woj. kieleckim w związku z przeniesieniem siedziby GRN gromady Jastrzębia z Jastrzębi do Wojciechowa i przemianowaniem jednostki na "gromada Wojciechów".
Gromadę zniesiono 31 grudnia 1962 w związku z przeniesieniem siedziby GRN z Wojciechowa z powrotem do Jastrzębi i zmianą nazwy jednostki na "gromada Jastrzębia".

</doc>
<doc id="2851946" url="https://pl.wikipedia.org/wiki?curid=2851946" title="Berhanu Bogale">
Berhanu Bogale

Berhanu Bogale (ur. 27 lutego 1986) – piłkarz etiopski grający na pozycji pomocnika. Od 2010 roku jest zawodnikiem klubu Dedebit.
Kariera klubowa.
Swoją karierę piłkarską Bogale rozpoczął w klubie EEPCO ze stolicy kraju, Addis Abeby. W jego barwach zadebiutował w pierwszej lidze etiopskiej. W 2010 roku odszedł do innego stołecznego klubu, Dedebit.
Kariera reprezentacyjna.
W reprezentacji Etiopii Bogale zadebiutował w 2007 roku. W 2013 roku został powołany do kadry na Puchar Narodów Afryki 2013.

</doc>
<doc id="2851949" url="https://pl.wikipedia.org/wiki?curid=2851949" title="Efektywność rolnicza">
Efektywność rolnicza

Efektywność rolnicza (agronomiczna) – jest miarą, która określa produkcyjną skuteczność nawożenia. Efektywność rolnicza jest to przyrost plonu w kg na 1 kg azotu, zastosowanego w nawozach. Stosowany nawóz stanowi pewien, dowolny przedział między dwiema dawkami składnika. Wyraża się wzorem:
gdzie:
Wielkość efektywności rolniczej zależy od: gleby, stanu plantacji, przedplonu, odmiany, ochrony lub jej braku, opadów zimowych oraz opadów i temperatury podczas wegetacji.

</doc>
<doc id="2851951" url="https://pl.wikipedia.org/wiki?curid=2851951" title="Bolmin">
Bolmin



</doc>
<doc id="2851952" url="https://pl.wikipedia.org/wiki?curid=2851952" title="Kościół św. Wawrzyńca w Mieszkowie">
Kościół św. Wawrzyńca w Mieszkowie

 
Kościół Świętego Wawrzyńca w Mieszkowie - rzymskokatolicki kościół parafialny we wsi, dawnym mieście Mieszków, w gminie Jarocin, w powiecie jarocińskim, w województwie wielkopolskim. Mieści się przy ulicy Dworcowej.
Jest to budowla późnobarokowa, murowana, otynkowana, wybudowana w 1767 roku. Została ufundowana przez właściciela miasta, Ludwika Hersztopskiego. Wieża mieści się przy elewacji zachodniej i posiada trzy kondygnacje. Do wyposażenia kościoła należą dwa boczne ołtarze w stylu rokokowym z XVIII wieku oraz barokowy krucyfiks w nowym ołtarzu. Ambona i chrzcielnica, przystrojone rzeźbami atlantów, pochodzą z drugiej połowy XVIII stulecia.. Na ścianie świątyni umieszczone są epitafia ku czci Ludwika Herstopskiego - założyciela miasta oraz posła Władysława Taczanowskiego.

</doc>
<doc id="2851955" url="https://pl.wikipedia.org/wiki?curid=2851955" title="Jastrzębia (gromada w powiecie radomskim, 1962–1968)">
Jastrzębia (gromada w powiecie radomskim, 1962–1968)

Jastrzębia (do 30 XII 1962 "Wojciechów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jastrzębia z siedzibą GRN w Jastrzębi utworzono 31 grudnia 1962 w powiecie radomskim w woj. kieleckim w związku z przeniesieniem siedziby GRN gromady Wojciechów z Wojciechowa do Jastrzębi i przemianowaniem jednostki na "gromada Jastrzębia".
W 1965 roku gromada miała 15 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Lesiów.

</doc>
<doc id="2851959" url="https://pl.wikipedia.org/wiki?curid=2851959" title="Mistrzostwa Europy w Łyżwiarstwie Szybkim w Wieloboju Kobiet 1973">
Mistrzostwa Europy w Łyżwiarstwie Szybkim w Wieloboju Kobiet 1973

4. mistrzostwa Europy w łyżwiarstwie szybkim w wieloboju kobiet odbyły się w dniach 10–11 lutego 1974 roku w Brandbu, w Norwegii. Zawodniczki startowały na czterech dystansach: 500 m, 1000 m, 1500 m i 3000 m. Do biegu na 3000 m awansowała tylko najlepsza 16 po trzech dystansach. Złoto sprzed roku obroniła Holenderka Atje Keulen-Deelstra.
Uczestnicy.
W zawodach wzięły udział 24 łyżwiarki z 8 krajów. Wszystkie zostały sklasyfikowane.

</doc>
<doc id="2851960" url="https://pl.wikipedia.org/wiki?curid=2851960" title="Abebaw Butako">
Abebaw Butako

Abebaw Butako (ur. 20 kwietnia 1987 w Addis Abebie) – piłkarz etiopski grający na pozycji obrońcy. Jest wychowankiem klubu Saint-George SA.
Kariera klubowa.
Swoją karierę piłkarską Abebaw rozpoczął w klubie Saint-George SA ze stolicy kraju, Addis Abeby. W jego barwach zadebiutował w 2005 roku w pierwszej lidze etiopskiej. W sezonach 2005/2006, 2007/2008, 2008/2009, 2009/2010 i 2011/2012 wywalczył z nim pięć tytułów mistrza Etiopii. Wraz z Saint-George zdobył też Puchar Etiopii (2011) i dwa Superpuchary Etiopii (2006, 2009).
Kariera reprezentacyjna.
W reprezentacji Etiopii Abebaw zadebiutował w 2008 roku. W 2013 roku został powołany do kadry na Puchar Narodów Afryki 2013.

</doc>
<doc id="2851962" url="https://pl.wikipedia.org/wiki?curid=2851962" title="Pedro Soto">
Pedro Soto

Pedro Soto Moreno (ur. 22 października 1952 w San Miguel El Alto) – meksykański piłkarz występujący na pozycji bramkarza.
Kariera klubowa.
Moreno rozpoczynał swoją karierę piłkarską w rozgrywkach 1974/1975 jako zawodnik zespołu Club América z siedzibą w stołecznym mieście Meksyk. Po roku został zawodnikiem klubu CF Laguna z Torreón, gdzie spędził dwanaście miesięcy w roli podstawowego golkipera, po czym powrócił do Amériki. Tam początkowo również miał pewne miejsce między słupkami, lecz po upływie niecałego sezonu stracił pozycję pierwszego bramkarza na rzecz Francisco Castrejóna, a później pozostawał wyłącznie alternatywą dla legendy klubu, Héctora Zelady. W 1977 roku triumfował ze swoją macierzystą ekipą w najbardziej prestiżowych rozgrywkach kontynentu, Pucharze Mistrzów CONCACAF, a także zdobył z nią Copa Interamericana. Po pięciu latach ponownie odszedł z Amériki, tym razem do Atletas Campesinos z siedzibą w Querétaro, gdzie mimo regularnej gry nie odniósł większych sukcesów, a po sezonie 1981/1982, kiedy to klub został rozwiązany, podpisał umowę z Puebla FC. Tam w rozgrywkach 1982/1983 w roli pierwszego bramkarza wywalczył pierwszy zarówno w swojej karierze, jak i w historii zespołu tytuł mistrza Meksyku. Karierę zakończył w wieku 32 lat.
Kariera reprezentacyjna.
W reprezentacji Meksyku Moreno zadebiutował za kadencji selekcjonera José Antonio Roki, 4 kwietnia 1978 w wygranym 3:0 meczu towarzyskim z Bułgarią. W tym samym roku został powołany na Mistrzostwa Świata w Argentynie, dokąd pojechał w roli rezerwowego golkipera, jednak po kontuzji pierwszego bramkarza José Pilara Reyesa w trakcie drugiego meczu, z RFN (0:6), zastąpił go między słupkami. Bronił również w ostatnim spotkaniu, z Polską (1:3), a jego kadra po komplecie porażek w trzech konfrontacjach odpadła z mundialu już w fazie grupowej. Soto nigdy więcej nie zagrał już w kadrze, zamykając swój bilans reprezentacyjny na trzech rozegranych meczach, w których przepuścił sześć goli.

</doc>
<doc id="2851966" url="https://pl.wikipedia.org/wiki?curid=2851966" title="Władysław Kot">
Władysław Kot

Władysław Kot (ur. 7 maja 1933 w Poznaniu) – polski filozof, specjalizujący się w filozofii współczesnej, etyce gospodarczej oraz metodologii nauk humanistycznych; nauczyciel akademicki związany z uczelniami w Zielonej Górze i Poznaniu.
Życiorys.
Urodził się w 1933 roku w Poznaniu, z którym związał całe swoje życie rodzinne i zawodowe. Po ukończeniu szkoły średniej i pomyślnie zdanym egzaminie maturalnym w 1952 roku podjął studia na kierunku filozofia na Wydziale Filozoficzno-Historycznym Uniwersytetu Warszawskiego, które ukończył w 1957 roku magisterium.
Bezpośrednio po ukończeniu studiów podjął pracę jako nauczyciel biologii i języka polskiego w Szkole Podstawowej nr 41 w Poznaniu. Dwa lata później zatrudnił się jako wykładowca filozofii w II Studium Nauczycielskim w Poznaniu. W 1964 roku został wykładowcą w Katedrze Historii Filozofii w Instytucie Filozofii Uniwersytetu im. Adama Mickiewicza. Początkowo był tam asystentem, a następnie adiunktem. W 1969 roku uzyskał stopień naukowy doktora nauk humanistycznych w zakresie filozofii na podstawie pracy pt. "Dominik Szulc. W kręgu Kopernikańskiego poglądu na świat", której promotorem był prof. Stefan Kaczmarek.
Poza tym w latach 1972–1975 pracował jako nauczyciel akademicki w nowo powstałej Wyższej Szkole Pedagogicznej w Zielonej Górze, gdzie był docentem oraz dziekanem Wydziału Humanistycznego.
W 1975 roku został docentem w Instytucie Polityki Społecznej Akademii Ekonomicznej w Poznaniu, a w 2003 roku profesorem nadzwyczajnym. Wcześniej w 1990 roku Rada Wydziału Nauk Społecznych Uniwersytetu im. Adama Mickiewicza w Poznaniu nadała mu stopień naukowy doktora habilitowanego nauk humanistycznych w zakresie filozofii i socjologii na podstawie rozprawy nt. "Historyczna zmienność typów funkcjonowania filozofii w kontekście dziedzin kultury". Przez pewien czas sprawował funkcję zastępcy dyrektora Instytutu Polityki Społecznej oraz kierownika Katedry Socjologii i Filozofii Akademii Ekonomicznej w Poznaniu.
Po przejściu na emeryturę wykłada na Wydziale Zamiejscowym Gnieźnieńskiej Wyższej Szkoły Humanistyczno-Menedżerskiej „Milenium” w Wągrowcu (obecnie Gnieźnieńska Szkoła Wyższa „Milenium”)
Dorobek naukowy.
Jego zainteresowania naukowe związane są z filozoficzną waloryzacją wybranych dziedzin kultury. Podejmowane w ramach tak określonej centralnej problematyki badawczej wątki tematyczne dotyczą: 
Do jego najważniejszych prac należą:

</doc>
<doc id="2851969" url="https://pl.wikipedia.org/wiki?curid=2851969" title="Mistrzostwa Europy w Łyżwiarstwie Szybkim w Wieloboju Kobiet 1974">
Mistrzostwa Europy w Łyżwiarstwie Szybkim w Wieloboju Kobiet 1974

5. mistrzostwa Europy w łyżwiarstwie szybkim w wieloboju kobiet odbyły się w dniach 2–3 lutego 1974 roku w Ałma-Acie, na terenie ZSRR. Zawodniczki startowały na czterech dystansach: 500 m, 1000 m, 1500 m i 3000 m. Do biegu na 3000 m awansowała tylko najlepsza 16 po trzech dystansach. Po raz trzeci z rzędu triumfowała Holenderka Atje Keulen-Deelstra.
Uczestnicy.
W zawodach wzięło udział 25 łyżwiarek z 10 krajów. Sklasyfikowane zostały 23.

</doc>
<doc id="2851970" url="https://pl.wikipedia.org/wiki?curid=2851970" title="Jądro Köllikera-Fusego">
Jądro Köllikera-Fusego

Jądro Köllikera-Fusego, jądro podprzyramieniowe (ang. subparabrachial nucleus, łac. "nucleus subparabrachialis") – zgrupowanie neuronów w przednio-bocznej części mostu, stanowiące część ośrodka pneumotaksji. Eponimiczna nazwa honoruje jego odkrywców: szwajcarskiego anatoma Alberta von Köllikera i japońskiego neuroanatoma Gennosuke Fusego.

</doc>
<doc id="2851971" url="https://pl.wikipedia.org/wiki?curid=2851971" title="Jądro podokołoramieniowe">
Jądro podokołoramieniowe



</doc>
<doc id="2851973" url="https://pl.wikipedia.org/wiki?curid=2851973" title="Nucleus subparabrachialis">
Nucleus subparabrachialis



</doc>
<doc id="2851978" url="https://pl.wikipedia.org/wiki?curid=2851978" title="Solomon I">
Solomon I

Solomon I (ur. 1735, zm. 1784) – król Imeretii w latach 1752-1784.
Pochodził z imeretyńskiej linii Bagratydów. Tron Imeretii objął w 1752. W momencie dojścia przez niego do władzy w Imeretii panował chaos, wywołany ciągłymi walkami między miejscowymi feudałami. Sytuację tę wykorzystywała Turcja, by rozszerzać swoje wpływy w kraju i wprowadzać na jego teren własne siły zbrojne. W celu ratowania państwa Solomon I podjął działania na rzecz ograniczenia samowoli najpotężniejszych możnowładców. Wspierali go drobniejsi feudałowie - aznaurowie. Z kolei najważniejsi feudałowie, w tym eristaw Raczy Rostom oraz Lewan Abaszydze od początku sprzeciwiali się zamiarom króla. W 1757 sułtan turecki skierował przeciwko Solomonowi znaczne siły zbrojne. Feudałowie imeretyńscy poparli turecką interwencję. Solomon I odparł jednak najazd turecki.
W 1758 Solomon I zawarł układ sojusznicy z królem Kachetii Herakliuszem II i królem Kartlii Tejmurazem II. Postanowiono w nim, iż wszystkie państwa gruzińskie będą udzielały sobie pomocy w przypadku nowej agresji tureckiej. Podobnie jak Herakliusz II, Solomon I zwrócił się także z prośbą o pomoc do Rosji.
W 1766 wojska tureckie weszły na terytorium Imeretii, obaliły władzę Solomona I i osadziły na tronie jego bratanka Tejmuraza. Solomon I bezskutecznie ubiegał się o pomoc rosyjską. Zdołał jednak sam odzyskać tron i usunąć Turków z kraju. W 1767 w traktacie pokojowym Imperium Osmańskie uznało Imeretię już nie za swojego wasala, a jedynie kraj pozostający pod jego "opieką". W 1768 Solomon I ostatecznie zwyciężył w rywalizacji z Tejmurazem, rozbijając wierne mu siły w bitwie po Cchrackaro.
W czasie wojny rosyjsko-tureckiej lat 1768-1774 walki toczyły się także na terytorium Imeretii. Na teren kraju weszły wojska tureckie, a następnie siły rosyjskiego gen. Totlebena, który szybko znalazł się w konflikcie z Solomonem I. Mimo to rosyjsko-gruzińska współpraca wojskowa pozwoliły na niemal całkowite usunięcie Turków z Imeretii. Kończący wojnę traktat w Küczük Kajnardży nie gwarantował jednak Imeretii całkowitej niezawisłości, uznając jej niepodległość przy zastrzeżeniu, iż pozostawała w sferze wpływów Turcji. Turcja nie chciała jednak doprowadzić do kolejnej wojny z Rosją i zaprzestała ingerowania w wewnętrzne sprawy królestwa. Był to jednak stan niepewny; władcy wszystkich państw gruzińskich zdawali sobie sprawę, że mogą zostać ponownie zaatakowani przez Turcję lub Persję, gdy tylko sprzyjać temu będzie koniunktura polityczna. Wskutek walk wewnętrznych i agresji zewnętrznych miasta Królestwa Imeretii w XVIII w. były zniszczone. Żaden ośrodek miejski w Imeretii nie jest wymieniany wśród znaczących takich ośrodków na terenie dawnego Królestwa Gruzji. Okres rządów Solomona I był natomiast czasem rozwoju kultury, gdyż władca był wielkim mecenasem nauki i literatury.
W 1773 Solomon I i Herakliusz II ponowili traktat o wzajemnej pomocy, zaś w 1774 król Imeretii odparł kolejny najazd turecki, zorganizowany przez paszę Achalciche. W 1778 stłumił kolejne powstanie, na czele którego stał jego własny syn Aleksander. Dwa lata wsparł księcia Megrelskiego przeciwko kolejnej agresji ze strony Turcji. Nie powiódł się natomiast jego zamiar wyprzedzającego uderzenia w Adżaro-Gurii; wojska gruzińskie dotarły do Batumi, lecz w drodze powrotnej wpadły w zasadzkę turecką.
Solomon I zmarł w 1784 i został pochowany w monasterze Gelati.
W 2016 Gruziński Kościół Prawosławny ogłosił go świętym.

</doc>
<doc id="2851982" url="https://pl.wikipedia.org/wiki?curid=2851982" title="Gemünden a.Main">
Gemünden a.Main



</doc>
<doc id="2851983" url="https://pl.wikipedia.org/wiki?curid=2851983" title="Bolmin (województwo kujawsko-pomorskie)">
Bolmin (województwo kujawsko-pomorskie)

Bolmin – dawna osada w Polsce, położona w województwie kujawsko-pomorskim, w powiecie bydgoskim, w gminie Dąbrowa Chełmińska.
W latach 1975–1998 miejscowość administracyjnie należała do województwa bydgoskiego.
Nazwę zniesiono z 2023 r.

</doc>
<doc id="2851984" url="https://pl.wikipedia.org/wiki?curid=2851984" title="Oktowo">
Oktowo

Oktowo – dawna wieś w Polsce, położona w województwie kujawsko-pomorskim, w powiecie bydgoskim, w gminie Dąbrowa Chełmińska.
W latach 1975–1998 miejscowość administracyjnie należała do województwa bydgoskiego.
Nazwę zniesiono z 2023 r.

</doc>
<doc id="2851986" url="https://pl.wikipedia.org/wiki?curid=2851986" title="Kościół św. Józefa w Opalenicy">
Kościół św. Józefa w Opalenicy

Kościół Świętego Józefa w Opalenicy - jeden z kościołów rzymskokatolickich w mieście Opalenica w województwie wielkopolskim. Należy do dekanatu bukowskiego. Mieści się w zachodniej części miasta, przy ulicy Powstańców Wielkopolskich.
Świątynia została zbudowana w 1895 albo 1900 przez miejscową niemiecką społeczność ewangelicką i służyła jej do 1945. Budowę sfinansowano ze środków Towarzystwa Gustawa Adolfa oraz dotacji lokalnej cukrowni.
Od 1981 kościół stanowi siedzibę parafii katolickiej św. Józefa.
Kościół zbudowano z materiałów łatwo dostępnych: cegły, klinkieru i kamienia. Został wzniesiony na solidnym granitowym fundamencie na zaprawie cementowo-wapiennej. We wnętrzu zastosowano rodzaj galerii w celu powiększenia powierzchni dla uczestników nabożeństw. Do trzonu głównego przylega od strony południowo-zachodniej znacznie niższa zakrystia. Dachy pokryto łupkiem, który przetrwał 92 lata. Do świątyni prowadzą drzwi drewniane jednoskrzydłowe. 
Kościół jest wpisany do rejestru zabytków miasta Opalenica pod nr rej.: 2247/A z 10.09.1992

</doc>
<doc id="2851987" url="https://pl.wikipedia.org/wiki?curid=2851987" title="Aynalem Hailu">
Aynalem Hailu

Aynalem Hailu (ur. 12 października 1986) – piłkarz etiopski grający na pozycji obrońcy. Jest wychowankiem klubu Defence FC.
Kariera klubowa.
Swoją karierę piłkarską Aynalem rozpoczął w klubie Defence FC ze stolicy kraju, Addis Abeby. W jego barwach zadebiutował w 2006 roku w pierwszej lidze etiopskiej.
Kariera reprezentacyjna.
W reprezentacji Etiopii Aynalem zadebiutował w 2011 roku. W 2013 roku został powołany do kadry na Puchar Narodów Afryki 2013.

</doc>
<doc id="2851988" url="https://pl.wikipedia.org/wiki?curid=2851988" title="Toia Taruru">
Toia Taruru

Toia Taruru – kiribatyjski polityk. 
Reprezentant okręgu Tarawa Południowa. W latach 1979-1982 członek kiribatyjskiego parlamentu.

</doc>
<doc id="2851991" url="https://pl.wikipedia.org/wiki?curid=2851991" title="Alula Girma">
Alula Girma

Alula Girma (ur. 15 lipca 1993) – etiopski piłkarz grający na pozycji pomocnika.
Kariera klubowa.
Swoją karierę piłkarską Alula spędził w klubie Saint-George SA ze stolicy kraju, Addis Abeby. W jego barwach zadebiutował w 2010 roku w pierwszej lidze etiopskiej i grał w nim do 2018. W sezonach 2011/2012, 2013/2014, 2014/2015, 2015/2016 i 2016/2017 wywalczył z nim pięć mistrzostw Etiopii. Wraz z Saint-George zdobył też dwa Puchar Etiopii (2011, 2016).
Kariera reprezentacyjna.
W reprezentacji Etiopii Alula zadebiutował w 2010 roku. W 2013 roku został powołany do kadry na Puchar Narodów Afryki 2013. Od 2010 do 2016 rozegrał w kadrze narodowej 26 meczów.

</doc>
<doc id="2851995" url="https://pl.wikipedia.org/wiki?curid=2851995" title="Shimelis Bekele">
Shimelis Bekele

Shimelis Bekele (ur. 2 stycznia 1990 w Auasie) – etiopski piłkarz grający na pozycji pomocnika. Od 2021 jest zawodnikiem klubu El Gouna FC.
Kariera klubowa.
Swoją karierę piłkarską Shimelis rozpoczął w klubie Hawassa City. W jego barwach zadebiutował w 2010 roku w pierwszej lidze etiopskiej. Następnie grał w Saint-George SA, Al-Ittihad Trypolis i Al-Merreikh. W 2014 trafił do Petrojet FC. W latach 2019-2021 grał w Misr Lel-Makkasa SC, a w 2021 przeszedł do El Gouna FC.
Kariera reprezentacyjna.
W reprezentacji Etiopii Shimelis zadebiutował 18 sierpnia 2010 roku w przegranym 0:3 towarzyskim meczu z Kenią, rozegranym w Addis Abebie. W 2013 roku został powołany do kadry na Puchar Narodów Afryki 2013, a w 2022 na Puchar Narodów Afryki 2021.

</doc>
<doc id="2851996" url="https://pl.wikipedia.org/wiki?curid=2851996" title="Wołtuszowa">
Wołtuszowa

Wołtuszowa – nieistniejąca już wieś, która leżała na terenie Rymanowa-Zdroju, gminy Rymanów, powiatu krośnieńskiego w województwie podkarpackim, w Polsce
Położenie.
Położona była w dolinie Czarnego Potoku (prawobrzeżny dopływ Taboru), u północnych podnóży góry Dział nad Desznem (673 m n.p.m.), ok. 2 km w linii prostej na południowy wschód od centrum Rymanowa-Zdroju. Większość zabudowań była zlokalizowana na zachodnim stoku dolinki lewobrzeżnego dopływu Czarnego Potoku, opadającej wprost na północ spod szczytu Działu.
Historia.
Wieś – pod nazwą Baluthowa – lokowano na prawie wołoskim w 1470. Powstała na terenie dóbr rymanowskich, należących wówczas do rodziny Sienieńskich i w następnych wiekach dzieliła ich losy. Jej pierwszym właścicielem był Andrzej Sienieński Była zawsze wsią niewielką: w latach 30. XX w. liczyła tylko 28 gospodarstw. W domu u wylotu wołtuszowskiej dolinki (w miejscu zwanym dzisiaj "Polana Wilcza") w ostatnich latach swego życia mieszkała przez krótki czas hrabina Anna Potocka, założycielka Rymanowa-Zdroju.
Na początku XX wieku Józef Mikołaj Potocki posiadał we wsi obszar leśny ok. 490 ha. W 1911 właścicielem tabularnym był Jan Potocki, posiadający 489 ha.
Wieś zamieszkana była przez ludność łemkowską wyznania greckokatolickiego. Należała do dekanatu krośnieńskiego, a od 1930 do dekanatu rymanowskiego greckokatolickiej eparchii przemyskiej. W latach istnienia Apostolskiej Administracji Łemkowszczyzny (1934-1947) tutejsza cerkiew należała do dekanatu rymanowskiego.
W latach okupacji hitlerowskiej przez Wołtuszową wiódł jeden ze szlaków kurierów beskidzkich, którzy przeprowadzali ludzi z terenów Generalnego Gubernatorstwa na Słowację i dalej na Węgry. Upamiętnia go zachowany fragment kapliczki pamiętającej koniec XIX w. na widokowym, północnym grzbiecie Działu, przy zielonej ścieżce spacerowej, znanej jako „kapliczka beskidzkich kurierów”.
Podczas pierwszej fali wysiedleń w czerwcu 1945 całą ludność wsi przesiedlono na Ukrainę w rejon Tarnopola. Opustoszałą wieś spalił doszczętnie w styczniu następnego roku oddział UPA, by nie mogli jej zająć polscy osadnicy. Przetrwała jedynie drewniana cerkiew, pozbawiona jednakże wyposażenia. Podobno każda wysiedlana rodzina zabrała ze sobą jego część... Niszczejący obiekt został w 1953 rozebrany na polecenie ówczesnych władz. Na polach przez pewien czas gospodarowali później polscy gospodarze z okolicznych wsi. W latach 80. XX w. na wołtuszowskich łąkach wypasali swe owce bacowie z Podhala.
16 sierpnia 1996, w 120. rocznicę odkrycia zdrojów mineralnych, uchwałą Rady Miejskiej w Rymanowie utworzono wieś Rymanów-Zdrój składającą się z obszarów dotychczasowych wsi Deszno, Wołtuszowa i południowej części wsi Posada Górna (nazwanej Rymanów-Zdrój) o powierzchni 1625 ha.
Wołtuszowa dzisiaj.
Miejsce po cerkwi wyznacza dziś jedynie wieniec starych lip. Obecnie tuż obok znajduje się galeria współczesnych rzeźb w drewnie, przedstawiających typy łemkowskie. W pobliżu cmentarz z kilkoma zachowanymi kamiennymi nagrobkami, dawniej zaniedbany, obecnie staraniem Leśnictwa Rymanów uporządkowany i ogrodzony. Oznaczony jest modrzewiowym krzyżem, obok którego znajduje się kamienna chrzcielnica z dawnej cerkwi. Ponowne poświęcenie cmentarza przez księży greckokatolickiego i rzymskokatolickiego odbyło się jesienią 2000. Wokół zachowały się jeszcze nieliczne podmurówki chałup, ślady studni, resztki piwnic i stare drzewa zdziczałych sadów. Obecnie teren jest dzierżawiony.
Turystyka.
Przez teren dawnej wsi przebiega czerwono znakowany szlak turystyczny – odcinek Rymanów – Puławy Głównego Szlaku Beskidzkiego oraz jeden ze szlaków spacerowych z Rymanowa-Zdroju.

</doc>
<doc id="2851999" url="https://pl.wikipedia.org/wiki?curid=2851999" title="Addis Hintsa">
Addis Hintsa

Addis Hintsa (ur. 30 czerwca 1987) – piłkarz etiopski grający na pozycji pomocnika. Jest wychowankiem klubu Dedebit.
Kariera klubowa.
Swoją karierę piłkarską Addis rozpoczął w klubie Dedebit ze stolicy kraju, Addis Abeby. W jego barwach zadebiutował w 2007 roku w pierwszej lidze etiopskiej. W sezonie 2009/2010 zdobył z nim Puchar Etiopii.
Kariera reprezentacyjna.
W reprezentacji Etiopii Addis zadebiutował w 2012 roku. W 2013 roku został powołany do kadry na Puchar Narodów Afryki 2013.

</doc>
<doc id="2852002" url="https://pl.wikipedia.org/wiki?curid=2852002" title="Getaneh Kebede">
Getaneh Kebede

Getaneh Kebede (amh. ጌታነህ ከበደ; ur. 2 kwietnia 1992 w Addis Abebie) – piłkarz etiopski grający na pozycji napastnika.
Kariera sportowa.
Jest wychowankiem klubu Dedebit, a obecnie gra w lidze etiopskiej w klubie Wolkite City i występuje w reprezentacji Etiopii.
Kariera klubowa.
Kebede urodził się w Addis Abebie w Etiopii. Swoją karierę piłkarską Getaneh rozpoczął w klubie Debub Police SC, gdzie następnie przeniósł się do Dedebitu w stolicy kraju. W jego barwach zadebiutował w 2007 roku w pierwszej lidze etiopskiej. Był najlepszym strzelcem ligi etiopskiej w 2013 roku. 19 lipca 2013 roku przeniósł się do Bidvest Wits. Podpisał trzyletni kontrakt z południowoafrykańskim klubem. We wrześniu 2016 roku powrócił do swojego starego klubu ze stolicy - Dedebitu. 14 sierpnia 2018 roku ogłoszono, że Getaneh podpisał dwuletni kontrakt z Saint-George SA. Od 29 września 2021 występuje w etiopskim klubie Wolkite F.C..
Kariera reprezentacyjna.
W reprezentacji Etiopii Getaneh zadebiutował 8 października 2011 roku z Madagaskarem w meczu kwalifikacji do Pucharu Narodów Afryki 2013. Swoje dwa debiutanckie gole zdobył 16 listopada 2011 roku z Somalią w wygranym pojedynku 5:0. Był to mecz eliminacji do mundialu w Brazylii. W 2013 roku został powołany do kadry na Puchar Narodów Afryki 2013. Wystąpił we wszystkich trzech spotkaniach tego turnieju. W meczu z reprezentacją Zambii, który skończył się remisem 1:1, następnie w przegranym 4:0 spotkaniu z Burkina Faso oraz również przegranym meczu z Nigerią 2:0. 29 marca 2016 roku Kebede strzelił dwa gole przeciwko Algierii w kwalifikacjach do Pucharu Narodów Afryki 2017. Mecz odbył się w stolicy kraju - Addis Abebie i zakończył się remisem 3:3. Getaneh strzelił dwa gole 5 czerwca 2016 roku w wygranym pojedynku z Lesotho oraz jednego w rewanżu 3 września 2016 roku, kiedy to wygrali 2:1. Mimo że Etiopia zajęła drugie miejsce w grupie J, przez słabsze wyniki nie zdołała się dostać na turniej. Kebede został drugim najlepszy, strzelcem eliminacji, wyprzedził go jedynie piłkarz Algierski - Hillel Soudani. W reprezentacji Etiopii Kebede zaczął występować z numerem 9, a od spotkania ze Sierra Leone 9 września 2018 roku jest kapitanem zespołu. W eliminacjach do Pucharu Narodów Afryki 2021 Etiopia zajęła drugie miejsce w grupie K, a Kebede strzelił w tych kwalifikacjach 3 gole. Getaneh został powołany na Pucharu Narodów Afryki 2021.

</doc>
<doc id="2852003" url="https://pl.wikipedia.org/wiki?curid=2852003" title="Podkaczówka">
Podkaczówka

Podkaczówka – osada w Polsce położona w województwie małopolskim, w powiecie dąbrowskim, w gminie Dąbrowa Tarnowska.
W latach 1975–1998 miejscowość administracyjnie należała do województwa tarnowskiego.

</doc>
<doc id="2852005" url="https://pl.wikipedia.org/wiki?curid=2852005" title="Asmaa al-Ghoul">
Asmaa al-Ghoul

Asmaa al-Ghoul (ur. 1982) - palestyńska dziennikarka, publicystka i feministka.
Asmaa al-Ghoul publikuje w dzienniku "Al-Ayyam". Al-Ghoul sprzeciwia się dyskryminacji kobiet przez mężczyzn należących do Hamasu. Występuje przeciwko działalności policji obyczajowej, która motywuje zakazy nakładane na kobiety względami religijnymi. Al-Ghoul w 2010 roku otrzymała grant Human Rights Watch. W 2012 roku została uhonorowana nagrodą International Women's Media Foundation. Nagrodę wręczyła dziennikarka CNN, Christiane Amanpour. 

</doc>
<doc id="2852006" url="https://pl.wikipedia.org/wiki?curid=2852006" title="Puchar Świata w biathlonie 2012/2013 – Ruhpolding 2013">
Puchar Świata w biathlonie 2012/2013 – Ruhpolding 2013

Zawody pucharu świata w biathlonie w Ruhpolding są piątymi w sezonie 2012/2013 w tej dyscyplinie sportu. Konkurencje były rozgrywane w dniach 9 – 13 stycznia. Rywalizacja odbyła się w sprincie, biegu masowym oraz w biegu sztafetowym.
Biegi sprinterskie.
Mężczyźni.
Do zawodów zgłoszonych zostało 102 zawodników. W zawodach nie wystartował Tim Burke.
Wyniki:
Kobiety.
Do zawodów zgłoszonych zostało 101 zawodniczki. W zawodach nie wystartowały Agnieszka Cyl i Anna-Karin Strömstedt. Zawodów nie ukończyła Lanny Barnes.
Wyniki:
Biegi masowe.
Mężczyźni.
Do zawodów zgłoszonych zostało 30 zawodników. Wszyscy ukończyli zawody.
Wyniki:
Kobiety.
Do zawodów zgłoszonych zostało 30 zawodniczek. Wszystkie zawodniczki ukończyły zawody. 
Wyniki:
Biegi sztafetowe.
Do zawodów zgłoszonych zostało 26 sztafet. Rywalizacji z powodu zdublowania nie ukończyły , , , , , , .
Mężczyźni.
Wyniki:
Kobiety.
Do zawodów zgłoszone zostały 22 sztafety. Rywalizacji z powodu zdublowania nie ukończyły , , , , .
Wyniki:

</doc>
<doc id="2852008" url="https://pl.wikipedia.org/wiki?curid=2852008" title="Kościół św. Idziego w Modrzu">
Kościół św. Idziego w Modrzu

 
Kościół Świętego Idziego w Modrzu - rzymskokatolicki kościół parafialny we wsi Modrze, w gminie Stęszew, w powiecie poznańskim, w województwie wielkopolskim. Należy do dekanatu stęszewskiego.
Obecny kościół został wybudowany w 1936 roku w stylu neobarokowym według projektu architekta Mariana Andrzejewskiego. Zachowało się jednak wiele elementów z poprzedniej świątyni, wybudowanej w stylu barokowym w 1784 roku przez ówczesnego proboszcza, profesora w poznańskiej Akademii Lubrańskiego - Jerzego Chudzickiego. Są to: orientowane prezbiterium, będące obecnie przedsionkiem nowego, kruchta z lożami na piętrze i otwartymi do wnętrza arkadami, oraz boczny ołtarz, który był do 1936 roku głównym, złożony z fragmentów z 1 i 2 połowy XVIII stulecia. W nowym ołtarzu znajdują się dwie barokowe rzeźby biskupów. W budowli można zobaczyć cenne dzieła, m.in.: "Wskrzeszenie Piotrowina przez św. Stanisława biskupa", kopia obrazu Szymona Czechowicza znajdującego się w ołtarzu głównym kolegiaty Matki Boskiej Nieustającej Pomocy i św. Marii Magdaleny w Poznaniu z XVIII/XIX wieku, "Św. Piotr" dzieło z XVIII stulecia, oraz relikwiarzyk św. Jakuba w stylu regencji z XVIII stulecia. Zachowały się również: nagrobek Antonelli z Zakrzewskich Potockiej, kasztelanowej rogozińskiej z 1815 roku, a także wmurowane w zewnętrzną elewację świątyni, epitafium Józefy z Potockich, Voto Kwileckiej, Voto generałowej Mojaczewskiej z herbami Pilawa i Poraj z 1821 roku, oraz płyty nagrobne proboszczów ks. Marcina Apolinarskiego (1758) i ks. Jana Lerskiego (1840).

</doc>
<doc id="2852011" url="https://pl.wikipedia.org/wiki?curid=2852011" title="Lola B10/30">
Lola B10/30

Lola B10/30 lub Lola MB-01 – samochód Formuły 1 zbudowany przez Lola Cars, który miał być używany w sezonie 2010, a następnie 2011. Nigdy nie wziął udziału w wyścigu.
Historia.
Zespół Lola Cars w 2009 roku został zgłoszony do udziału w sezonie 2010, jednak jego aplikacja została odrzucona, a na jego miejsce zostały przyjęte US F1 Team, Campos Meta Team oraz Manor Grand Prix. Lola Cars ujawniła swój projekt bolidu we wrześniu 2009 roku z okazji 1000 km Silverstone, podczas dni otwartych w fabryce w Huntingdon. Ze względu na odrzucenie aplikacji na 2010, Lola przygotowywała bolid na sezon 2011. Jego model w skali 50% był testowany przez 10 dni w tunelu aerodynamicznym. Bolid miał używać silnika Cosworth CA-V8. Niektóre jego elementy wyglądają na nieskomplikowane m.in. przednie skrzydło.

</doc>
<doc id="2852013" url="https://pl.wikipedia.org/wiki?curid=2852013" title="Segunda Divisão Portuguesa">
Segunda Divisão Portuguesa

Segunda Divisão (Campeonato Nacional de Seniores) to trzecia najwyższa klasa rozgrywek piłkarskich w Portugalii. Po reorganizacji rozgrywek w sezonie 2013-14 uczestniczy w niej 80 drużyn podzielonych w pierwszej fazie rozgrywek na 8 grup. Dwie najlepsze drużyny z każdej grupy awansują do drugiej fazy rozgrywek, zaś pozostałe walczą o utrzymanie w swoich grupach.
W drugiej fazie drużyny zostają przydzielone do dwóch grup: północnej i południowej. Zwycięzcy grup awansują do Segunda Liga, zaś drużyny z drugich miejsc walczą o trzecie miejsce także gwarantujące awans.
W grupach spadkowych dwie ostatnie drużyny z każdej z nich spadają do Terceira Divisão.
Pierwszym zwycięzcą rozgrywek został zespół SC Freamunde, który w wielkim finale wygrał z Clube Oriental de Lisboa 3-2.

</doc>
<doc id="2852015" url="https://pl.wikipedia.org/wiki?curid=2852015" title="Jorman Aguilar">
Jorman Aguilar

Jorman Israel Aguilar Bustamante (ur. 11 września 1994 w mieście Panama) – panamski piłkarz występujący na pozycji napastnika, obecnie zawodnik słoweńskiej Goricy.
Kariera klubowa.
Aguilar pochodzi ze stołecznego miasta Panama i w piłkę zaczynał grać jako czterolatek w szkółce juniorskiej Sportingu San Miguelito. W 2008 roku, kiedy miał trzynaście lat, podczas meczu z Alianzą w mistrzostwach Panamy U-15, doznał podwójnego złamania kości strzałkowej w prawej nodze, przez co musiał pauzować przez ponad pół roku. Sporting nie zainteresował się sytuacją zawodnika, wobec czego koszty leczenia musiała opłacić jego rodzina. Pomoc w rekonwalescencji zaoferował wówczas Jair Palacios, trener drugoligowego Río Abajo FC, do którego niebawem przeniósł się Aguilar.
W sezonie 2011/2012 Aguilar awansował z Río Abajo do najwyższej klasy rozgrywkowej. W Liga Panameña de Fútbol zadebiutował za kadencji szkoleniowca Rubéna Guevary, 5 sierpnia 2012 w wygranym 1:0 meczu z Chorrillo, w którym zdobył również premierowego gola w pierwszej lidze. Trzy dni później strzelił cztery bramki w wygranej 5:2 konfrontacji z Árabe Unido, wpisując się do historii jako jeden z nielicznych graczy w historii rozgrywek, którym udało się dokonać tego czynu. Już w swoim debiutanckim sezonie Apertura 2012, w wieku zaledwie osiemnastu lat, został królem strzelców ligi panamskiej, zdobywając dziesięć bramek w osiemnastu spotkaniach. Jego drużyna zajęła natomiast sensacyjne pierwsze miejsce w tabeli, lecz w decydującej o mistrzostwie fazie play-off odpadła w półfinale. Jego dobre występy zaowocowały zainteresowaniem ze strony drużyn z Australii, Słowacji, Kolumbii, Portugalii, Włoch i Stanów Zjednoczonych. Z końcem grudnia 2012 wygasł jego kontrakt z Río Abajo.
Na początku 2013 roku Aguilar przebywał na testach w hiszpańskim RCD Espanyol z Barcelony, a zainteresowanie jego zatrudnieniem przejawiały również zespoły takie jak KRC Genk i SSC Napoli. Ostatecznie w marcu 2013 Aguilar podpisał czteroletni kontrakt z włoską drużyną Parma FC, zostając piątym Panamczykiem w historii ligi włoskiej. Procent sumy z jego kolejnego transferu zagwarantował sobie jego były klub, Río Abajo. W maju zaczął trenować z pierwszą drużyną Parmy, jednak trzy miesiące później, po wcześniejszych testach, razem z kilkoma kolegami klubowymi został wypożyczony do słoweńskiego ND Gorica. W 1. SNL zadebiutował 27 lipca 2013 w przegranym 1:2 meczu z Domžale.
Kariera reprezentacyjna.
W lutym 2011 Aguilar został powołany do reprezentacji Panamy U-17 na Młodzieżowe Mistrzostwa Ameryki Północnej, po uprzednich występach w udanych kwalifikacjach do tego turnieju. We właściwych rozgrywkach pięciokrotnie pojawiał się na jamajskich boiskach, nie zdobywając bramki, a jego drużyna narodowa zajęła trzecie miejsce. Dzięki temu młodzi Panamczycy awansowali na Mistrzostwa Świata U-17 w Meksyku, rozgrywane w tym samym roku. Na juniorskim mundialu był podstawowym piłkarzem reprezentacji i wystąpił we wszystkich czterech konfrontacjach. Zdobył również jedyne dwa gole dla swojego zespołu – w fazie grupowej z Burkina Faso (1:0), dzięki któremu Panama po raz pierwszy w historii wygrała mecz na mistrzostwach świata w kategorii wiekowej U-17, a także z Ekwadorem (1:2), kiedy to zanotował trafienie bezpośrednim strzałem z rzutu wolnego. Panamczycy ostatecznie zakończyli swój udział w mundialu na 1/8 finału, ulegając gospodarzowi i późniejszemu triumfatorowi turnieju, Meksykowi (0:2).
W lipcu 2012 Aguilar w barwach reprezentacji Panamy U-20 wziął udział w zakończonych powodzeniem eliminacjach do Młodzieżowych Mistrzostw Ameryki Północnej.
Styl gry.
Aguilar jest silnym, lewonożnym i utalentowanym graczem, prezentującym elegancki styl gry. Dobrze gra w powietrzu, posiada również mocny strzał z dystansu. Z krajowych piłkarzy wzoruje się na Luisie Tejadzie, a z zagranicznych na Cristiano Ronaldo. Jest porównywany do Edinsona Cavaniego.
Życie prywatne.
Aguilar jest synem Benigno Aguilara i Zobeidy Bustamante, posiada pięciu starszych braci. Studiował na Colegio Bilingüe Cerro Viento. Jest kibicem Realu Madryt.

</doc>
<doc id="2852016" url="https://pl.wikipedia.org/wiki?curid=2852016" title="Lola MB-01">
Lola MB-01



</doc>
<doc id="2852017" url="https://pl.wikipedia.org/wiki?curid=2852017" title="Parafia Chrystusa Króla w Kluczborku">
Parafia Chrystusa Króla w Kluczborku



</doc>
<doc id="2852018" url="https://pl.wikipedia.org/wiki?curid=2852018" title="Haifaa al-Mansour">
Haifaa al-Mansour

Haifaa al-Mansour (ur. 10 sierpnia 1974) – saudyjska reżyserka filmowa i feministka. Pierwsza kobieta-reżyserka w Arabii Saudyjskiej.
Życiorys.
Zrobiła licencjat z literatury na Amerykańskim Uniwersytecie w Kairze, zdobyła tytuł magistra z reżyserii i studiów filmowych na Uniwersytecie w Sydney. 
Jej film dokumentalny "Kobiety bez cieni" (2005) zdobył międzynarodowe nagrody. Z kolei "Dziewczynka w trampkach" (2012) zdobyła uznanie na festiwalach w Wenecji i Londynie.
Haifaa al-Mansour w swoich filmach porusza tematy tabu: tolerancję, niebezpieczeństwa fundamentalizmu religijnego, potrzebę krytycznej oceny tradycyjnej kultury.
Zasiadała w jury sekcji „Un Certain Regard” na 68. MFF w Cannes (2015).

</doc>
<doc id="2852019" url="https://pl.wikipedia.org/wiki?curid=2852019" title="Al-Hakim bi-Amr Allah">
Al-Hakim bi-Amr Allah

Abu Ali Mansur Ibn al-Aziz bi-Allah Nizar, nazywany Al-Hakim bi-Amr Allah (ar. الحاكم بأمر الله, trl. Al-Ḥākim bi-Amr Allāh; ur. 13 sierpnia 985, zm. 13 lutego 1021) – kalif fatymidzki.
Życiorys.
Był znany z odbieranych jako dowód niezrównoważenia zachowań, w tym z uporczywej walki ze spożywaniem alkoholu. Za jego panowania chrześcijanie przeżyli okres prześladowań religijnych. W 1012-3 roku Al-Hakim wydał rozkaz zniszczenia wszystkich kościołów w swoim państwie, który to rozkaz, z pojedynczymi wyjątkami, wykonano. Już wcześniej, w 1009 roku, rozkazał zburzyć Bazylikę Grobu Świętego. Prześladował również Żydów oraz kazał przeklinać postacie szanowane przez sunnitów. Później złagodził politykę względem innych religii i wyznań. W 1013 roku zezwolił na emigrację chrześcijan i Żydów do Bizancjum, a pod sam koniec życia zezwolił na chrześcijańskie praktyki religijne i na odbudowę kościołów i klasztorów, którym zwrócił większość majątków. Zezwolił nawet na powrót do oryginalnej religii tym chrześcijanom i Żydom, którzy przeszli wcześniej na islam. Al-Hakim zniknął w roku 1021 (prawdopodobnie padł ofiarą zamachu), co dało początek twierdzeniom, że jako Bóg zniechęcił się do świata i postanowił z niego wycofać. Za jego życia i bezpośrednio po jego śmierci (od około 1017-8 roku) powstała przypisująca mu wyjątkowe znaczenie religia druzów.

</doc>
<doc id="2852021" url="https://pl.wikipedia.org/wiki?curid=2852021" title="Krzysztof Bochenek">
Krzysztof Bochenek

Krzysztof Bochenek (ur. 13 listopada 1960 w Tychach) – polski aktor, od 1982 aktor Teatru „Bagatela” im. Tadeusza Boya-Żeleńskiego w Krakowie.
Życiorys.
Ukończył studia na PWST w Krakowie w 1983 (dyplom 1984). Jest laureatem XII Przeglądu Piosenki Aktorskiej we Wrocławiu (1991) i Konkursu Piosenki Francuskiej w Brwinowie. Od 1982 współpracuje z Teatrem Bagatela, czasami będąc również asystentem reżysera przy spektaklach.

</doc>
<doc id="2852025" url="https://pl.wikipedia.org/wiki?curid=2852025" title="Franciszek Węgleński (minister)">
Franciszek Węgleński (minister)

Franciszek Szreniawa-Węgleński (ur. w 1766, zm. 10 maja 1820 roku) – polski ziemianin, adwokat, minister sprawiedliwości w Radzie Administracyjnej Królestwa Kongresowego.
Życiorys.
Studiował prawo na Akademii Zamojskiej. Był członkiem palestry lubelskiej, a następnie był wziętym adwokatem lwowskim. "„Należał do najzdolniejszych adwokatów, gładki był w obejściu, dowcipny, wesoły, wszędzie, nawet do cesarza trafić umiejący, więc też wkrótce doszedł do wielkiego majątku”".
Był masonem, członkiem loży „Doskonała równość”, z której wyszło lwowskie „Towarzystwo patryotycznych polityków" (w którego kierownictwie był Węgleński), którego organem stał się Dziennik Patriotycznych Polityków.
W grudniu 1792 roku wszedł we Lwowie w skład komitetu ds. zebrania środków w celu ufundowania korpusu ochotników na pograniczu Wołynia dla obrony Rzeczypospolitej. W 1809 roku przeniósł się do Warszawy, wstąpił w służbę Księstwa Warszawskiego, był komisarzem rządowym „do urządzenia powracających departamentów w Galicji”, następnie sędzią najwyższej instancji.
W 1818 roku był już senatorem-kasztelanem, a w roku 1819 objął po Walentym Sobolewskim tekę ministerstwa sprawiedliwości w Radzie Administracyjnej Królestwa Kongresowego, "„zostawiając na tym stanowisku po sobie pamięć człowieka uczciwego i energicznego, podczas gdy we Lwowie długo jeszcze opowiadano kawały, na jakie brał sędziów i sądownictwo austriackie, o ile mu chodziło o wygranie jakiejś sprawy”".
Odznaczony Orderem Świętego Stanisława I klasy w 1820 roku i II klasy w 1818 roku.
Zmarł w 1820 roku. Został pochowany na cmentarzu Kapucynów w Warszawie.
Życie rodzinne.
Bratem Franciszka był Jan Węgleński – minister skarbu za Księstwa Warszawskiego i Królestwa Polskiego.
Franciszek Węgleński kupił pod Lwowem majątek, wybudował w nim pałacyk, "„urządził prawdziwe tusculum, (...) nazwał Pohulanką i hulał tam razem z całym Iwowskim towarzystwem do upadłego”". W 1820 roku Pohulankę odwiedził i opisywał Julian Ursyn Niemcewicz.

</doc>
<doc id="2852026" url="https://pl.wikipedia.org/wiki?curid=2852026" title="Instytut Historii Uniwersytetu Zielonogórskiego">
Instytut Historii Uniwersytetu Zielonogórskiego

Instytut Historii Uniwersytetu Zielonogórskiego (IH UZ) – jednostka dydaktyczno-naukowa należąca do struktur Wydziału Humanistycznego Uniwersytetu Zielonogórskiego. Dzieli się na 8 zakładów i 1 pracownię naukową. Posiada uprawnienia do nadawania stopni naukowych doktora i doktora habilitowanego oraz wnioskowania o nadanie tytułu naukowego profesora. Prowadzi działalność dydaktyczną i badawczą związaną z historią polityczną, społeczną i gospodarczą w jej poszczególnych epokach i różnych aspektach. Instytut oferuje studia na kierunku historia o specjalnościach: nauczycielska oraz zarządzanie informacją i dokumentacją. Aktualnie na instytucie kształci się studentów w trybie dziennym i zaocznym. Instytut wydaje własne czasopisma: "Studia Zachodnie", "In Gremium", "Studia Epigraficzne" i "Zielonogórskie Studia Łużyckie". Siedzibą instytutu jest główny gmach Uniwersytetu Zielonogórskiego, powstały w latach 70. XX wieku na potrzeby powstającej wówczas Wyższej Szkoły Pedagogicznej w Zielonej Górze, mieszczący się przy al. Wojska Polskiego 69.
Instytut powstał w 1983 roku z przekształcenia dotychczasowego Zakładu Historii, którego twórcami byli naukowcy przybyli w znacznej części z Uniwersytetu im. Adama Mickiewicza w Poznaniu i Wyższej Szkoły Pedagogicznej w Krakowie. Pracownicy naukowi instytutu zajmowali też często najważniejsze stanowiska w hierarchii uczelnianej – rektorów: Hieronim Szczegóła (1971–1975, 1981–1984 i 1996–1999), Jan Wąsicki (1975–1981), Kazimierz Bartkiewicz (1984–1990), Marian Eckert (1987–1990) i Czesław Osękowski (2005–2012), Wojciech Strzyżewski (od 2012). Instytut od samego początku afiliowany był przy Wydziale Humanistycznym.
Instytut zatrudnia 28 pracowników naukowo-dydaktycznych, w tym 5 na stanowisku profesora zwyczajnego, 7 ze stopniem naukowym doktora habilitowanego na stanowisku profesora nadzwyczajnego, 2 na stanowisku adiunkta z habilitacją, 13 na stanowisku adiunkta ze stopniem naukowym doktora oraz 1 asystenta.
Adres.
Instytut Historii
Uniwersytetu Zielonogórskiego
al. Wojska Polskiego 69
65–762 Zielona Góra
Historia.
Początki dzisiejszego instytutu związane są z przekształceniem w 1973 roku Wyższej Szkoły Nauczycielskiej w Wyższą Szkołę Pedagogiczną w Zielonej Górze. Wtedy to też uruchomiono na Wydziale Humanistycznym magisterskie studia historyczne. Pierwszy rok studiów dziennych rozpoczęło wówczas 33 studentów, zaś studiów zaocznych 201. W latach następnych utrzymywała się liczba studentów zaocznych i szybko rosła liczba studentów dziennych, także w 1974 roku studia rozpoczęło 66 osób, a dwa lata później blisko 150. W 1983 roku dokonano przekształcenia dotychczasowego Zakładu Historii w Instytut Historii.
Kierunki kształcenia.
Instytut kształci studentów na kierunku historia oraz europeistyka w ramach studiów studiów pierwszego stopnia, trwających 3 lata, po których ukończeniu otrzymuje się tytuł zawodowy licencjata. Ich absolwenci mogą kontynuować studia w ramach studiów drugiego stopnia, trwających 2 lata, dających możliwość uzyskania tytułu magistra. Do wyboru są następujące specjalizacje:
Instytut prowadzi również następujące studia podyplomowe:
Ponadto instytut oferuje studia doktoranckie (trzeciego stopnia), trwające 4 lata, po których ukończeniu oraz napisaniu i obronie pracy doktorskiej absolwenci uzyskują stopień naukowy doktora.
Kierunki działalności.
Instytut Historii Uniwersytetu Zielonogórskiego prowadzi badania naukowe dotyczące następującej tematyki:

</doc>
<doc id="2852027" url="https://pl.wikipedia.org/wiki?curid=2852027" title="Witalij Kopyłenko">
Witalij Kopyłenko

Witalij Kopyłenko (ukr. Віталій Копиленко; ur. 1 lutego 1984 w Kijowie) – ukraiński bokser kategorii średniej.
Kariera zawodowa.
Jako zawodowiec Kopyłenko zadebiutował 2 lutego 2008 roku, pokonując przez TKO w 1 rundzie rodaka Arnolda Owusu.
Do końca 2011 roku pokonał 17 zawodników, jednak byli to łatwiejsi rywale, nic nie wnoszący do rekordu Ukraińca.
17 marca 2012 roku zmierzył się z niepokonanym Wasylem Tarabarowem (22-0-1), o wakujący pas WBFed Inter-Continental w wadze średniej. Kopyłenko zwyciężył w 4 rundzie, gdy Tarabarow został poddany przez narożnik na skutek kontuzji.
14 lipca 2012 roku jego rywalem był Portugalczyk Vitor Sa (27-7), a stawką walki było mistrzostwo świata WBFed w wadze średniej. Kopyłenko wygrał przez nokaut w 3 rundzie, zostając nowym mistrzem.

</doc>
<doc id="2852031" url="https://pl.wikipedia.org/wiki?curid=2852031" title="Joanna Magdalena z Saksonii-Altenburg">
Joanna Magdalena z Saksonii-Altenburg

Johanna Magdalene (ur. 14 stycznia 1656 w Altenburgu, zm. 22 stycznia 1686 w Weißenfels) – księżniczka Saksonii-Altenburg, od śmierci teścia księcia Augusta 4 czerwca 1680 księżna Saksonii-Weißenfels. Pochodziła z rodu Wettynów.
Urodziła się jako córka księcia Saksonii-Altenburg Fryderyka Wilhelma II i jego żony księżnej Magdaleny Sybilli.
25 października 1671 w Altenburgu poślubiła przyszłego księcia Saksonii-Weißenfels Jana Adolfa I. Para miała jedenaścioro dzieci:

</doc>
<doc id="2852038" url="https://pl.wikipedia.org/wiki?curid=2852038" title="Widok Toledo z planem">
Widok Toledo z planem

Widok Toledo z planem (hisz. "Vista de Toledo") – obraz El Greca przedstawiający panoramę miasta Toledo znajdujący się obecnie w "Casa y Museo de El Greco" w Toledo.
Pod koniec XVI wieku Toledo było religijnym i świeckim centrum chrześcijańskiej Hiszpanii. W 1570 roku rozpoczęła się wielka przebudowa miasta. Głównym celem była przebudowa głównego rynku "Plaza de Zocodover" oraz budowa nowego systemu wodociągów. W tym samym czasie w mieście żył i tworzył El Greco. W 1597 roku zaczął malować "Widok Toledo" by nawiązać w nim do tradycyjnego wizerunku miasta, jak i nowych przemian. Przedstawienie widoku miasta jako samodzielnego tematu malarskiego było nowatorskim zabiegiem w epoce El Greca. Pierwszy obraz pt. "Widok Toledo" stworzył w 1610 roku.
Opis obrazu.
Około 1614 roku El Greco stworzył drugi widok miasta Toledo. Jest to wizja miasta oparta na jego rzeczywistym opisie, lecz w swojej kompozycji dokonał kilku zmian. W komentarzu do obrazu mówił: Tym razem El Greco przedstawił pełną panoramę miasta. Z prawej strony młody mężczyzna trzyma dodatkowo mapę, która może służyć do korygowania widoku. Po lewej stronie siedzi chłopiec z dzbanem, z którego wylewa się woda. Jest to personifikacja rzeki Tag. Nad miastem unosi się postać Madonny wręczającej ornat św. Ildefonsowi, patronowi miasta. W centralnej części, na białym obłoku widoczny jest budynek szpitalny pod wezwaniem św. Jana Chrzciciela, którego zarządcą był Pedro Salazar de Mendoza, pierwszy właściciel obu obrazów z widokiem Toledo. Obraz utrzymany jest w tonacji błękitu i zieleni.
Panoramę miasta Toledo El Greco umieścił również na kilku innych obrazach, takich jak: "Ukrzyżowanie", "Laokoon" i "Święty Marcin z żebrakiem". W 1599 roku stworzył dekoracje dla kaplicy św. Józefa w Toledo, gdzie na centralnym obrazie ołtarzowym widnieje "Św. Józef z dzieciątkiem Jezus", w tle, widać niemal taki sam pejzaż miasta jak w starszej wersji obrazu z Museo de El Greco.

</doc>
<doc id="2852041" url="https://pl.wikipedia.org/wiki?curid=2852041" title="Edward Odell">
Edward Odell

Edward Wilfred Odell, Jr. (ur. 15 marca 1947 nieopodal Pleasantville w stanie Nowy Jork, zm. 9 stycznia 2013 w Houston w Teksasie) – amerykański matematyk, profesor, zajmujący się teorią przestrzeni Banacha. Od jego nazwiska pochodzi nazwa twierdzenia Eltona-Odella.
Życiorys.
W 1975 obronił na MIT rozprawę doktorską napisaną pod kierunkiem W. B. Johnsona pt. "Some Results on Lp Spaces". Od 1977 pracował w University of Texas at Austin. Autor 84 publikacji naukowych.

</doc>
<doc id="2852043" url="https://pl.wikipedia.org/wiki?curid=2852043" title="Brodowo-Dębówka">
Brodowo-Dębówka

Brodowo-Dębówka – przysiółek, część wsi Brodowo w Polsce położona w województwie mazowieckim, w powiecie pułtuskim, w gminie Świercze.
Wieś wchodzi w skład sołectwa sołectwo Brodowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="2852045" url="https://pl.wikipedia.org/wiki?curid=2852045" title="Stela (imię)">
Stela (imię)



</doc>
<doc id="2852051" url="https://pl.wikipedia.org/wiki?curid=2852051" title="Malice (województwo mazowieckie)">
Malice (województwo mazowieckie)

Malice – przysiółek, część wsi Bruliny położona w Polsce, w województwie mazowieckim, w powiecie pułtuskim, w gminie Świercze, sołectwo Bruliny.
W latach 1975–1998 miejscowość administracyjnie należała do województwa ciechanowskiego.

</doc>
<doc id="2852052" url="https://pl.wikipedia.org/wiki?curid=2852052" title="Siniary">
Siniary

Siniary – przysiółek, część wsi Bruliny położona w Polsce, w województwie mazowieckim, w powiecie pułtuskim, w gminie Świercze, sołectwo Bruliny.
W latach 1975–1998 miejscowość administracyjnie należała do województwa ciechanowskiego.

</doc>
<doc id="2852054" url="https://pl.wikipedia.org/wiki?curid=2852054" title="Włodzimierz Dmytryszyn">
Włodzimierz Dmytryszyn

Włodzimierz Dmytryszyn (ur. 1905 w Krakowie, zm. 1992 w Katowicach) – polski malarz.
Życiorys.
W czasach gimnazjalnych walczył jako ochotnik w III powstaniu śląskim. Studiował na Akademii Sztuk Pięknych w Krakowie w pracowniach Władysława Jarockiego i Fryderyka Pautscha, a następnie kontynuował naukę w Studium Kształcenia Nauczyli Rysunku przy warszawskiej Akademii Sztuk Pięknych. Po zakończeniu studiów pracował w szkołach rysunku i malarstwa, podczas okupacji hitlerowskiej przebywał w Palestynie i Południowej Afryce. Tworzył pejzaże, sceny rodzajowe i martwe natury, posługiwał się techniką olejną stosując szeroką gamę kolorów. Poza krajem wystawiał na Węgrzech, w Egipcie, Południowej Afryce i Jugosławii.

</doc>
<doc id="2852055" url="https://pl.wikipedia.org/wiki?curid=2852055" title="Chmielewko">
Chmielewko

Miejscowości w Polsce

</doc>
<doc id="2852058" url="https://pl.wikipedia.org/wiki?curid=2852058" title="Chmielewko (powiat pułtuski)">
Chmielewko (powiat pułtuski)

Chmielewko – przysiółek, część wsi Chmielewo położony w Polsce, w województwie mazowieckim, w powiecie pułtuskim, w gminie Świercze.
Wieś wchodzi w skład sołectwa Chmielewo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="2852059" url="https://pl.wikipedia.org/wiki?curid=2852059" title="Kościół Chrystusa Króla w Ostrzeszowie">
Kościół Chrystusa Króla w Ostrzeszowie

Kościół Chrystusa Króla w Ostrzeszowie – rzymskokatolicki kościół parafialny w mieście Ostrzeszów, w województwie wielkopolskim. Należy do dekanatu Ostrzeszów. Mieści się przy ulicy Zamkowej.
Świątynia została zbudowana jako kościół ewangelicki w 1861 roku. Wzniesiono ją w stylu neogotyckim przez istniejącą w mieście gminę ewangelicką. Kościół budowano przez 2 lata. Budowla służyła protestantom przez 84 lata do stycznia 1945. W okresie II Rzeczypospolitej kościół był we władaniu parafii należącej do superintendentury Ostrzeszów Ewangelickiego Kościoła Unijnego.
Po przejęciu świątyni przez Kościół rzymskokatolicki zostały zmniejszone chóry, żeby można było zamontować dwa boczne ołtarze. W prezbiterium był umieszczony obraz, a z lewej strony ambona-kazalnica. Na ścianie kościoła jest umieszczona tablica poświęcona św. Maksymilianowi Kolbemu, który był więziony w mieście w 1939.

</doc>
<doc id="2852061" url="https://pl.wikipedia.org/wiki?curid=2852061" title="Masters Snooker 2013">
Masters Snooker 2013

Masters 2013 − nierankingowy turniej snookerowy, rozegrany został w Alexandra Palace w Londynie (Anglia) w dniach 13-20 stycznia 2013 roku.
Obrońcą tytułu był Australijczyk Neil Robertson, który w finale przegrał z Anglikiem Markiem Selby.
Nagrody.
Zwycięzca: 175 000 £
II Miejsce: 85 000 £
Półfinalista: 40 000 £
Ćwierćfinalista: 20 000 £
Ostatnia 16: 9 000 £
Najwyższy break turnieju: 8 000 £
Łączna pula nagród: 500 000 £

</doc>
<doc id="2852063" url="https://pl.wikipedia.org/wiki?curid=2852063" title="Płytnica (dopływ Gwdy)">
Płytnica (dopływ Gwdy)



</doc>
<doc id="2852064" url="https://pl.wikipedia.org/wiki?curid=2852064" title="3 Batalion Piechoty Zmotoryzowanej">
3 Batalion Piechoty Zmotoryzowanej

3 batalion piechoty zmotoryzowanej (3 bpzmot) – pododdział wojsk zmechanizowanych podporządkowany dowódcy 12 Brygady Zmechanizowanej.
Historia.
Batalion został utworzony w 1996 roku i funkcjonował w strukturze 12 BZ jako 1 batalion zmechanizowany. W latach 2000-2006 wydzielony został do służby w Wielonarodowej Brygadzie Szybkiego Rozwinięcia SHIRBRIG.
W związku ze zmianami organizacyjnymi 12 Brygady Zmechanizowanej pododdział w roku 2006 zmienił nazwę na 2 batalion zmechanizowany. 
Po kolejnych zmianach w strukturze brygady w 2008 roku po raz kolejny zmienił nazwę na 3 batalion piechoty zmotoryzowanej. 
Batalion składa się z pododdziałów zmechanizowanych, zmotoryzowanych, wsparcia, dowodzenia oraz logistycznych. W skład batalionu wchodzi jedna kompania wyposażona w kołowe transportery opancerzone "Rosomak" (zamiast kompanii BWP-1).
Tradycje.
Decyzją Nr 251/MON z dnia 20 sierpnia 2012 roku ustanowiono, że 3 batalion piechoty zmotoryzowanej 12 Brygady Zmechanizowanej im. gen. broni Józefa Hallera przejmuje i z honorem kultywuje dziedzictwo tradycji:

</doc>
<doc id="2852066" url="https://pl.wikipedia.org/wiki?curid=2852066" title="Jan Węgleński">
Jan Węgleński

Jan Węgleński (ur. ok. 1765, zm. w 1835) – polski ziemianin, adwokat, minister skarbu w Księstwie Warszawskim i w Królestwie Kongresowym, członek Rady Ogólnej Komisji Rządowej Wyznań Religijnych i Oświecenia Publicznego w 1830 roku, członek Izby Najwyższej Wojennej i Administracji Publicznej w 1806 roku, kawaler Orderu Orła Białego.
Życiorys.
Ukończył prawo na Akademii Zamojskiej. W latach 80. XVIII wieku był członkiem palestry lubelskiej.
Po przeniesieniu do Warszawy został ministrem przychodów i skarbu w rządzie Stanisława Kostki Potockiego w okresie od 13 lipca 1809 do 30 września 1810 roku. Do 1811 roku był członkiem Sądu Kasacyjnego.
W 1809 roku był jednym z pomysłodawców i fundatorów oraz darczyńcą kamienia węgielnego pomnika Mikołaja Kopernika w Toruniu. W 1812 roku jako członek Towarzystwa Królewskiego Gospodarczo-Rolniczego przystąpił do Konfederacji Generalnej Królestwa Polskiego. W latach 1816–1818 był prezesem Izby Obrachunkowej. W latach 1818–1821 był ponownie ministrem przychodu i skarbu, już w Królestwie Kongresowym (przed Franciszkiem Ksawerym Druckim Lubeckim), później, od 1825 roku był ministrem stanu. Był członkiem Rady Administracyjnej i Rady Stanu, członkiem Rady Ogólnej Komisji Rządowej Wyznań Religijnych i Oświecenia Publicznego (w 1830 roku).
Należały do niego m.in. dobra w Świdnikach (gmina Miączyn). W 1826 roku ufundował cerkiew greckokatolicką w Miączynie. Była to duża świątynia murowana z zakrystią i dwuspadowym dachem (w 1918 roku zamieniono ją na kościół katolicki). Węgleński ofiarował także ziemię na miączyński cmentarz parafialny. 
Był kawalerem Orderu Orła Białego.
Po śmierci został pochowany na cmentarzu parafialnym parafii św. Michała w Miączynie, mimo innej wiary, wtedy cmentarz był greckokatolicki. Na cmentarzu znajduje się jego pomnik: okazały krzyż kamienny z napisem "„Ceniąc cnotę chłopka polskiego, żądał aby ciało w pośród wieyskiego jego włości smętarza spoczywało”".
Życie rodzinne.
Bratem Jana był Franciszek Węgleński – minister sprawiedliwości w Radzie Administracyjnej Królestwa Kongresowego.
Przypisy.
 

</doc>
<doc id="2852067" url="https://pl.wikipedia.org/wiki?curid=2852067" title="Śmietanki">
Śmietanki



</doc>
<doc id="2852068" url="https://pl.wikipedia.org/wiki?curid=2852068" title="Edward Gal">
Edward Gal

Edward Gal (ur. 4 marca 1970 w Rheden) – holenderski dresażysta.
Kariera.
Gal rozpoczął karierę jeździecką w wieku 14. Pod koniec lat 90. zaczął odnosić pierwsze sukcesy rangi międzynarodowej, a w 2005 r. zdobył drużynowo srebrny medal na Mistrzostwach Europy w jeździectwie w Hagen.
W grudniu 2009 r., podczas czwartych Mistrzostw Świata FEI Dressage Cup w Olympia w Londynie, pobił własny rekord świata w GP Freestyle do 92,30%.
Życie prywatne.
Gal jest w długotrwałym związku z kolegą z drużyny Hansem Peterem Minderhoudem.

</doc>
<doc id="2852069" url="https://pl.wikipedia.org/wiki?curid=2852069" title="Śmietanki (powiat pułtuski)">
Śmietanki (powiat pułtuski)

Śmietanki – przysiółek część wsi Kościesze położony w Polsce, w województwie mazowieckim, w powiecie pułtuskim, w gminie Świercze, sołectwo Kościesze.
W latach 1975–1998 miejscowość administracyjnie należała do województwa ciechanowskiego.

</doc>
<doc id="2852070" url="https://pl.wikipedia.org/wiki?curid=2852070" title="Jabłeczniki">
Jabłeczniki

Jabłeczniki – przysiółek, część wsi Ostrzeniewo położony w Polsce, w województwie mazowieckim, w powiecie pułtuskim, w gminie Świercze, sołectwo Ostrzeniewo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="2852073" url="https://pl.wikipedia.org/wiki?curid=2852073" title="Sound City (film)">
Sound City (film)

Sound City – film dokumentalny, którego reżyserem jest Dave Grohl. Film opowiada o znanym, nieistniejącym już, studiu muzycznym, o nazwie Sound City Studios, które mieściło się w Los Angeles. Premiera filmu odbyła się na Sundance Film Festival w lutym 2013 roku. W tym samym czasie został on udostępniony w internecie.
Inspiracja.
Zespół Nirvana, którego perkusistą był Dave Grohl, nagrał w Sound City Studios przełomowy album o tytule "Nevermind". Grohl wykupił ze studia (które upadło w 2011 roku) między innymi rzadko spotykany, analogowy mikser. Zdobyte przedmioty zainspirowały go do nakręcenia dokumentalnego filmu o tym studiu.
Soundtrack.
Na liście z muzyką do filmu znajdziemy specjalny utwór o tytule "Cut Me Some Slack", którego autorami są: Dave Grohl, Paul McCartney, oraz ich byli koledzy z zespołu Krist Novoselic i Pat Smear.
Lista utworów:

</doc>
<doc id="2852075" url="https://pl.wikipedia.org/wiki?curid=2852075" title="Kordyszewo">
Kordyszewo

Kordyszewo – wieś w Polsce położona w województwie kujawsko-pomorskim, w powiecie rypińskim, w gminie Rogowo.
W latach 1975–1998 miejscowość administracyjnie należała do województwa włocławskiego.

</doc>
<doc id="2852076" url="https://pl.wikipedia.org/wiki?curid=2852076" title="Kameralny Chór Uniwersytetu Medycznego we Wrocławiu">
Kameralny Chór Uniwersytetu Medycznego we Wrocławiu



</doc>
<doc id="2852078" url="https://pl.wikipedia.org/wiki?curid=2852078" title="Korzeniewo (województwo kujawsko-pomorskie)">
Korzeniewo (województwo kujawsko-pomorskie)

Korzeniewo – wieś w Polsce położona w województwie kujawsko-pomorskim, w powiecie rypińskim, w gminie Rogowo.
W latach 1975–1998 miejscowość administracyjnie należała do województwa włocławskiego.

</doc>
<doc id="2852080" url="https://pl.wikipedia.org/wiki?curid=2852080" title="Australian Open 2013 (kwalifikacje gry pojedynczej mężczyzn)">
Australian Open 2013 (kwalifikacje gry pojedynczej mężczyzn)

Australian Open 2013 - kwalifikacje gry pojedynczej mężczyzn – kwalifikacje do zawodów singlowych mężczyzn, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce między 9-12 stycznia na kortach Melbourne Park w Melbourne.

</doc>
<doc id="2852084" url="https://pl.wikipedia.org/wiki?curid=2852084" title="Elektroniczne babcie">
Elektroniczne babcie

Elektroniczne babcie (tytuł oryg. "Babičky dobíjejte přesně!") – czechosłowacki horror komediowy z gatunku science fiction z 1984 roku w reżyserii Ladislava Rychmana.
Światowa premiera filmu miała miejsce 1 czerwca 1984 roku.
Opis fabuły.
Tajemnicza firma o nazwie Biotex wprowadza na rynek specjalne roboty, przyobleczone w postaci sympatycznych babć. Ich zadaniem jest ułatwienie życia zapracowanym czeskim rodzinom. Babcie wykonują wszelakie prace domowe, piorą, sprzątają i gotują obiady, a wieczorem trzeba je podłączyć do prądu, żeby mogły naładować akumulatory.

</doc>
<doc id="2852087" url="https://pl.wikipedia.org/wiki?curid=2852087" title="Appeal To Reason">
Appeal To Reason



</doc>
<doc id="2852088" url="https://pl.wikipedia.org/wiki?curid=2852088" title="Galium boreale">
Galium boreale



</doc>
<doc id="2852089" url="https://pl.wikipedia.org/wiki?curid=2852089" title="Frank Capp">
Frank Capp

Frank Capp (ur. 20 sierpnia 1931 w Worcester, zm. 12 września 2017) – amerykański perkusista jazzowy.
Życiorys.
Uczęszczał do Berklee College of Music w Bostonie. W 1952 zastąpił Shelly'ego Manne'a w orkiestrze Stana Kentona. Potem grał w zespole Neala Heftiego. Utworzył też niewielki zespół składający się z kilku muzyków, wraz z którymi akompaniował w trasach koncertowych takim wokalistom jak Ella Fitzgerald, Tony Bennett czy Peggy Lee. Jako perkusista współpracował z orkiestrami prowadzonymi przez Billy'ego Maya i Harry'ego Jamesa.
Niemal dwie dekady (w latach 50. i 60. XX w.) zajmował się również nagrywaniem muzyki dla potrzeb filmu i telewizji.
W 1975 wraz z pianistą Natem Pierce'em utworzył i prowadził popularny big-band nazwany Capp-Pierce Juggernaut, dla którego wzorem było brzmienie orkiestry Counta Basiego.

</doc>
<doc id="2852090" url="https://pl.wikipedia.org/wiki?curid=2852090" title="Universidade Federal de Minas Gerais">
Universidade Federal de Minas Gerais

Universidade Federal de Minas Gerais powstał w 7 września 1927 jako "Universidade de Minas Gerais" w Belo Horizonte w stanie Minas Gerais. 
Obecnie na uniwersytecie studiuje około 50 tys. osób.

</doc>
<doc id="2852092" url="https://pl.wikipedia.org/wiki?curid=2852092" title="Universidade Federal da Bahia">
Universidade Federal da Bahia

Universidade Federal da Bahia powstał w 8 kwietnia 1946 jako "Universidade da Bahia" w Salvador w stanie Bahia.
Obecnie na uniwersytecie studiuje około 30 tys. osób.

</doc>
<doc id="2852093" url="https://pl.wikipedia.org/wiki?curid=2852093" title="Universidade Estadual de Feira de Santana">
Universidade Estadual de Feira de Santana

Universidade Estadual de Feira de Santana (UEFS) – brazylijski uniwersytet w Feira de Santana w stanie Bahia.
Uniwersytet powstał 31 maja 1976 jako "Universidade de Feira de Santana".

</doc>
<doc id="2852094" url="https://pl.wikipedia.org/wiki?curid=2852094" title="Centro Federal de Educação Tecnológica de Minas Gerais">
Centro Federal de Educação Tecnológica de Minas Gerais

Centro Federal de Educação Tecnológica de Minas Gerais powstał 8 września 1910 jako "Escola de Aprendizes Artífices de Minas Gerais" w Belo Horizonte w stanie Minas Gerais.
Obecnie na uniwersytecie studiuje około 13 tys. osób.

</doc>
<doc id="2852095" url="https://pl.wikipedia.org/wiki?curid=2852095" title="UFMG">
UFMG



</doc>
<doc id="2852096" url="https://pl.wikipedia.org/wiki?curid=2852096" title="UFBA">
UFBA



</doc>
<doc id="2852097" url="https://pl.wikipedia.org/wiki?curid=2852097" title="UEFS">
UEFS



</doc>
<doc id="2852098" url="https://pl.wikipedia.org/wiki?curid=2852098" title="Cefet-MG">
Cefet-MG



</doc>
<doc id="2852099" url="https://pl.wikipedia.org/wiki?curid=2852099" title="Centro Federal de Educação Tecnológica Celso Suckow da Fonseca">
Centro Federal de Educação Tecnológica Celso Suckow da Fonseca

Centro Federal de Educação Tecnológica Celso Suckow da Fonseca powstał w 1917 jako "Escola de Aprendizes Artífices do Rio de Janeiro" w Rio de Janeiro (Brazylia).
Obecnie na uniwersytecie studiuje około 9 tys. osób.

</doc>
<doc id="2852100" url="https://pl.wikipedia.org/wiki?curid=2852100" title="Cefet/RJ">
Cefet/RJ



</doc>
<doc id="2852101" url="https://pl.wikipedia.org/wiki?curid=2852101" title="Cefet-RJ">
Cefet-RJ



</doc>
<doc id="2852103" url="https://pl.wikipedia.org/wiki?curid=2852103" title="Wasilij Klemientjew">
Wasilij Klemientjew

Wasilij Fiodorowicz Klemientjew, ros. Василий Федорович Клементьев (ur. w 1890, zm. 2 grudnia 1981 w Buffalo) – rosyjski wojskowy (kapitan), emigracyjny działacz antysowiecki, współpracownik Sonderstab „R”, a następnie szef oddziału zaopatrzenia materiałowo-technicznego sztabu 1 Rosyjskiej Armii Narodowej podczas II wojny światowej.
W 1911 ukończył szkołę wojskową w Wilnie. W stopniu podporucznika służył w 3 Brygadzie Artylerii. Pełnił funkcję adiutanta w sztabie. Brał udział w I wojnie światowej. W lutym 1915 awansował do stopnia kapitana. Był oficerem, a następnie dowódcą 5 Baterii 4 Finlandzkiej Strzeleckiej Brygady Artylerii. W 1917 ukończył oficerskie kursy artyleryjskie w Juriewie, po czym udał się do Nowoczerkaska. Od początku stycznia 1918 służył w 1 Oficerskiej Baterii Artylerii Armii Ochotniczej gen. Antona I. Denikina. W lutym tego roku został wysłany do Moskwy z tajną misją od gen. Ławra G. Korniłowa. W marcu współuczestniczył w utworzeniu Ludowego Związku Obrony Ojczyzny i Wolności. Pod koniec maja pod fałszywym nazwiskiem został aresztowany przez CzeKa. W połowie lipca 1920 wyszedł na wolność, po czym skierowano go do pracy na stanowisku zastępcy księgowego w jednym z moskiewskich banków. Udało mu się przedostać do Mińska, gdzie w październiku tego roku został powtórnie aresztowany. Zbiegł z konwoju do Polski. Odnowił współpracę z Borisem W. Sawinkowem. W listopadzie wszedł w skład Rosyjskiego Komitetu Politycznego. W 1921 był skarbnikiem komisji likwidacyjnej do spraw finansowych zajmującej się internowanymi w Polsce wojskowymi Rosyjskiej Ochotniczej Armii Ludowej gen. Stanisława Bułak-Bałachowicza. W latach 20. pracował w zarządzie do spraw internowanych. Zajmował się twórczością literacką. W II połowie lat 30. współpracował z „zakrytym” sektorem polskiego oddziału Narodowego Związku Nowego Pokolenia (NTSNP), chociaż do niego nie wstąpił. W 1940 zerwał tą współpracę. W latach 1942 i 1943 był współpracownikiem Sonderstab „R”. Pod koniec wojny wchodził w skład 1 Rosyjskiej Armii Narodowej. W stopniu majora pełnił funkcję szefa oddziału zaopatrzenia materiałowo-technicznego sztabu tej formacji wojskowej. W ostatnich dniach wojny wraz z pozostałymi wojskowymi został internowany w Liechtensteinie. Następnie wyjechał do Stanów Zjednoczonych.

</doc>
<doc id="2852110" url="https://pl.wikipedia.org/wiki?curid=2852110" title="Grawitz">
Grawitz

Grawitz:

</doc>
<doc id="2852111" url="https://pl.wikipedia.org/wiki?curid=2852111" title="The Next Day">
The Next Day

The Next Day – dwudziesty siódmy album studyjny Davida Bowiego wydany 8 marca 2013. Jest to pierwszy studyjny album tego artysty z nowym materiałem od wydanego w 2003 albumu "Reality".
Album został zapowiedziany 8 stycznia 2013 w sześćdziesiąte szóste urodziny Bowiego. Pierwszym singlem albumu została piosenka "Where Are We Now?", a drugim "The Stars (Are Out Tonight)". Kilka dni przed oficjalną premierą, album został udostępniony za darmo do odsłuchu na iTunes.
Album został zrealizowany przez Tony’ego Viscontiego, długoletniego współpracownika Bowiego, który opisał album jako „bardzo rockowy”, a zawarty na nim materiał jako „bardzo silny i piękny”. Według Viscontiego na albumie można usłyszeć zarówno „klasycznego”, jak i „innowacyjnego Bowiego” i „słychać na nim nowe kierunki”.
Bowie nie zamierza promować albumu poprzez koncerty. Visconti potwierdził, że muzyk jest nieugięty w swoim postanowieniu i już nigdy nie wystąpi przed publicznością na żywo. Później Visconti poprawił swoją wypowiedź, mówiąc, że Bowie nie zamierza jedynie promować najnowszego albumu trasą koncertową, aczkolwiek istnieje szansa, że materiał z nowej płyty zostanie jednak zaprezentowany w formie koncertu.
Produkcja albumu.
W 2010 roku David Bowie zwrócił się do Tony’ego Viscontiego – producenta wielu jego płyt oraz przyjaciela – z prośbą o pomoc przy opracowaniu kilku dem nowych utworów. Mimo iż Visconti utrzymywał z Bowiem stały kontakt, było dla niego kompletnym zaskoczeniem, że Bowie, wbrew wcześniejszym zapewnieniom, znów zajmuje się twórczością muzyczną. Wkrótce, w składzie: Dawid Bowie (instrumenty klawiszowe), Tony Visconti (gitara basowa), Gerry Leonard (gitary), Sterling Campbell (perkusja), zarejestrowano wstępne wersje kilkunastu nagrań, potencjalnie przeznaczonych na nowy album. Bowie poświęcił kolejne cztery miesiące ocenie nagranego materiału, chcąc mieć pewność, że produkcja podąża w odpowiednim kierunku.
Właściwe sesje nagraniowe rozpoczęto w zlokalizowanym niedaleko miejsca zamieszkania Bowiego studiu Magic Shop. Tym razem do realizacji nagrań zaproszono perkusistę Zachary’ego Alforda oraz basistkę Gail Ann Dorsey, do których potem dołączył gitarzysta Earl Slick. Pojedyncza sesja trwała najwyżej dwa tygodnie, po których Bowie zarządzał około dwumiesięczną przerwę, którą poświęcał analizie nagranego materiału.
Cała produkcja trzymana była w zupełnej tajemnicy. Muzycy oraz inżynierowie w nią zaangażowani musieli podpisać zobowiązanie o zachowaniu poufności. Przedsięwzięcie omal nie wyszło na jaw, kiedy w studiu Magic Shop niezapowiedzianie pojawili się muzycy kanadyjskiego zespołu Metric. Także samego Bowiego kilkukrotnie fotografowano w pobliżu studia, w dodatku z kartą papieru zawierającą teksty nowych piosenek. Wiara, że przeszedł on na muzyczną emeryturę okazała się być jednak silniejsza i do momentu premiery pierwszego singla informacja o nowej płycie Davida Bowiego nie przedostała się do mediów.
Według Tony’ego Viscontiego sesje nagraniowe nie były częste, nie wykraczały poza ośmiogodzinny dzień pracy, aczkolwiek były dość intensywne. Szacuje on, że sumaryczny czas spędzony w studiu nie przekroczył trzy i pół miesiąca.
Okładka.
Okładka albumu to zmodyfikowana okładka wydanej w 1977 płyty "„Heroes”", część twarzy Bowiego zasłonięta jest białym kwadratem z tytułem płyty. Według Jonathana Barnbrooka, który zaprojektował także okładkę wcześniejszego albumu Bowiego "Heathen" zasłonięta twarz artysty ma oznaczać „ducha dobrej muzyki popowej lub rockowej, który mówi o danej chwili, zapominając czy zacierając przeszłość”.
Listy przebojów.
W przedsprzedaży na iTunes już w dniu w którym został zapowiedziany album dotarł do pierwszych miejsc list przebojów w 17 krajach (Austria, Belgia, Kanada, Dania, Finlandia, Francja, Niemcy, Grecja, Islandia, Włochy, Luksemburg, Holandia, Portugalia, Hiszpania, Szwecja, Szwajcaria i Wielka Brytania), a w pięciu innych państwach dotarł do pierwszej dziesiątki najlepiej sprzedawanych płyt (Australia, Japonia, Nowa Zelandia, Norwegia, Stany Zjednoczone).
Album w Polsce uzyskał certyfikat złotej płyty.
Opinie krytyków.
Album został ogólnie przyjęty bardzo pozytywnie przez krytyków w wielu krajach. Według strony Metacritic zbierającej recenzje z wielu źródeł, album otrzymał ogólną ocenę 84 punktów ze 100. Według magazynu „Rolling Stone” album „zawiera wiele odniesień do wcześniejszych osiągnięć Bowiego i przywołuje na myśl płytę Johnna Lennona «In My Life»”, a recenzent „The New York Times” opisał płytę jako „arcydzieło zmierzchu Bowiego”. W polskich mediach muzycznych album został także ogólnie oceniony pozytywnie. Robert Sankowski w „Gazecie Wyborczej” napisał „David znów jest wielki”, bardzo pozytywnie o płycie napisał Grzegorz Kszczotek na onet.pl, ale bardziej ostrożny w ocenie był Bartek Chaciński z „Polityki” określając go jako „pół świetnej płyty”.

</doc>
<doc id="2852113" url="https://pl.wikipedia.org/wiki?curid=2852113" title="Rifampicyna">
Rifampicyna



</doc>
<doc id="2852115" url="https://pl.wikipedia.org/wiki?curid=2852115" title="Strzępotek perełkowiec">
Strzępotek perełkowiec

Strzępotek perełkowiec ("Coenonympha arcania") – motyl dzienny z rodziny rusałkowatych.
Wygląd.
Rozpiętość skrzydeł od 32 do 38 mm, dymorfizm płciowy słabo zaznaczony: u samic zwykle wyraźniejszy jasny pasek na spodzie przedniego skrzydła.
Siedlisko.
Polany, zarośla, leśne drogi i skraje lasów.
Biologia i rozwój.
Wykształca jedno pokolenie w roku (czerwiec-lipiec). Rośliny żywicielskie: kłosownica pierzasta, kłosówka wełnista i perłówka zwisła. Jaja składane są pojedynczo na roślinie żywicielskiej. Larwy wylęgają się po 2 tygodniach, zimują w czwartym stadium. Stadium poczwarki trwa 1,5-3 tygodni.
Rozmieszczenie geograficzne.
Gatunek europejski, sięgający do zachodniej Syberii i Turcji. W Polsce występuje na terenie całego kraju.

</doc>
<doc id="2852118" url="https://pl.wikipedia.org/wiki?curid=2852118" title="Modraszek alcetas">
Modraszek alcetas

Modraszek alcetas ("Cupido alcetas") – motyl dzienny z rodziny modraszkowatych.
Wygląd.
Rozpiętość skrzydeł od 23 do 26 mm, dymorfizm płciowy wyraźny.
Siedlisko.
Mozaika wilgotniejszych łąk, zarośli i skrajów lasów.
Biologia i rozwój.
Wykształca dwa pokolenia w roku (maj-czerwiec i lipiec-wrzesień). Rośliny żywicielskie: cieciorka pstra, wyki. Jaja składane są pojedynczo na liściach roślin żywicielskich. Larwy żerują na liściach i kwiatach, fakultatywnie są myrmekofilne; zimują.
Rozmieszczenie geograficzne.
Gatunek pontyjsko-śródziemnomorski, północna granica zasięgu przebiega przez południowe części Czech i Słowacji. Obserwowane w Polsce (w Beskidzie Niskim i w Bieszczadach) modraszki alcetasy najprawdopodobniej były modraszkami bladymi.

</doc>
<doc id="2852121" url="https://pl.wikipedia.org/wiki?curid=2852121" title="Zaleszczyny">
Zaleszczyny

Zaleszczyny – wieś w Polsce położona w województwie śląskim, w powiecie częstochowskim, w gminie Dąbrowa Zielona.
W latach 1975–1998 miejscowość należała administracyjnie do województwa częstochowskiego.

</doc>
<doc id="2852122" url="https://pl.wikipedia.org/wiki?curid=2852122" title="Jack Reacher">
Jack Reacher

Jack Reacher – fikcyjna postać literacka, protagonista ponad dwudziestu powieści brytyjskiego pisarza Jima Granta, który wydaje swoje książki pod pseudonimem Lee Child.
Życiorys.
Jack Reacher to były major żandarmerii wojskowej Armii Stanów Zjednoczonych.
Urodził się w bazie wojskowej w Berlinie Zachodnim roku.Dorastał w wielu amerykańskich bazach wojskowych, gdzie zdobył podstawowe wykształcenie. Ukończył Akademię Wojskową Stanów Zjednoczonych w West Point (1979-1983), następnie przez 13 lat służył w Żandarmerii Wojskowej, w fikcyjnej 110. W styczniu 1990 roku wrócił z Panamy, gdzie brał udział w operacji Słuszna Sprawa (Just Cause, prawdziwa operacja wojskowa Armii Stanów Zjednoczonych, mająca na celu obalić dyktatora) do Stanów i rozpoczął śledztwo, które skończyło się jego degradacją do stopnia kapitana i wyrzucenie ze stworzonej niespełna rok wcześniej, dowodzonej przez niego 110 Specjalnej Jednostce Dochodzeniowej, której przeznaczeniem było zajmowanie się wyjątkowo trudnymi, skomplikowanymi sprawami, zwłaszcza z udziałem żołnierzy jednostek specjalnych US Army Special Forces. Zabił wplątanego w aferę Pułkownika Willarda i wrócił na ostatnie dni do Panamy. Na pogrzebie matki po raz ostatni widział swojego brata, Joego, żywego. Kilka miesięcy później na kilka dni objął tymczasowe dowodzenie 99 Jednostką Specjalną. Prowadził śledztwo wraz z sierżant Francess Neagley, swoją podwładną i przyjaciółką. W drugiej połowie 1992 objął ponownie dowodzenie 110 Jednostką Specjalną. W 1993 roku spotkał sierżant Dominique Kohl, której powierzył aresztowanie Pułkownika Francisa Xaviera Quinna. Kohl zginęła, a Reacher w zemście strzelił do Quinna trzy razy. Ciało wpadło do rzeki. Wkrótce potem Reacher ponownie awansował na Majora. Podczas swojej kariery wojskowej otrzymał wiele odznaczeń i medali, w tym: Medal Srebrnej Gwiazdy, Medal Departamentu Obrony za Wzorową Służbę, dwie Legie Zasług (o drugiej jest mowa w książce "Sto milionów dolarów", której akcja rozgrywa się w 1996 roku), Medal Żołnierza, dwie Brązowe Gwiazdy oraz Purpurowe Serce za rany poniesione w zamachu na koszary amerykańskich marines w Bejrucie 1983 r. (była to przecięcie brzucha szczęka sierżanta, który stał bliżej wybuchu i zginął).
Po odejściu z wojska w 1997 r. 37-letni Reacher prowadzi żywot włóczęgi, wędrując po całych Stanach Zjednoczonych bez jasno określonego celu. Przyzwyczaił się do takiego trybu życia, kiedy od dzieciństwa spędzonego w społeczności "military brat" do wojskowej dorosłości, każdego dnia mówiono mu gdzie iść, kiedy iść i co robić. Stwierdził ponadto, że nigdy nie poznał dobrze swojego własnego kraju, spędzając większość ze swojej młodości w bazach wojskowych rozsianych po całym świecie, a później w West Point i wojsku. Podczas swojej peregrynacji zwykle podróżuje autostopem lub autobusem. Cały jego majątek, który zawsze zabiera ze sobą to pieniądze i składana szczoteczka do zębów, a po 9/11 również wygasły paszport i kartę płatniczą. Kiedy jego odzież się zużyje bądź wymaga prania, kupuje nową, a starą wyrzuca.
Wygląd fizyczny.
Reacher ma 195 cm (6'5") wzrostu, 127-centymetrowy (50") obwód klatki piersiowej i waży między 95 kg a 115 kg (210-250 lbs). Ma lodowo-niebieskie oczy i włosy koloru ciemnoblond. Posiada bardzo wysportowane, naturalnie umięśnione ciało, jednak bez zbędnej tkanki tłuszczowej. Jest osobą o wyjątkowej sile i bardzo dużej wytrzymałości, ale – jak sam ocenia – sprinterem nie jest zbyt dobrym.
Rodzina.
Dziadek Reachera od strony matki – Laurent Moutier był restauratorem mebli w Paryżu. Wraz z wybuchem I wojny światowej w 1914 r. w wieku trzydziestu lat zgłosił się na ochotnika do Armii Francuskiej. Walczył w bitwie pod Verdun i bitwie nad Sommą – największej bitwie I wojny światowej. Córka Josephine Moutier była jego jedynym dzieckiem. Zmarł w 1974 r. w wieku 90 lat. Młody Reacher spotkał dziadka trzy razy i darzył go sympatią.
Matka Jacka Reachera – Josephine Moutier Reacher, urodzona w 1930 r. we Francji. Kiedy miała zaledwie 13 lat, wstąpiła do Francuskiego Ruchu Oporu, gdzie pracowała pod pseudonimem „Beatrice”. Za swoją odwagę i heroizm otrzymała Médaille de la Résistance (Medal Ruchu Oporu). Josephine Moutier ojca Reachera spotkała w Holandii i wyszła za niego w Korei. W 1988 r. została wdową. Zmarła na raka w 1990 r. w wieku 60 lat.
Ojciec Reachera – Stan Reacher. Urodził się w miasteczku Laconia w New Hampsher był kapitanem Marines, służył w Korei i Wietnamie. Jego służba wojskowa powodowała utrzymywanie jego rodziny na nieustannych przeprowadzkach po całym świecie w różnych bazach wojskowych. Zmarł w 1988 roku. Naprawdę nazywał się inaczej, ale przybrał tą tożsamość po tym, jak mając 18 lat, zabił człowieka. Z fałszywą tożsamością udał się do armii. Prawdziwy Stan Reacher urodził się kilka lat wcześniej w tym samym miasteczku. Przebywający tam Jack Reacher (historia opisana w książce "Czas przeszły") poznał prawdę z ust żyjącego jeszcze, prawdziwego Stana Reachera.
Jack Reacher miał tylko brata Joe Reachera. Dwa lata starszy od Jacka, trzy centymetry wyższy Joe urodził się w bazie wojskowej na Filipinach. Joe – podobnie jak brat – także był absolwentem West Point. Spędził pięć lat w wywiadzie wojskowym, następnie pracował dla Departamentu Skarbu. Zmarł w wieku 38 lat, w trakcie organizowania spotkania z potencjalnym podejrzanym w swoim dochodzeniu ("Poziom śmierci"). Ponieważ Joe zginął w służbie, jego nazwisko można znaleźć na liście zasłużonych Departamentu Skarbu ("Treasury’s Roll of Honor"). Jego śmierć pociągnęła za sobą śmierć wielu innych osób. Większość z nich zmarła z ręki Jacka Reachera.
Cykl powieści.
Seria z Jackiem Reacherem w roli głównego bohatera liczy 25 powieści i tom sześciu opowiadań pod tytułem „Zasady Reachera” („Reacher’s Rules” – dotyczy okresu służby wojskowej Reachera). Są one napisane w narracji w 1. os. lub narracji w 3. os. Zwykle ukazuje się jedna powieść z cyklu na rok (choć w 2010 r. wyszły dwa nowe tytuły).
Zdecydowana większość akcji powieści odbywa się na terenie Stanów Zjednoczonych. Do tej pory, Reacher podróżował poza USA tylko do Niemiec i Francji w powieści „Nieprzyjaciel”, do Niemiec i Japonii w powieści „Sto milionów dolarów” oraz do Anglii.
1: W Wielkiej Brytanii powieść wydana pt. „The Visitor”.
2: W Stanach Zjednoczonych powieść wydana pt. „Running Blind”.
3: Wydanie II z 2012 r. opublikowane pt. „W tajnej służbie” (wyd. Albatros).
Opowiadania.
Postać Jacka Reachera pojawia się także w kilku opowiadaniach napisanych przez Lee Child’a. Opowiadania „Second Son” (2011) oraz „Deep Down” (2012) zostały pierwotnie wydane dla czytnika Amazon Kindle. Później opowiadanie „Second Son” zostało zawarte w powieści „Ostatnia sprawa”. Pozostałe Lee Child opublikował w The New York Times.
Utwory innych autorów.
Jack Reacher jest wymieniony kilka razy w powieści Stephena Kinga „Pod kopułą”; pułkownik Cox mówi o nim: „...moim skromnym zdaniem, jest największym twardzielem, jaki kiedykolwiek służył w żandarmerii wojskowej”.
Adaptacje filmowe.
Pierwszą sfilmowaną powieścią z Jackiem Reacherem jest dziewiąta powieść cyklu – „Jednym strzałem”. Światowa premiera filmu opartego na tej powieści miała miejsce 21 grudnia 2012, natomiast w Polsce odbyła się 11 stycznia 2013.
Amerykańska wytwórnia filmowa Paramount Pictures zatrudniła nominowanego do Oscara scenarzystę Josha Olsona (nominacja w kategorii najlepszy scenariusz adaptowany za film Historia przemocy) do adaptacji powieści „Jednym strzałem”. Josh Olson napisał projekt filmu, po czym scenarzysta Christopher McQuarrie (zdobywca Oscara za scenariusz filmu Podejrzani) wniósł swoje poprawki i pracował na podstawie szkicu Olsona. Christopher McQuarrie został reżyserem tego filmu.
Drugą sfilmowaną powieścią z Jackiem Reacherem jest czternasta powieść cyklu – „Nigdy nie wracaj”. Światowa premiera filmu opartego na tej powieści miała miejsce 19 października 2016, natomiast w Polsce odbyła się 21 października 2016.
Dnia 4 lutego 2022 na Amazon Prime zadebiutował pierwszy sezon serialu "Reacher." Jest on oparty na pierwszej powieści cyklu – "Poziom śmierci." Tytułową rolę zagrał Alan Ritchson.

</doc>
<doc id="2852123" url="https://pl.wikipedia.org/wiki?curid=2852123" title="Brzozówki">
Brzozówki

Brzozówki – osada leśna w Polsce położona w województwie śląskim, w powiecie częstochowskim, w gminie Dąbrowa Zielona.
W latach 1975–1998 miejscowość należała administracyjnie do województwa częstochowskiego.

</doc>
<doc id="2852124" url="https://pl.wikipedia.org/wiki?curid=2852124" title="Gajówka Nowa Wieś">
Gajówka Nowa Wieś

Gajówka Nowa Wieś – osada leśna w Polsce położona w województwie śląskim, w powiecie częstochowskim, w gminie Dąbrowa Zielona.
W latach 1975–1998 miejscowość należała administracyjnie do województwa częstochowskiego.

</doc>
<doc id="2852125" url="https://pl.wikipedia.org/wiki?curid=2852125" title="Leśniczówka Knieja">
Leśniczówka Knieja

Leśniczówka Knieja – osada leśna w Polsce położona w województwie śląskim, w powiecie częstochowskim, w gminie Dąbrowa Zielona.
W latach 1975–1998 miejscowość należała administracyjnie do województwa częstochowskiego.

</doc>
<doc id="2852128" url="https://pl.wikipedia.org/wiki?curid=2852128" title="Biegi narciarskie na Zimowych Igrzyskach Olimpijskich 2006 – bieg łączony kobiet">
Biegi narciarskie na Zimowych Igrzyskach Olimpijskich 2006 – bieg łączony kobiet

Narciarski bieg indywidualny kobiet na 15 km łączony został przeprowadzony 12 lutego i był pierwszą żeńską konkurencją podczas Zimowych Igrzyskach Olimpijskich 2006 roku. Zawody odbywały się na trasach w Pragelato, a przystąpiło do nich 67 zawodniczek z 28 państw. Tytuł zwyciężczyni przypadł 28-letniej Estonce Kristinie Šmigun.

</doc>
<doc id="2852130" url="https://pl.wikipedia.org/wiki?curid=2852130" title="Maluszyce">
Maluszyce

Maluszyce – kolonia w Polsce położona w województwie śląskim, w powiecie częstochowskim, w gminie Dąbrowa Zielona.
W latach 1975–1998 miejscowość należała administracyjnie do województwa częstochowskiego.

</doc>
<doc id="2852131" url="https://pl.wikipedia.org/wiki?curid=2852131" title="Osiny (gmina Dąbrowa Zielona)">
Osiny (gmina Dąbrowa Zielona)

Osiny – kolonia w Polsce położona w województwie śląskim, w powiecie częstochowskim, w gminie Dąbrowa Zielona.
W latach 1975–1998 miejscowość należała administracyjnie do województwa częstochowskiego.
Zobacz też: Osiny

</doc>
<doc id="2852132" url="https://pl.wikipedia.org/wiki?curid=2852132" title="Microsoft Windows 7">
Microsoft Windows 7



</doc>
<doc id="2852134" url="https://pl.wikipedia.org/wiki?curid=2852134" title="Wybory w 2013">
Wybory w 2013

Wybory w 2013 – lista wyborów i referendów na szczeblu krajowym, które zaplanowane zostały na 2013 rok w suwerennych ("de iure" bądź "de facto") państwach i ich terytoriach zależnych.

</doc>
<doc id="2852135" url="https://pl.wikipedia.org/wiki?curid=2852135" title="Śmierdzący Potok">
Śmierdzący Potok

Śmierdzący Potok – potok, prawy dopływ Bystrej o długości 2,34 km i powierzchni zlewni 2,1 km².
Potok płynie w Beskidzie Żywieckim. Dwa źródłowe cieki potoku wypływają ze źródeł na wysokości około 1200 m na południowo-wschodnich stokach Boraczego Wierchu (1244 m) i są oddzielone jego południowo-wschodnią grzędą. Łączą się dopiero na wysokości około 760 m w górnej części należących do miejscowości Złatna osiedli Cerla i Huta. Do tego miejsca obydwa cieki Śmierdzącego Potoku spływają przez las, poniżej połączenia, aż do ujścia spływają przez obszar zabudowany i uchodzą do Bystrej na wysokości około 700 m.
W dolnej części Śmierdzącego Potoku, na osiedlu Cerla istnieje źródło wody mineralnej o zapachu siarkowodoru. Nazywane jest Śmierdzącą Wodą, jest obudowane i przykryte dachem. Na mapie Compass ma nazwę Źródła Matki Boskiej. 
Grzbietem Bacmańskiej Góry, wzdłuż Śmierdzącego Potoku prowadzi niebieski szlak turystyczny, prowadzący ze Złatnej przez Burą Polanę, Motykówkę, polanę Cerchla (gdzie przekracza potok) i Halę Rysianka na Romankę.

</doc>
<doc id="2852137" url="https://pl.wikipedia.org/wiki?curid=2852137" title="Monety kolekcjonerskie III RP w 1996">
Monety kolekcjonerskie III RP w 1996

W 1996 roku Narodowy Bank Polski wyemitował 9 srebrnych monet kolekcjonerskich oraz 2 złote o nominale 200 złotych. Kontynuowana po rocznej przerwie została seria "Poczet królów i książąt polskich" monetami z Zygmuntem II Augustem.

</doc>
<doc id="2852139" url="https://pl.wikipedia.org/wiki?curid=2852139" title="Zamek Strassburg">
Zamek Strassburg



</doc>
<doc id="2852141" url="https://pl.wikipedia.org/wiki?curid=2852141" title="Parafia św. Katarzyny w Brodnicy">
Parafia św. Katarzyny w Brodnicy



</doc>
<doc id="2852143" url="https://pl.wikipedia.org/wiki?curid=2852143" title="Chromoterapia">
Chromoterapia



</doc>
<doc id="2852147" url="https://pl.wikipedia.org/wiki?curid=2852147" title="Lohr a.Main">
Lohr a.Main



</doc>
<doc id="2852151" url="https://pl.wikipedia.org/wiki?curid=2852151" title="Komputerowe Wspomaganie Sterowania Ruchem">
Komputerowe Wspomaganie Sterowania Ruchem

Komputerowe Wspomaganie Sterowania Ruchem (KWSR) – system łączności radiowej wraz z urządzeniami i oprogramowaniem wspomagającym sterowanie ruchem pojazdów komunikacji miejskiej. Wdrożony w 1997 w MPK Poznań.
Historia.
W latach 90. XX wieku MPK Poznań uzgodniło z firmą TTI opracowanie systemu wymiany informacji między pojazdami komunikacji miejskiej a Centralą Nadzoru Ruchu. W sierpniu 1997 system rozpoczął pracę w 117 autobusach w Poznaniu. Następnie zwiększano liczbę urządzeń do 300 w autobusach oraz kilkudziesięciu w pojazdach służb technicznych. Urządzenia KWSR są montowane także w tramwajach.
Dane techniczne.
Urządzenia.
Nadajniki i odbiorniki:
Przesyłane komunikaty.
Komputer pokładowy w pojeździe automatycznie:
Komunikacja z urządzeniami odbywa się według normy VDV po magistrali danych pojazdu (IBIS). Komunikacja z Centrum Nadzoru odbywa się na zasadzie "odpytywania" każdego pojazdu przez Centrum. W odpowiedzi pojazd wysyła komunikat o swoim położeniu. Opcjonalnie mogą być wysyłane dane o ruszeniu lub zatrzymaniu pojazdu, otwartych drzwiach, itp. Możliwa jest także nawiązanie rozmowy pracownika Centrum z kierowcą (duosimplex). System automatycznie generuje komunikat o zakłóceniu ruchu, gdy dane dotyczące opóźnienia, przyspieszenia lub innych parametrów czasowych przekroczą ustalone progi.
Ręczne sterowanie przesyłanymi komunikatami odbywa się za pomocą terminala. Logowanie do systemu polega na wybraniu numeru linii oraz numeru brygady. Parametry te służą komputerowi do wygenerowania komunikatów do urządzeń peryferyjnych, np. wyświetlenia numeru linii i kierunku na tablicy kierunkowej lub ustawienia kasowników tak, by drukowały właściwe dane linii, czasu i przystanku. Kierowca poprzez terminal wprowadza informację o rozpoczęciu każdego następnego kursu. Po wprowadzeniu tej informacji komputer rozpoczyna zliczanie przebytej trasy. Komputer mając dostęp do danych (zapisanej wcześniej odległości między przystankami) i porównując je z przebytą trasą określa położenie pojazdu. Kierowca może ręcznie wysłać komunikaty do Centrum o treści: awaria, brak zmiany, napad lub inny zdefiniowany. Każdy z komunikatów ma przypisany priorytet. W przypadku komunikatu o napadzie Centrala jest blokowana do momentu aż nie nawiąże łączności z wywołującym pojazdem (najwyższy priorytet); dodatkowo w pojeździe włączany jest mikrofon służący do podsłuchu. W Centrali oprócz informacji na ekranie terminala możliwe jest podłączenie urządzeń sygnalizacyjnych (np. dla sygnału "napad" - syrena, dla innych komunikatów - gong). Komunikaty zebrane przez komputer w Centrali są obrazowane i wyświetlane na monitorze w postaci tekstu oraz mapy. Umożliwia to zaplanowanie kursów awaryjnych, informowanie pasażerów o opóźnieniach, wpływanie na pracę sterowników ruchu ulicznego. Informacje o czasie przejazdu na wyznaczonych trasach służą do generowania statystyk (opóźnienia, najbardziej obciążone trasy i odcinki) - służy do tego Moduł Statystyczny.

</doc>
<doc id="2852154" url="https://pl.wikipedia.org/wiki?curid=2852154" title="CONSUR Sevens 2011">
CONSUR Sevens 2011

CONSUR Sevens 2011 – szóste mistrzostwa strefy CONSUR w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez Confederación Sudamericana de Rugby mające na celu wyłonienie najlepszej męskiej reprezentacji narodowej w tej dyscyplinie sportu w strefie CONSUR, które odbyły się wraz z turniejem żeńskim w brazylijskim mieście Bento Gonçalves w dniach 5–6 lutego 2011 roku. Turniej służył również jako kwalifikacja do turnieju rugby 7 na Igrzyskach Panamerykańskich 2011.
Informacje ogólne.
Do rozegranych na Arena do SESI w Bento Gonçalves zawodów przystąpiło osiem reprezentacji podzielonych na dwie czterozespołowe grupy według wyników osiągniętych w poprzedniej edycji. W pierwszym dniu rywalizowały one w ramach grup systemem kołowym, po czym nastąpiła faza pucharowa – dwie czołowe drużyny z każdej grupy walczyły o medale, pozostałe zaś w turnieju "Plate".
Stawką mistrzostw prócz medali było również jedno miejsce w turnieju rugby 7 na Igrzyskach Panamerykańskich 2011 dla najlepszej – prócz Argentyny, Urugwaju i Chile, które uzyskały automatyczną kwalifikację – drużyny tych zawodów.
Sędziowie zawodów zostali wyznaczeni w połowie stycznia. Część spotkań była transmitowana przez SporTV.
Tytuł po raz kolejny obroniła reprezentacja Argentyny, doznając jednak z Brazylijczykami pierwszej w historii porażki w mistrzostwach kontynentu.

</doc>
<doc id="2852155" url="https://pl.wikipedia.org/wiki?curid=2852155" title="CONSUR Women’s Sevens 2011">
CONSUR Women’s Sevens 2011

CONSUR Women’s Sevens 2011 – siódme mistrzostwa strefy CONSUR w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez Confederación Sudamericana de Rugby mające na celu wyłonienie najlepszej żeńskiej reprezentacji narodowej w tej dyscyplinie sportu w strefie CONSUR, które odbyły się wraz z turniejem męskim w brazylijskim mieście Bento Gonçalves w dniach 5–6 lutego 2011 roku.
Informacje ogólne.
Do rozegranych na Arena do SESI w Bento Gonçalves zawodów przystąpiło osiem reprezentacji podzielonych na dwie czterozespołowe grupy według wyników osiągniętych w poprzedniej edycji. W pierwszym dniu rywalizowały one w ramach grup systemem kołowym, po czym nastąpiła faza pucharowa – dwie czołowe drużyny z każdej grupy walczyły o medale, pozostałe zaś w turnieju "Plate".
Sędziowie zawodów zostali wyznaczeni w połowie stycznia. Część spotkań była transmitowana przez SporTV.
Siódmy tytuł z rzędu wywalczyła reprezentacja Brazylii.

</doc>
<doc id="2852156" url="https://pl.wikipedia.org/wiki?curid=2852156" title="National Museum of Computing">
National Museum of Computing

The National Museum of Computing, w skrócie TNMOC – muzeum technik obliczeniowych znajdujące się w Bletchley Park (hrabstwo Buckinghamshire) w Anglii, otwarte w 2007 roku. Muzeum założone zostało w celu gromadzenia i rekonstrukcji systemów informatycznych, w szczególności tych, które opracowane zostały w Wielkiej Brytanii. Posiada największy w Europie zbiór działających historycznych komputerów, jak również najstarszy na świecie oryginalny działający komputer cyfrowy (Harwell Dekatron/WITCH). 
Historia.
Pomysł założenia muzeum miał być sposobem na uczczenie roli Wielkiej Brytanii w zapoczątkowaniu techniki cyfrowej. Na siedzibę National Museum of Computing wybrano Bletchley Park, gdzie w czasie II wojny światowej kryptolodzy zbudowali pierwsze, mogące uchodzić za nowoczesne, komputery.
National Museum of Computing z siedzibą w Bletchley Park jest niezależną organizacją charytatywną, posiadającą największy w Europie zbiór działających historycznych komputerów, w tym zrekonstruowany Colossus, pierwszy na świecie programowalny elektronicznie komputer.
Zarząd Powierniczy Muzeum (Bletchley Park Trust) wynajął na potrzeby swojej kolekcji kilka budynków w Bletchley, w tym tzw. blok H, w którym w czasie II wojny światowej znajdował się Colossus nr 9. Według Andy Clarka, jednego z założycieli Zarządu Powierniczego, nowa placówka nie ma być tylko miejscem przechowywania starych maszyn w szklanych gablotach, ale muzeum technologii komputerowych. Każdy eksponowany egzemplarz powinien być zrekonstruowany tak, aby umożliwić zapoznanie się z jego funkcjonowaniem.
Muzeum zostało nieoficjalne otwarte w dniu 12 lipca 2007, kiedy British Computer Society zorganizowało w Bletchley konferencję, poświęconą historii pierwszych komputerów i zabiegom podejmowanym w celu ich zachowania.
National Museum of Computing, będące odrębną jednostką w ramach Bletchley Park Trust, umożliwia zwiedzającym prześledzenie rozwoju informatyki, począwszy od supertajnych, pionierskich działań w latach 40. XX w. poprzez systemy mainframe z lat 60. i 70., aż do powstania komputerów osobistych w latach 80. Kolejne zrekonstruowane egzemplarze są regularnie prezentowane publiczności, która ma obecnie możliwość zapoznania się ze zrekonstruowanymi i w pełni działającymi komputerami: Colossus, Harwell Dekatron/ WITCH (jeden z mainframe'owych komputerów z serii ICL 2966 z lat 80.), wieloma wczesnymi komputerami stacjonarnymi z lat 80. i 90., oraz z technologią NPL w galerii internetowej.
Choć muzeum planuje pozyskiwać część funduszy na swoją działalność poprzez rekonstrukcje starych komputerów w innych muzeach na całym świecie, to większość środków finansowych będzie musiała pochodzić z innych źródeł.
W 2009 muzyk Pixelh8, tworzący w technice chiptune, skomponował kilka utworów, używając do tego celu starych komputerów, znajdujących się w zbiorach Muzeum. Utwory zostały zaprezentowane 20 i 21 marca 2009 w ramach koncertu "Obsolete?".
W czerwcu 2010 TNMOC było gospodarzem pierwszego w historii Wielkiej Brytanii przeglądu zabytkowych komputerów "Vintage Computer Festival".
Zbiory.
Muzealne zbiory prezentowane są w poszczególnych galeriach.
The Colossus Gallery.
Atrakcją zbiorów jest zrekonstruowany komputer Colossus, zbudowany w 1943 do łamania szyfrów maszyny Lorenza, służącej do wymiany informacji pomiędzy Hitlerem a jego generałami w czasie II wojny światowej.
W 1992 Tony Sale i jego zespół rozpoczęli ambitne zadanie odbudowy Colossusa. Ich praca dobiegła końca w 2007, kiedy to zrekonstruowany komputer został przetestowany w ramach Colossus Challenge Cipher. Z tej okazji Colossus po raz kolejny zdołał złamać kod Lorenza (w ciągu 3,5 godziny), ale został pokonany w tym wyścigu przez Joachima Schuetha, inżyniera-specjalisty od oprogramowania komputerowego, który dzięki napisanemu z tej okazji specjalnemu programowi zdołał złamać szyfrogram Lorenza w ciągu zaledwie 46 sekund.
W 2012 pod kierownictwem jednego z członków Zarządu Powierniczego TNMOC, Tima Reynoldsa, zorganizowano wielką kampanię zbierania funduszy w celu przekształcenia starej sali warsztatowej mieszczącej Colossusa w całkowicie nową galerię, w której będzie on eksponowany.
The Tunny Gallery.
Galeria Tunny, wraz z Galerią Colossus ukazuje cały proces łamania zaszyfrowanych wiadomości maszyny Lorenza (nazywanej w Wielkiej Brytanii "Tunny") począwszy od sygnału przechwyconego w stacji odbiorczej Knockholt w Kent do ostatecznego odszyfrowania wiadomości na maszynie Tunny w Bletchley Park.
Oryginalna maszyna Tunny, zrekonstruowana na podstawie niemieckiej maszyny szyfrującej Lorenz SZ42, została zaprojektowana w 1942 przez Post Office Research Station. Odszyfrowywała ona zaszyfrowane komunikaty teledrukarek niemieckiego dowództwa w czasie II wojny światowej. Dzięki żmudnej pracy zespół ochotników TNMOC pod kierownictwem Johna Pethera i Johna Whettera, na podstawie fragmentarycznych danych (kilka fotografii, schematy obwodów elektrycznych i wspomnienia kilku operatorów oryginalnego Tunny), odbudował w pełni funkcjonalne urządzenie Tunny.
Tunny Gallery została otwarta w dniu 26 maja 2011 w obecności czterech weteranów wojennych: Jerry'ego Robertsa, kierownika zmiany w Testery (założony w 1942 zespół deszyfrantów i lingwistów), Helen Currie, który obsługiwała Tunny, Johna Crofta, deszyfranta w Testery i Gila Haywarda, inżyniera Post Office, który pomógł zbudować pierwsze maszyny Tunny, a później kierował konserwującym je zespołem w Bletchley Park.
Large Systems.
W największej galerii muzeum prezentowane są wczesne duże komputery, m.in.: komputer Harwell Dekatron (WITCH) z początku lat 50., trzy Elliotty z lat 60. i PDP-11 z 1970. Większość ze zgromadzonych komputerów jest w trakcie odnawiania lub już działa.
Komputer Harwell Dekatron (WITCH).
W 1949 roku zostały sporządzone plany automatyzacji żmudnych prac, wykonywanych przez zespoły młodych absolwentów przy użyciu kalkulatorów mechanicznych. Priorytetem projektu było uzyskanie prostoty, niezawodności i działania bez nadzoru. Prędkość działania nie była w tym wypadku najistotniejsza.
Komputer Harwell Dekatron powstał w 1951 i służył w Ośrodku Badań nad Energią Atomową w Harwell. Komputer ten nie był zbyt skomplikowany – w pracy wykorzystywał tzw. lampy zliczające, znane jako dekatrony (stąd jego nazwa) – a do przechowywania danych używał papierowej taśmy. Służył do prowadzenia obliczeń i choć był bardzo powolny w działaniu, znany był ze swej niezawodności; używano go do roku 1957.
Potem maszyna pełniła zadania edukacyjne służąc młodym inżynierom do nauki podstaw działania komputerów na Uniwersytecie Wolverhampton, gdzie uzyskała nową nazwę: WITCH (Wolverhampton Instrument for Teaching Computing from Harwell).
WITCH był używany w edukacji komputerowej aż do 1973. Potem przez pewien czas był eksponowany na wystawie w Birmingham Museum of Science and Industry, po czym rozebrano go i złożono w magazynie Birmingham City Council Museums’ Collection Centre.
W 2009 wolontariusze TNMOC znaleźli zdemontowane urządzenie i postanowili przywrócić je do życia. Po zakończeniu prac komputer Harwell Dekatron (WITCH) jest najstarszym na świecie oryginalnym działającym komputerem cyfrowym.
Elliott 803B z ok. 1962.
Komputer Elliott 803B jest niemal w pełni funkcjonującym urządzeniem, znalezionym w latach 90. na złomowisku samochodów. Do dzisiejszego wyglądu i sprawności przywrócił go, po wielu latach pracy, wolontariusz John Sinclair. Odrestaurował on również inny egzemplarz tego komputera, znajdujący się obecnie w zbiorach Muzeum Nauki w Londynie. W zbiorach TNMOC są ogółem trzy komputery Elliott z serii 800 i 900.
PDP-11.
Komputer PDP-11 został zaprojektowany w 1970 przez firmę Digital Equipment Corporation. W latach 70. i 80. był jednym z najpopularniejszych komputerów na świecie. Produkowany był jeszcze w latach 90. Pierwsze komputery PDP-11 działały w oparciu o tranzystory, a w końcowym okresie ich produkcji zaczęto stosować układy scalone. Komputery PDP-11 miały, w zależności od potrzeb, różne rozmiary. Były wykorzystywane do prowadzenia eksperymentów w laboratoriach uniwersyteckich, do kontroli urządzeń produkcyjnych w zakładach przemysłowych, a nawet na okrętach wojennych United States Navy. Były powszechnie kopiowane, szczególnie w krajach za żelazną kurtyną. Na komputerach PDP-11 uruchamiano pierwsze oficjalne wersje systemu operacyjnego Unix.
Mainframe.
Komputery typu mainframe pojawiły się w latach 50. Największy komputer w zbiorach Muzeum, ogromny ICL 2966, pochodzi z lat 80., uwagę zwraca też Marconi TAC z końca lat 50.
TAC z lat 1958–1960.
TAC (Transistorised Automatic Computer) jest jednym z najbardziej niezwykłych komputerów w zbiorach Muzeum. Składa się z czterech dużych szaf i pulpitu sterowniczego. Był jednym z pierwszych komputerów tranzystorowych wyprodukowanych w Wielkiej Brytanii. Egzemplarz ze zbiorów Muzeum był używany jako system monitoringu w elektrowni jądrowej. Działał przez ponad 40 lat, od jego instalacji na początku lat 60. do demontażu w 2004, co jest faktem godnym uwagi biorąc pod uwagę technologię, w jakiej został wykonany. Komputer stanowi dar dla muzeum.
ICL 2966 z lat 1985–1987.
Jest to jak dotąd największe urządzenie eksponowane w Muzeum; zajmuje prawie jedną trzecią powierzchni posadzki w Large Systems Gallery.
Ponieważ komputer ten pobiera dużo energii, wymaga osobnego zasilania, aby możliwe było kontynuowanie jego odbudowy. 
Do 1999 ICL 2966 był używany w firmie TARMAC, która po demontażu przekazała go do muzeum na przechowanie. Dopiero pod koniec 2007 znaleziono wystarczająco dużą powierzchnię dla jego ekspozycji. Obecnie realizowany jest długi i trudny projekt przywrócenia jednostki do pełnej sprawności. Muzeum korzysta w tym względzie z pomocy i porad inżyniera z ICL/Fujitsu, który nadzorował pracę komputera w TARMAC a następnie zdemontował go.
Karty dziurkowane.
Zanim elektroniczne komputery stały się dostępne, wiele biur zostało już zmechanizowanych poprzez wprowadzenie do użytku zaawansowanych kart dziurkowanych, służących do sporządzania list płac, rachunków i kontroli zapasów. Wykwalifikowani operatorzy wprowadzali dane na karty, które mogły być wielokrotnie sortowane i wykorzystywane do sporządzania raportów.
Typowy pakiet biurowy składał z perforatora, sortera, maszyny do zbierania i z tabulatora. Przykładowo karta listy płac miała wyperforowany numer pracownika, całkowitą liczbę przepracowanych przez niego godzin i stawkę godzinową. Elektroniczny system EMP (Electronic Multiplying Punch) obliczał następnie wynagrodzenie całkowite i perforował je z powrotem na tej samej karcie. Karty były mechanicznie sortowane według numerów pracowników, a tabulator drukował odcinki wypłat. Ułożone w stosy karty były przenoszone pomiędzy urządzeniami przez operatorów.
Urządzenia do produkcji kart dziurkowanych, znajdujących się w zbiorach TNMOC, zostały wyprodukowane przez brytyjską firmę Powers-Samas. Sprzęt ten jest przywracany do pełnej sprawności przez wolontariuszy z TNMOC, a znajduje się w nim na zasadzie półstałego wypożyczenia z Liverpool Museum.
Komputery analogowe.
Komputery analogowe odznaczały się wydajnością w symulacji złożonych procesów i dostarczały wyników natychmiast. Nadawały się one do sytuacji, w których takie wartości, jak np. napięcie elektryczne czy ciśnienie powietrza, zmieniają się w sposób ciągły, przez co różniły się od komputerów cyfrowych, wykorzystujących wartości dyskretne. Każdy analogowy komputer był konfigurowany pod kątem wykonania określonego zadania.
Przykładem komputera analogowego w zbiorach TNMOC jest model PACE TR-48 wyprodukowany w 1962 przez Electronics Associates Inc., ważący prawie 200 kg i określany jako ówczesny desktop. Używany był m.in. do badań systemów automatycznego podejścia do lądowania, wykonywanych w latach 1968–1977 przez Royal Aircraft Establishment w Bedford.
TR-48 był łatwy w programowaniu jeśli chodzi o zmiany parametrów trajektorii lotu i kontroli silnika w standardowym systemie kontroli lotu, przez co zyskał sobie miano „uniwersalnego autopilota”.
Inne zastosowanie TR-48 (również demonstrowane na wystawie) to dostosowanie go do badania i projektowania optymalnych zawieszeń w samochodach.
PC Gallery.
Galeria prezentująca komputery osobiste i ich rozwój począwszy od lat 70. do chwili obecnej, cieszy się szczególną popularnością wśród zwiedzających, w tym studentów, ponieważ z wielu z tych urządzeń można skorzystać. Ukazuje ona działające komputery takich marek, jak BBC Micro, Sinclair, Amstrad i in.
Galeria komputerów osobistych prezentuje rozwój nie tylko sprzętu komputerowego, ale również oprogramowania.
W zbiorach muzeum znajduje się także kalkulator Curta.

</doc>
<doc id="2852158" url="https://pl.wikipedia.org/wiki?curid=2852158" title="US F1 Type 1">
US F1 Type 1

US F1 Type 1 – samochód Formuły 1 zaprojektowany przez Kena Andersona zbudowany przez US F1 Team, który miał być używany w sezonie 2010. Nigdy nie wziął udziału w wyścigu.
Historia.
Zespół US F1 Team w 2009 roku wraz z Campos Meta Team oraz Manor Grand Prix został zgłoszony do udziału w sezonie 2010 Formuły 1. Bolid został zaprojektowany przez Kena Andersona. Zespół planował, że ich US F1 Type 1 zostanie zbudowany do jesieni i będzie gotowy do pierwszej jazdy podczas zimowych testów przed następnym sezonem, które odbędą się po zniesieniu zakazu – w styczniu 2010 roku. Bolid miał używać silnika Cosworth CA2010 oraz zostać zaprojektowany za pomocą technologii CFD, a gotowy bolid miał być przetestowany w tunelu aerodynamicznym. FIA zgodziła się na ustępstwa, i pozwoliła zespołowi, by pierwsze testy bolidu odbył na torze Barber Motorsport Park w Alabamie w Stanach Zjednoczonych, a nie w Europie. Bolid miał być pomalowany na kolor niebieski, taki, na jaki w latach 60. XX wieku malowano amerykańskie bolidy. 26 stycznia 2010 zespół podpisał umowę na starty w sezonie 2010 z Argentyńczykiem José Maríą Lópezem. Argentyński kierowca, jego rodzina i Argentyński Związek Motorowy za starty Lopeza w zespole zapłacili 830 tysięcy dolarów. W lutym, z powodu problemów finansowych zespół był zmuszony odłożyć testy zderzeniowe bolidu. Kilka dni później team poprosił FIA o możliwość opuszczenia czterech pierwszych wyścigów. 2 marca 2010 ogłoszono, że debiut zostanie opóźniony do 2011 roku, a prace nad bolidem zostały zawieszone. 10 czerwca 2010 odbyła się aukcja podczas której zlicytowano aktywa zespołu, w tym m.in. niedokończony bolid uzyskując w sumie 1 400 000 dolarów.

</doc>
<doc id="2852163" url="https://pl.wikipedia.org/wiki?curid=2852163" title="Niematerialne dziedzictwo kulturowe">
Niematerialne dziedzictwo kulturowe

Niematerialne dziedzictwo kulturowe () – przekazywane z pokolenia na pokolenie praktyki, wiedza, wyobrażenia, idee i wartości, umiejętności, tradycje, przekazy, ale też związane z nimi artefakty, przedmioty i miejsca. Wszystko to tworzy grupową, narodową, etniczną bądź religijną tożsamość, wzmacniając poczucie przynależności do grupy, społeczności czy wspólnoty.
Informacje ogólne.
Niematerialne dziedzictwo kulturowe jest jednocześnie tradycyjne, współczesne i żywe – reprezentuje nie tylko odziedziczone tradycje przeszłości, ale także współcześnie, twórczo przekształcane praktyki, w których uczestniczą przedstawiciele różnych grup społecznych i kulturowych. Zjawiska niematerialnego dziedzictwa kulturowego ewoluują w odpowiedzi na zmieniające się otoczenie, stanowiąc ogniwo łączące teraźniejszość z przeszłością i przyszłością. Dzięki twórczym przekształceniom dziedzictwo niematerialne pozostaje wciąż aktualne dla kultywujących je grup społecznych, dając im poczucie tożsamości i ciągłości w czasie. Tak długo jak w żywych, zmieniających się przejawach dziedzictwa niematerialnego pozostanie ten sam rdzeń znaczeniowy kodujący system wartości danej grupy tak długo przetrwa jej tożsamość.
Niematerialne dziedzictwo kulturowe, mimo iż kruche, jest istotnym czynnikiem w procesie utrzymywania różnorodności kulturowej w obliczu zjawisk takich jak postępująca globalizacja. Zrozumienie niematerialnego dziedzictwa kulturowego rozmaitych społeczności pomaga w prowadzeniu międzykulturowego dialogu i zachęca do wzajemnego poszanowania innych sposobów życia. Niematerialne dziedzictwo kulturowe jest niekoniecznie piękne, oryginalne czy wyjątkowe. Każdy przejaw tego dziedzictwa jest cenny dla tych, którzy go praktykują i zapewnia im poczucie przynależności do ich wspólnoty. Każde z tych zjawisk ma najwyższą wartość dla kultywującej je społeczności. Dlatego zjawiska z zakresu niematerialnego dziedzictwa kulturowego nie podlegają obiektywnym ocenom i wartościującym porównaniom.
Definicja UNESCO.
Znaczenie terminu "niematerialne dziedzictwo kulturowe" zmieniało się w ciągu ostatnich dziesięcioleci. Obecnie rozumienie tego terminu oparte jest na definicji przyjętej przez UNESCO w Konwencji z 2003 r. w sprawie ochrony niematerialnego dziedzictwa kulturowego. Artykuł 2. Konwencji określa niematerialne dziedzictwo kulturowe jako:
"praktyki, wyobrażenia, przekazy, wiedzę i umiejętności – jak również związane z nimi instrumenty, przedmioty, artefakty i przestrzeń kulturową – które wspólnoty, grupy i, w niektórych przypadkach, jednostki uznają za część własnego dziedzictwa kulturowego. To niematerialne dziedzictwo kulturowe, przekazywane z pokolenia na pokolenie, jest stale odtwarzane przez wspólnoty i grupy w relacji z ich otoczeniem, oddziaływaniem przyrody i ich historią oraz zapewnia im poczucie tożsamości i ciągłości, przyczyniając się w ten sposób do wzrostu poszanowania dla różnorodności kulturowej oraz ludzkiej kreatywności. Dla celów niniejszej Konwencji, uwaga będzie skierowana wyłącznie na takie niematerialne dziedzictwo kulturowe, które jest zgodne z istniejącymi instrumentami międzynarodowymi w dziedzinie praw człowieka, jak również odpowiada wymogom wzajemnego poszanowania między wspólnotami, grupami i jednostkami, oraz zasadom zrównoważonego rozwoju."
W tym samym artykule Konwencji z 2003 r. UNESCO precyzuje pięć domen (dziedzin), w których szczególnie wyraźnie przejawia się to dziedzictwo. Zjawiska mogą należeć o jednej lub nawet do wszystkich domen jednocześnie. Są to:
Tradycje i przekazy ustne, w tym język jako nośnik niematerialnego dziedzictwa kulturowego- domena obejmuje olbrzymią ilość różnorodnych ustnych środków wyrazu, m.in. przysłowia, zagadki, opowieści, rymowanki, legendy, mity, poematy i pieśni epickie, zaklęcia, modlitwy, śpiewy, recytacje, przedstawienia dramatyczne i inne. Zjawiska z zakresu tradycji i przekazów ustnych przenoszą wiedzę, wartości kulturowe i społeczne oraz tworzą pamięć zbiorową.
Sztuki widowiskowe - domena obejmuje muzykę wokalną i instrumentalną, taniec, teatr, pantomimę, poezję śpiewaną, widowiska i wiele innych zjawisk. Łączą formy ekspresji kulturowej będące wyrazem ludzkiej kreatywności, które można znaleźć również w innych dziedzinach niematerialnego dziedzictwa kulturowego.
Zwyczaje, rytuały i obrzędy świąteczne - domena obejmuje praktyki, które organizują życie społeczeństw i grup i są wspólne i istotne dla wielu spośród ich członków. Mają fundamentalne znaczenie, ponieważ potwierdzają tożsamość tych, którzy je praktykują.
Wiedza i praktyki dotyczące przyrody i wszechświata - obejmują wiedzę, tzw. know-how, a także umiejętności, praktyki i wyobrażenia rozwinięte wśród społeczeństw poprzez ich interakcję ze środowiskiem naturalnym. Sposoby postrzegania wszechświata mogą wyrażać się w języku, tradycjach ustnych, uczuciach przywiązania do konkretnego miejsca, wspomnieniach, duchowości czy światopoglądzie. Wpływają w dużej mierze na wyznawane wartości i przekonania i leżą u podstaw wielu zwyczajów i tradycji kulturowych. Te z kolei są kształtowane przez środowisko naturalne i świat, który otacza daną wspólnotę.
 umiejętności związane z rzemiosłem tradycyjnym - rzemiosło tradycyjne stanowi być może najbardziej materialny przejaw niematerialnego dziedzictwa kulturowego. Jednak Konwencja UNESCO z 2003 r. dotyczy przede wszystkim umiejętności i wiedzy, których rzemiosło i rękodzieło wymaga, nie zaś samych produktów rzemieślniczych. Działania na rzecz ochrony tego typu dziedzictwa nie powinny zatem skupiać się na zabezpieczaniu wykonywanych przedmiotów, ale na zachęcaniu rzemieślników, aby kontynuowali swoją pracę i przekazywali umiejętności i wiedzę swoim następcom, zwłaszcza w obrębie własnych społeczności.
Ochrona.
Aby chronić niematerialne dziedzictwo kulturowe, potrzebne są środki różniące się od tych, wykorzystywanych do ochrony zabytków, miejsc i przestrzeni naturalnych. Ochrona rozumiana jest tutaj jako utrwalenie tego dziedzictwa, zachowanie i przekazanie go następnym pokoleniom, co sprawia, że jest ono wciąż żywe, a jednocześnie może się zmieniać i dostosowywać. Dotyczy przede wszystkim przekazywania wiedzy, umiejętności i znaczenia. 
Przekazywanie niematerialnego dziedzictwa kulturowego ma miejsce wtedy, kiedy osoby je kultywujące i inni członkowie danej społeczności przekazują je dalej na różne formalne i nieformalne sposoby. Przekazywanie takiego dziedzictwa często obejmuje komunikowanie znaczenia, historii i powiązanych wartości, a nawet uznanie i docenianie danego wyrazu kultury. Zachowanie dziedzictwa niematerialnego oznacza starania wspólnot i osób je kultywujących, mające na celu utrzymanie ciągłości w zakresie praktykowania tego dziedzictwa na przestrzeni czasu. 
Aby dziedzictwo niematerialne wciąż było żywe, musi pozostać istotne dla danej kultury, być regularnie praktykowane i przyswajane w obrębie społeczności i pomiędzy pokoleniami. Działania mające na celu ochronę muszą zatem zawsze angażować wspólnoty, grupy a w niektórych przypadkach także jednostki, które kultywują takie dziedzictwo. Społeczności same muszą brać udział w identyfikowaniu i definiowaniu niematerialnego dziedzictwa kulturowego: to właśnie one decydują o tym, które praktyki stanowią część ich dziedzictwa kulturowego.
Wszelkie działania proponowane przez instytucje i osoby z zewnątrz muszą zostać skonsultowane i rozwinięte w porozumieniu i za zgodą przedstawicieli zainteresowanych społeczności.

</doc>
<doc id="2852164" url="https://pl.wikipedia.org/wiki?curid=2852164" title="Portret Francisca Bayeu (1786)">
Portret Francisca Bayeu (1786)

Portret Francisca Bayeu (hiszp. "Retrato de Francisco Bayeu") – obraz olejny hiszpańskiego malarza Francisca Goi (1746–1828) przedstawiający jego szwagra, również malarza, Francisca Bayeu. Obecnie należy do Królewskiej Akademii Sztuk Pięknych San Carlos w Walencji (darowizna Benita Montforta z 1851 roku) i jest wystawiany w Muzeum Sztuk Pięknych w Walencji.
Okoliczności powstania.
Dużą rolę w życiu zawodowym i osobistym Goi odegrała aragońska rodzina Bayeu: trzech braci malarzy, którzy tak jak Goya pochodzili z Saragossy i byli uczniami José Luzana: Francisco (1734–95), Ramón (1746–93) i Manuel Bayeu (1740–1809). W wieku 27 lat Goya poślubił ich siostrę Josefę. Najstarszy z braci, Francisco, był również jego nauczycielem (do pracowni wstąpił w 1766 roku), a później współpracownikiem i protektorem na królewskim dworze. Dzięki wstawiennictwu Francisca Goya uzyskał swoje pierwsze zlecenie w stolicy – przygotowywał projekty gobelinów dla królewskiej manufaktury. W ich relacjach nie brakowało jednak zazdrości i rywalizacji. W 1780 doszło między nimi do ostrego sporu w związku z realizacją fresków w bazylice del Pilar w Saragossie, przy których wspólnie pracowali. Bayeu zażądał od Goi poprawek (które ostatecznie sam wprowadził), gdyż nie akceptował jego nowatorskiego stylu. Pogodzili się w 1786 roku, kiedy Goya i Ramón Bayeu zostali mianowani królewskimi malarzami. Nominacja na to stanowisko nie mogła się obejść bez wstawiennictwa Francisca, nadwornego malarza Karola III.
Opis obrazu.
Według krytyków sztuki ten portret był wyrazem wdzięczności i uznania za niecenioną pomoc w karierze malarskiej Goi. Był to serdeczny gest pojednania, który zakończył okres kłótni między malarzami. Bayeu został przedstawiony przy pracy – stoi przed wielkim płótnem trzymając w ręce pędzel. Jest to konwencjonalne przedstawienie malarza jako wielkiego mistrza. Typowe dla Goi jest jednolite, ciemne tło, które sprawia, że widz skupia się na przedstawionej postaci. Najwięcej uwagi autor poświęca twarzy, uwidaczniając stanowcze, przenikliwe spojrzenie i silny charakter Bayeu. Z precyzją i naturalnością namalował także dłoń artysty trzymającą pędzel - jeden z trudniejszych elementów portretu. Ubranie postaci nie jest namalowane równie szczegółowo – ma na sobie białą koszulę i czarną kurtkę, której zdobienia zaznaczono lekkimi, białymi pociągnięciami pędzla. Dominują nadające elegancji odcienie szarości i czerni.
Istnieje kopia tego obrazu znajdująca się w prywatnej brytyjskiej kolekcji. Powstała także grafika półpiersia narysowana na podstawie portretu przez ucznia Goi Asensia Julià i zamieniona na rycinę przez José Vazqueza w 1804 roku z przeznaczeniem do serii "Españoles Ilustres" wydawanej przez hiszpańską Bibliotekę Narodową.
W 1795 roku Goya namalował pośmiertny "Portret Francisca Bayeu" ponownie oddając hołd temu artyście. Zastosował jednak inną stylistkę, gdyż wzorował się na autoportrecie.

</doc>
<doc id="2852165" url="https://pl.wikipedia.org/wiki?curid=2852165" title="3 Pułk Lotnictwa Myśliwskiego">
3 Pułk Lotnictwa Myśliwskiego



</doc>
<doc id="2852166" url="https://pl.wikipedia.org/wiki?curid=2852166" title="3 Pułk Lotnictwa Myśliwskiego (LWP)">
3 Pułk Lotnictwa Myśliwskiego (LWP)

3 Pułk Lotnictwa Myśliwskiego (3 plm) – oddział lotnictwa myśliwskiego ludowego Wojska Polskiego. 
Formowanie i zmiany organizacyjne.
W styczniu 1946 roku "wojenny" 11 Pułk Lotnictwa Myśliwskiego został przeformowany na 3 Pułk Lotnictwa Myśliwskiego. 
Etat nr 6/41 przewidywał 236 wojskowych i 1 pracownika kontraktowego. Pułk stacjonował na lotnisku w Krakowie i wchodził w skład 1 Myśliwskiej Dywizji Lotniczej. Po rozformowaniu dywizji stał się samodzielnym pułkiem lotnictwa myśliwskiego.
W 1947 roku pułk został przebazowany na lotnisko w Babich Dołach, a w 1950 roku do Wrocławia.
W roku 1951, w ramach realizacji planu przyspieszonego planu rozwoju lotnictwa, 3 Pułk Lotnictwa Myśliwskiego wszedł w skład nowo formowanej 6 Dywizji Lotnictwa Myśliwskiego.
W 1957 roku 3 Pułk Lotnictwa Myśliwskiego został włączony w skład 3 Korpusu Obrony Przeciwlotniczej Obszaru Kraju.
W 1967 roku pułk przyjął bojowe tradycje i nazwę swojego poprzednika - 11 Pułku Lotnictwa Myśliwskiego.

</doc>
<doc id="2852170" url="https://pl.wikipedia.org/wiki?curid=2852170" title="Brendan Leahy">
Brendan Leahy

Brendan Leahy (ur. 28 marca 1960 w Dublinie) – irlandzki duchowny katolicki, biskup Limerick od 2013.
Życiorys.
Święcenia kapłańskie otrzymał 5 czerwca 1986 i został inkardynowany do archidiecezji Dublina. Pracował głównie w instytutach i seminariach duchownych w Dublinie i Maynooth.
10 stycznia 2013 papież Benedykt XVI mianował go ordynariuszem diecezji Limerick. Sakry udzielił mu 14 kwietnia 2013 arcybiskup metropolita Cashel - Dermot Clifford.

</doc>
<doc id="2852171" url="https://pl.wikipedia.org/wiki?curid=2852171" title="Karl August Groddeck">
Karl August Groddeck

Karl August Groddeck (ur. 13 kwietnia 1794 w Gdańsku, zm. 17 stycznia 1877 w Berlinie) – nadburmistrz Gdańska w okresie panowania pruskiego.
Życiorys.
Jego rodzicami byli Balthasar Jakob Groddeck (1760-1822), brat filologa klasycznego Gotfryda Ernesta Groddecka, i Johanna Charlotte z domu Renner (1771-1848), córka Karla Rennera, późniejszego burmistrza Gdańska pod protektoratem francuskim.
Z wykształcenia prawnik, od 1821 pracował jako notariusz w Gdańsku. W latach 1825-1851 należał do Rady Miejskiej Gdańska, a od stycznia 1851 do 29 grudnia 1862 sprawował funkcję nadburmistrza. W 1848 deputowany do pruskiego Zgromadzenia Narodowego w Berlinie. Członek Partii Konserwatywnej.
W okresie jego kadencji jako nadburmistrza, zaczęły się pojawiać oznaki ożywienia gospodarczego, uprzemysłowienia i modernizacji Gdańska. W 1852 doprowadzono do miasta kolej żelazną, w grudniu 1853 rozpoczęła pracę miejska gazownia zasilająca uliczne latarnie; wprowadzono nową numerację posesji i budynków w Śródmieściu (w znacznym stopniu zachowaną jeszcze w XXI wieku). Powstawały urzędy telegraficzne dla potrzeb giełdy i ogólnodostępne. Powołano zawodową straż pożarną (z siedzibą w przebudowanym Dworze Miejskim). Prywatna rusznikarnia na Dolnym Mieście została wykupiona przez państwo i przekształcona w Królewską Fabrykę Karabinów, królewską bazę korwet przekształcono w Stocznię Królewską, która stała się kolebką pruskiej marynarki wojennej. Powstała nowa prywatna stocznia Devrienta na Polskim Haku, a istniejąca już wcześniej Stocznia Klawittera została znacznie rozbudowana.

</doc>
<doc id="2852172" url="https://pl.wikipedia.org/wiki?curid=2852172" title="4 Pułk Lotnictwa Szturmowego">
4 Pułk Lotnictwa Szturmowego

4 Szturmowy Pułk Lotnicy (4 plsz) – oddział lotnictwa szturmowego ludowego Wojska Polskiego.
Formowanie i zmiany organizacyjne.
W styczniu 1946 roku 2 Pułk Lotnictwa Szturmowego został przeformowany na nowy etat nr 6/40 o stanie 305 wojskowych i 1 pracownika kontraktowego i przemianowany na 4 Szturmowy Pułk Lotniczy.
Stacjonował na lotnisku w Bydgoszczy i wchodził w skład 2 Szturmowej Dywizji Lotniczej. Po rozformowaniu dywizji, od 30 października 1946 roku stał się samodzielnym pułkiem lotnictwa szturmowego.
W 1950 roku pułk wszedł w skład nowo formowanej 8 Dywizji Lotnictwa Szturmowego.
W grudniu 1953 roku pułkowi przywrócono historyczną nazwę. Od tej pory jego nazwa brzmiała: 4 Pułk Lotnictwa Szturmowego „Kraków”.
W 1957 roku 4 Pułk Lotnictwa Szturmowego „Kraków" został przeformowany na 4 Pułk Lotnictwa Myśliwskiego „Kraków” i podporządkowany 11 Dywizji Lotnictwa Myśliwskiego.
W 1967 roku pułk przyjął bojowe tradycje 2 Pułku Nocnych Bombowców „Kraków”, a jednostce przywrócono pierwotną numeracje - 2.
W roku 1971 2 Pułk Lotnictwa Myśliwskiego „Kraków” został wyłączony ze składu 3 Dywizji Lotnictwa Myśliwskiego i włączony do 4 Pomorskiej Dywizji Lotnictwa Myśliwskiego. W grudniu 1990 roku rozwiązano 4 PDLM, a pułk został podporządkowany 2 Korpusowi Obrony Powietrznej.
W 1993 roku 2 Pułk Lotnictwa Myśliwskiego „Kraków” został rozwiązany, a znajdujące się w pułku samoloty MiG-21M przekazano do 1 Pułku Lotnictwa Myśliwskiego „Warszawa”.
Dowódcy pułku.
Pułkiem dowodzili:
Przeformowania.
2 Pułk Nocnych Bombowców "Kraków" → 2 Pułk Lotnictwa Szturmowego → 4 Szturmowy Pułk Lotniczy → 4 Pułk Lotnictwa Szturmowego → 2 Pułk Lotnictwa Myśliwskiego "Kraków" ↘ rozformowany w 1993

</doc>
<doc id="2852174" url="https://pl.wikipedia.org/wiki?curid=2852174" title="Meczet Al-Dżazzara">
Meczet Al-Dżazzara

Meczet Al-Dżazzara (arab. مسجد الجزار, "Masdżid al-Dżazzar") – największy meczet na Starym Mieście Akki, na północy Izraela. Poza Jerozolimą jest to największy meczet w Izraelu.
Historia.
Meczet Al-Dżazzara został wybudowany w 1781 roku przez Dżazzara Paszę, który zasłynął z realizacji licznych projektów budowlanych na Starym Mieście Akki. Wzniesiono go na ruinach kościoła św. Krzyża z czasów krzyżowców. Meczet znajduje się w bezpośrednim sąsiedztwie cytadeli i starego saraya. Pierwotnie posiadał on srebrno-białą kopułę, i z tego powodu był nazywany Masdżid al-Anwar (pol. "Wielkiego Światła"). Później kopułę przemalowano na zieloną, ale wcześniej błyszczała z wielkiej odległości i dominowała panoramę całej Akki.
Architektura.
Meczet wybudowano w klasycznym stylu osmańskim, w którym widoczne są wpływy stylu bizantyjskiego i perskiego. Jest to pojedynczy budynek otoczony arkadowym dziedzińcem. Po jego północno-zachodniej stronie wznosi się smukły, strzelisty minaret, na którego szczyt prowadzą schody o 124 stopniach. W letnie upalne dni dziedziniec służy wiernym do modlitwy. Znajduje się na nim fontanna używana do rytualnego obmywania twarzy, szyi, rąk i stóp przed modlitwą. Meczet jest przykryty zieloną kopułą. Budynek wzniesiono z bogato zdobionego marmuru. Wnętrze jest nieregularnym czworobokiem. Wewnątrz po prawej i lewej stronie znajdują się galerie dla kobiet. Centralne środkowe miejsce przeznaczone jest dla mężczyzn.
Po prawej stronie znajduje się niewielkie mauzoleum i cmentarz, na którym pochowano Dżazzara Paszę i jego następcę Sulejmana Paszę, z ich rodzinami.
Nabożeństwa.
Meczet jest czynny i służy miejscowej ludności muzułmańskiej do regularnych modlitw (pięć razy dziennie). Podczas modlitw nie wolno zwiedzać meczetu i należy poczekać na ich zakończenie (około 20 minut).

</doc>
<doc id="2852179" url="https://pl.wikipedia.org/wiki?curid=2852179" title="5 Pułk Lotnictwa Szturmowego">
5 Pułk Lotnictwa Szturmowego

5 Szturmowy Pułk Lotnicy (5 plsz) – oddział lotnictwa szturmowego ludowego Wojska Polskiego. 
Formowanie.
W styczniu 1946 roku 3 Pułk Lotnictwa Szturmowego został przeformowany na nowy etat nr 6/40 o stanie 305 wojskowych i 1 pracownika kontraktowego i przemianowany na 5 Szturmowy Pułk Lotniczy.

</doc>
<doc id="2852182" url="https://pl.wikipedia.org/wiki?curid=2852182" title="Klonówko">
Klonówko

Klonówko – kolonia w Polsce położona w województwie warmińsko-mazurskim, w powiecie ostródzkim, w gminie Dąbrówno. W latach 1975–1998 miejscowość administracyjnie należała do województwa olsztyńskiego.
W 1974 r. kolonia Klonówko należała do sołectwa Elgnowo, gmina Dąbrówno, razem miejscowościami: wieś Elgnowo i PGR Wierzbica .
Obecnie w miejscowości nie ma zabudowy.

</doc>
<doc id="2852183" url="https://pl.wikipedia.org/wiki?curid=2852183" title="Leszcz (osada w województwie warmińsko-mazurskim)">
Leszcz (osada w województwie warmińsko-mazurskim)

Leszcz – osada w Polsce położona w województwie warmińsko-mazurskim, w powiecie ostródzkim, w gminie Dąbrówno. W latach 1975–1998 miejscowość administracyjnie należała do województwa olsztyńskiego.
W czasach PRL w osadzie znajdował się PGR.
W 1974 r. do Sołectwa Brzeźno Mazurskie należały miejscowości: wieś Brzeźno Mazurskie, osada Kalborno, oraz wieś Leszcz, PGR Leszcz. Sołectwo należało do gminy Dąbrówko, powiat ostródzki.
Zobacz też: wieś Leszcz

</doc>
<doc id="2852184" url="https://pl.wikipedia.org/wiki?curid=2852184" title="Fantastyka - wydanie specjalne">
Fantastyka - wydanie specjalne



</doc>
<doc id="2852186" url="https://pl.wikipedia.org/wiki?curid=2852186" title="Meczet az-Zajtuna">
Meczet az-Zajtuna

Meczet az-Zajtuna – czynny meczet na Starym Mieście Akki, na północy Izraela.
Historia.
Meczet az-Zajtuna został wybudowany w 1862 roku na ruinach kościoła z czasów krzyżowców. Meczet znajduje się w centrum Starego Miasta Akki na południe od cytadeli. Według lokalnej legendy jego nazwa odnosiła się do drzew oliwkowych, które rosły na jego dziedzińcu.
Architektura.
Meczet jest ściśle wkomponowany w gęstą zabudowę Starego Miasta, spośród której wyróżnia się dwoma zielonymi kopułami i białą wieżą minaretu. Duża kopuła znajduje się nad ośmiokątną główną salą modlitewną, natomiast mała kopuła jest nad położoną po stronie wschodniej drugą halą sali modlitewnej. Minaret wznosi się po stronie południowo-zachodniej meczetu. Arkadowy dziedziniec jest otoczony od wschodu, północy i zachodu przez domy mieszkalne. Na dziedzińcu znajduje się fontanna służąca do rytualnych obmywań przed modlitwami.
Nabożeństwa.
Meczet jest czynny i służy miejscowej ludności muzułmańskiej do regularnych modlitw (pięć razy dziennie). Podczas modlitw nie wolno zwiedzać meczetu i należy poczekać na ich zakończenie (około 20 minut).

</doc>
<doc id="2852188" url="https://pl.wikipedia.org/wiki?curid=2852188" title="Borówno-Folwark">
Borówno-Folwark

Borówno-Folwark – osada w Polsce położona w województwie pomorskim, w powiecie człuchowskim, w gminie Debrzno.
W latach 1975–1998 miejscowość administracyjnie należała do województwa słupskiego.

</doc>
<doc id="2852189" url="https://pl.wikipedia.org/wiki?curid=2852189" title="Gronowski Młyn">
Gronowski Młyn

Gronowski Młyn – kolonia w Polsce położona w województwie pomorskim, w powiecie człuchowskim, w gminie Debrzno.
W latach 1975–1998 miejscowość administracyjnie należała do województwa słupskiego.

</doc>
<doc id="2852191" url="https://pl.wikipedia.org/wiki?curid=2852191" title="Salvatore Di Cristina">
Salvatore Di Cristina

Salvatore Di Cristina (ur. 16 marca 1937 w Palermo) – włoski duchowny katolicki, arcybiskup Monreale w latach 2006-2013.
Życiorys.
Wstąpił do seminarium duchownego w Palermo. Doktoryzował się z patrystyki w Instytucie Augustinianum.
Święcenia kapłańskie otrzymał 2 lipca 1960 i został inkardynowany do archidiecezji Palermo. Był m.in. wychowawcą, prorektorem i ojcem duchownym w miejscowym seminarium, wykładowcą na Wydziale Teologicznym Sycylii, a także (w latach 1998-2006) wikariuszem generalnym archidiecezji.
Episkopat.
23 grudnia 2000 papież Jan Paweł II mianował go biskupem pomocniczym archidiecezji Palermo, ze stolicą tytularną "Bilta". Sakry biskupiej udzielił mu 26 stycznia 2001 ówczesny arcybiskup Palermo - kard. Salvatore De Giorgi.
2 grudnia 2006 papież Benedykt XVI mianował go arcybiskupem Monreale. 23 grudnia kanonicznie objął urząd.
8 lutego 2013 papież przyjął jego rezygnację z urzędu złożoną ze względu na wiek.

</doc>
<doc id="2852192" url="https://pl.wikipedia.org/wiki?curid=2852192" title="Religia w Danii">
Religia w Danii

Religia w Danii zdominowana jest przez luteranizm. Chociaż prawie trzy czwarte populacji należy do Duńskiego Kościoła Narodowego, frekwencja w świątyniach wynosi poniżej 5%. Odsetek osób nienależących formalnie do żadnej wspólnoty religijnej zbliża się do jednej piątej populacji. Imigracja przyniosła islam, który jest największą mniejszością religijną w kraju. Mniej jak 3% należy do innych wyznań chrześcijańskich, a inne religie nie obejmują więcej jak 1% populacji.
Według najnowszego sondażu Eurobarometru z 2010 roku odpowiedzi mieszkańców Danii na pytania w sprawie wiary były następujące:
Dania obok Szwecji, jest często określana jako jeden z najbardziej zsekularyzowanych krajów na świecie. Według badania Centrum Badawczego Pew z 2018 roku tylko 8% Duńczyków twierdzi, że „religia jest bardzo ważna” w ich życiu, tylko 12% uczęszcza na nabożeństwa przynajmniej raz w miesiącu i tylko 15% wierzy w Boga z absolutną pewnością. 
Chrześcijaństwo.
Luteranizm.
Od 1536 roku religią państwową w Danii jest luteranizm. W 1990 roku prawie 90% ludności Danii było członkami kościoła państwowego. W 2020 roku odsetek ten spadł do 74,9% duńskich obywateli i stałych mieszkańców. Kościół Ewangelicko-Luterański (ELC) jako Kościół narodowy posiada przywileje niedostępne dla innych grup religijnych.
Mimo, że większość Duńczyków należy do Kościoła Ewangelicko-Luterańskiego, to podobnie jak w pozostałej części Skandynawii, północno-zachodniej Europie i Wielkiej Brytanii, tylko niewielka mniejszość uczęszcza do kościoła na usługi niedzielne (frekwencja mniejsza niż 5% ogółu ludności).
Kościół Narodowy chociaż obejmuje szerokie spektrum poglądów, od bardzo liberalnych do bardzo konserwatywnych, przeważająco jest liberalny np. zezwalając na małżeństwa osób tej samej płci, ale także dając prawo zwolnienia z takiego obowiązku jeśli jest to sprzeczne z poglądami pastorów.
Pozostałe.
Obok luteranizmu, około 150 tys. osób jest członkami innych kościołów chrześcijańskich, z których największym jest Kościół rzymskokatolicki (ok. 45 tys. członków), jak również istnieją niewielkie ewangelikalne kościoły protestanckie (zielonoświątkowcy, baptyści, adwentyści dnia siódmego i inne). Odnotowano także obecność serbskich chrześcijan prawosławnych, oraz inne społeczności imigrantów.
Islam.
Według socjologa religii Briana Arly Jacobsena 5,5% populacji Danii należy do religii muzułmańskiej, czyniąc islam największą religię mniejszościową w kraju. Według szacunków Wydziału Studiów Międzykulturowych i Regionalnych Uniwersytetu Kopenhaskiego w Danii jest 320 tysięcy muzułmanów i są oni głównie skoncentrowani w największych miastach, zwłaszcza w Kopenhadze, Odense i Aarhus.
W sierpniu 2018 r. po przedłużającej się debacie politycznej i publicznej wszedł w życie zakaz zakrywania twarzy i używania masek w przestrzeni publicznej, zwany popularnie „zakazem burki”. Debata na temat cudzoziemców – imigrantów i uchodźców, z których wielu pochodzi z krajów muzułmańskich – jest jednym z głównych zagadnień politycznych. Centrum Badawcze Pew sklasyfikowało Danię, jako kraj z „wysokimi restrykcjami rządu dotyczącymi religii”, co częściowo tłumaczyło rządowym zakazem zakrywania twarzy.
Rodzimowierstwo germańskie.
W 2003 roku w Ministerstwie Spraw Kościelnych oficjalnie zarejestrowana została organizacja Forn Siðr, deklarująca kontynuowanie wierzeń staronordyckich.
W 2016 roku w Koryncie zbudowano pierwszą od wieków świątynię, Valheim Hof.
Inne religie.
Według Ministerstwa Spraw Zagranicznych do innych grup religijnych, stanowiących mniej niż 1% populacji, należą w porządku malejącym: Świadkowie Jehowy, judaiści, buddyści, mormoni i bahaiści.
W 2020 roku Uniwersytet w Aarhus oszacował, że było 35 tys. buddystów w Danii, a ich liczba wzrasta głównie przez imigrację.
Gmina żydowska w Danii twierdzi, że w kraju jest około 7 tys. wyznawców judaizmu, z których większość mieszka w obszarze metropolitalnym Kopenhagi.

</doc>
<doc id="2852195" url="https://pl.wikipedia.org/wiki?curid=2852195" title="Laksa">
Laksa

Laksa – zupa popularna w Azji Południowo-Wschodniej, głównie w Malezji, Singapurze, jak również w Australii. Przyrządzana jest z czerwonej pasty curry oraz mleczka kokosowego, podawana z makaronem (Yellow Mee lub grubym Vermicelli) i dodatkami takimi jak: krewetki, kurczak, kalmary, kawałki ryby, kiełki fasoli mung, pak-choy (kapusta chińska), plasterki tradycyjnego ciasta rybnego, mielony susz krewetkowy, tofu czy pasta chilli sambal.
Rodzaje zupy laksa.
Poza opisaną tutaj najpopularniejszą "curry laksa" przyrządza się również:

</doc>
<doc id="2852196" url="https://pl.wikipedia.org/wiki?curid=2852196" title="Niccolò Zucchi">
Niccolò Zucchi

Niccolò Zucchi (ur. 6 grudnia 1586 w Parmie, zm. 21 maja 1670 w Rzymie) – włoski duchowny katolicki i naukowiec; jezuita, astronom i fizyk.
Według niektórych źródeł był pierwszym astronomem, który zaobserwował pasy na Jowiszu, miał tego dokonać 17 maja 1630. Czasami jednak odkrycie to przypisuje się Francesco Fontanie lub Evangeliście Torricelliemu. Zucchi jest również znany jako autor pierwszego opisu konstrukcji teleskopu zwierciadlanego, którego wynalezienie przypisuje się jednak powszechnie Newtonowi. Jego najważniejszą pracą była "„Optica philosophia experimentis et ratione a fundamentis constituta”", oprócz niej napisał również dwa obszerne dzieła poświęcone mechanice i konstrukcji maszyn.
Życiorys.
Zucchi pochodził z Parmy a jego rodzice, Pierre Zucchi i Francoise Giande Marie, należeli do miejscowej arystokracji. Miał siedmioro rodzeństwa. Edukację rozpoczął od kolegium jezuickiego w Parmie. Później przebywał w Piacenzy, gdzie uczył się retoryki, po czym ponownie wrócił do Parmy aby studiować teologię. W 1602 roku wstąpił do zakonu jezuitów i po zakończeniu nowicjatu pracował jako nauczyciel matematyki, teologii i retoryki w Rzymie i Rawennie. Później otrzymał tytuł kaznodziei papieskiego i zajmował się opieką nad siedzibą jezuitów w Rzymie. Był ceniony jako naukowiec i miał kilku możnych patronów, którzy przeznaczali część swoich pieniędzy na jego badania. Z dedykacji zamieszczonych w pracach Zucchiego wynika, że jego mecenasami byli między innymi Ranuccio II Farnese, książę Parmy i Piacenzy oraz arcyksiążę Leopold, późniejszy cesarz.
Zucchi interesował się przede wszystkim naukami ścisłymi, głównie astronomią, maszynami i matematyką. Interesowały go zwłaszcza tematu związane z magnetyzmem i konstrukcją barometrów oraz innych urządzeń i maszyn. Udowodnił również, że luminofory wydzielają światło, a nie je skupiają. Jego największą pasją była jednak astronomia. Już w 1616 roku skonstruował i opisał jeden z pierwszych w historii, teleskopów zwierciadlanych. Miał on jednak dość prymitywną budowę i nie zapewniał zbyt dobrego obrazu, dopiero innowacje Isaaca Newtona usprawniły to urządzenie. Mimo to Zucchi z powodzeniem wykorzystywał go do obserwowania powierzchni Marsa, co zaowocowało dokładnym jej opisem, stworzonym w 1620 roku. W 1623 roku Zucchi, jako legat papieski, brał udział w poselstwie na dwór cesarza Ferdynanda II. Tam spotkał matematyka i astronoma, Johannesa Keplera, który pełnił wówczas funkcję nadwornego matematyka cesarskiego. Po powrocie do Włoch stale korespondował z Keplerem na tematy dotyczące ich badań. Wysłał mu również skonstruowany przez siebie teleskop. W 1630 roku Zucchi wraz z innym jezuitą, Bartolim, jako pierwsi lub jedni z pierwszych astronomów, zaobserwowali tak zwane pasy na Jowiszu.
Na cześć Zucchiego jeden z kraterów na Księżycu nosi nazwę Zucchius.

</doc>
<doc id="2852202" url="https://pl.wikipedia.org/wiki?curid=2852202" title="Nowy Walercin">
Nowy Walercin

Nowy Walercin – wieś w Polsce położona w województwie mazowieckim, w powiecie mińskim, w gminie Dębe Wielkie.
W latach 1975–1998 miejscowość administracyjnie należała do województwa siedleckiego.

</doc>
<doc id="2852204" url="https://pl.wikipedia.org/wiki?curid=2852204" title="1-Bromobutan-2-on">
1-Bromobutan-2-on

1-Bromobutan-2-on – organiczny związek chemiczny, bromopochodna butanonu, drażniący bojowy środek trujący z grupy lakrymatorów. Jest jasnożółtą cieczą nierozpuszczalną w wodzie. Lotność tego związki wynosi w 25 °C, a prężność pary – 15 mmHg (14 °C). Stężenie śmiertelne (LCt50) – .
Po raz pierwszy zastosowały go Niemcy w lipcu 1915 roku. Stosowano go w białym i zielonym krzyżu oraz w niemieckich pociskach artyleryjskich "T-Granate" (90% bromku ksylilu, 10% 1-bromobutan-2-onu) i francuskich "No. 9B" (60% 1-bromobutan-2-onu, 20% 1-chlorobutan-2-onu, 20% tetrachlorku cyny)

</doc>
<doc id="2852209" url="https://pl.wikipedia.org/wiki?curid=2852209" title="Tom Holland">
Tom Holland



</doc>
<doc id="2852214" url="https://pl.wikipedia.org/wiki?curid=2852214" title="Martin Hindorff">
Martin Hindorff

Martin Leonard Hindorff (ur. 30 marca 1897 w Nyköping, zm. 5 marca 1969 w Sztokholmie) – szwedzki żeglarz sportowy. Trzykrotny medalista olimpijski.
Brał udział w czterech kolejnych igrzyskach (IO 32, IO 36, IO 48, IO 52), na trzech zdobywał medale w klasie 6 m. W 1932 Szwedzi triumfowali, załogę tworzyli również Tore Holm, Olle Åkerlund i Åke Bergqvist. W 1936 i 1948 zdobywał brązowe medale.

</doc>
<doc id="2852219" url="https://pl.wikipedia.org/wiki?curid=2852219" title="Zbigniew Abrahamowicz">
Zbigniew Abrahamowicz

Zbigniew Abrahamowicz (ur. 2 października 1938 w Chodorowie koło Lwowa, zm. 14 sierpnia 1990 w Szczecinie) – polski architekt związany ze Szczecinem, twórca projektu Teatru Letniego oraz projektów wielu kościołów, obiektów kultury, oświaty i służby zdrowia, lokali gastronomicznych, założyciel regionalnej szkoły budownictwa domów jednorodzinnych. 
Życiorys.
Urodził się niedługo przed wybuchem II wojny światowej w okolicach Lwowa. Po wojnie skończył studia na Wydziale Architektury Politechniki Gdańskiej (1964). Przez 25 lat pracował w Wydziale Architektury Urzędu Miejskiego w Szczecinie. Zajmował się projektowaniem kierunków odbudowy i rozbudowy miasta, z troską o zgodność z przedwojenną koncepcją miasta-ogrodu – z zachowaniem jak największych obszarów
zieleni w Śródmieściu i dużych dzielnic willowych, takich jak Pogodno lub Głębokie (od roku 2008 miasto jest promowane jako „Floating Garden” – pływający ogród). 
Zaprojektował "Aleję Fontann" - zlokalizowany na pasie między jezdniami i okolony rzędami lip, zespół naprzemiennie położonych fontann, zieleńców i miejsc pod pawilony kawiarniane. "Aleja Fontann" powstała w Szczecinie w 1974, na odcinku al. Jedności Narodowej (obecnie al. Papieża Jana Pawła II) pomiędzy pl. Lotników, a pl. Grunwaldzkim.
W późniejszych latach Zbigniew Abrahamowicz projektował obiekty – w tym kościoły – o nowoczesnej architekturze, wkomponowane w otoczenie o stylu historycznym. Charakterystycznym przykładem jest kościół Parafii Świętego Krzyża przy ul. Wieniawskiego. Jest to pierwszy z nowych kościołów wybudowanych w powojennym Szczecinie. Żelbetowa konstrukcja o nowatorskiej formie została wkomponowana w tło poniemieckiej dzielnicy willowej. Historyk sztuki, dr Maria Łopuch, uczestnicząca w plebiscycie Stowarzyszenia Architektów Polskich i Gazety Wyborczej „Skarby Szczecińskiej Architektury”, zaproponowała uznanie tego kościoła za jeden z takich skarbów pisząc, że jest to najbardziej monumentalna budowla projektu Zbigniewa Abrahamowicza w Szczecinie i świetne połączenie nowej i zabytkowej architektury. 
Na harmonię innej budowli projektu Zbigniewa Abrahamowicza z otoczeniem przyrodniczym – Parkiem Kasprowicza – zwróciła uwagę inna uczestniczka plebiscytu, Helena Freino, urbanistka z Zakładu Urbanistyki, Planowania Regionalnego i Zarządzania ZUT. Za jeden ze „Skarbów Szczecińskiej Architektury” zaproponowała uznać Teatr Letni.
Zbigniew Abrahamowicz stworzył też regionalną szkołę budowy domów jednorodzinnych. Był doradcą wielu młodych projektantów, kształtujących nowy estetyczny ład miasta.

</doc>
<doc id="2852221" url="https://pl.wikipedia.org/wiki?curid=2852221" title="Esmeraldo Barreto de Farias">
Esmeraldo Barreto de Farias

Esmeraldo Barreto de Farias (ur. 4 lipca 1949 w Santo Antônio de Jesus) – brazylijski duchowny katolicki, biskup diecezjalny Araçuaí od 2021.
Życiorys.
9 stycznia 1977 otrzymał święcenia kapłańskie. Był m.in. krajowym moderatorem Instytutu Kapłańskiego "Prado" (1991-2000).
22 marca 2000 został mianowany biskupem diecezji Paulo Afonso. Sakry biskupiej udzielił mu 11 czerwca 2000 biskup João Nílton dos Santos Souza.
28 lutego 2007 został ordynariuszem Santarém.
30 listopada 2011 papież Benedykt XVI mianował go arcybiskupem metropolitą Porto Velho. 
18 marca 2015 papież Franciszek przeniósł go na urząd biskupa pomocniczego São Luís do Maranhão nadając mu stolicę tytularną "Summula". 
18 listopada 2020 tenże sam papież mianował go biskupem diecezjalnym Araçuaí. Ingres do katedry w Araçuaí odbył 6 lutego 2021.

</doc>
<doc id="2852223" url="https://pl.wikipedia.org/wiki?curid=2852223" title="Honda Fit Shuttle">
Honda Fit Shuttle

Honda Fit Shuttle – samochód osobowy klasy miejskiej produkowany przez przedsiębiorstwo motoryzacyjne Honda, zaprezentowany w 2011 roku jako odmiana nadwoziowa typu kombi Hondy Fit. Auto przeznaczone jest na rynek japoński.
W 2013 roku zaprezentowano odmianę po lekkim face liftingu. Zmieniono przedni zderzak oraz grill. Nowością w wersji po modernizacji jest nowy poziom wyposażenia "Smart Selection" dla wersji hybrydowej. Wersja obejmuje m.in. podgrzewane przednie siedzenia, częściowo skórzaną tapicerkę z pomarańczowymi przeszyciami, skórzaną kierownicę wraz z drążkiem zmiany biegów.

</doc>
<doc id="2852225" url="https://pl.wikipedia.org/wiki?curid=2852225" title="Stronnictwo Zachowawcze">
Stronnictwo Zachowawcze



</doc>
<doc id="2852232" url="https://pl.wikipedia.org/wiki?curid=2852232" title="Pedro José Escalón">
Pedro José Escalón

Pedro Jose Escalon (ur. 25 marca 1847, zm. 6 września 1923) – prezydent Salwadoru od 1 marca 1903 do 1 marca 1907.
W 1906 Escalón wsparł próbę obalenia gwatemalskiego dyktatora Manuela Estrady Cabrery, czym doprowadził do zatargów zbrojnych między Salwadorem a Gwatemalą.

</doc>
<doc id="2852233" url="https://pl.wikipedia.org/wiki?curid=2852233" title="Polana Cerchla">
Polana Cerchla

Polana Cerchla – polana w Grupie Lipowskiego Wierchu i Romanki w Beskidzie Żywieckim. Położona jest na południowych, zboczach Bacmańskiej Góry, na wysokości około 820-880 m. W Beskidzie Żywieckim liczne polany nazywane są halami, ta jednak nazywa się polaną, co wskazuje, że dawniej była koszona, halami bowiem w polskich i słowackich Karpatach nazywano polany, które nie były koszone, lecz tylko wypasane. Drugi człon nazwy wskazuje, że powstała w wyniku cerhlenia, otrzymane poprzez cerchlenie polany nazywano bowiem cerchlami lub cerlami.
Od nazwy tej polany pochodzi nazwa należącego do wsi Złatna osiedla Cerla, położonego niżej, u podnóży Bacmańskiej Góry. Obok polany prowadzi znakowany szlak turystyczny, ale oddzielony jest od polany wąskim skrawkiem lasu i polana może być przeoczona. Od dawna już nieużytkowana polana zarosła borówczyskami i stopniowo zarasta lasem.

</doc>
<doc id="2852245" url="https://pl.wikipedia.org/wiki?curid=2852245" title="Kościół Świętej Trójcy w Noskowie">
Kościół Świętej Trójcy w Noskowie

 
Kościół Świętej Trójcy w Noskowie – rzymskokatolicki kościół parafialny we wsi Nosków, w gminie Jaraczewo, w powiecie jarocińskim, w województwie wielkopolskim. Należy do dekanatu boreckiego. Mieści się przy ulicy Kościelnej.
Historia i architektura.
Obecna świątynia drewniana została w połowie XVII stulecia. Jest to budowla jednonawowa, z niewyodrębnionym prezbiterium zamkniętym wielobocznie. Przy elewacji zachodniej znajduje się wieża na słup, wbudowana w korpus nawowy. Kościół ma konstrukcje zrębową, wzmocnioną lisicami.
Wnętrze.
We wnętrzu znajduje się polichromia wykonana przez Wiktora Gosienieckiego w 1928 roku. Na belce tęczowej są umieszczone: krucyfiks oraz rzeźby Maryi i św. Jana, gotyckie z około 1420 roku. Ołtarz główny jest ozdobiony przez rzeźby św. Barbary i św. Marii Magdaleny z połowy XVII stulecia. Dwa ołtarze boczne pochodzą z około 1720 roku. Z pierwszej połowy XVII wieku pochodzi chrzcielnica, ambona reprezentuje natomiast styl rokokowy.

</doc>
<doc id="2852247" url="https://pl.wikipedia.org/wiki?curid=2852247" title="Krystyna Iglicka-Okólska">
Krystyna Iglicka-Okólska

Krystyna Ida Iglicka-Okólska (ur. 13 czerwca 1964 w Warszawie) – polska demograf, profesor nauk ekonomicznych, w latach 2012–2018 rektor Uczelni Łazarskiego, polityk, była wiceprezes Polski Razem.
Kariera naukowa.
W 1993 obroniła pracę doktorską "Terytorialne przemiany płodności w Polsce w latach 1931–1988" w Szkole Głównej Handlowej w Warszawie. W 2003 uzyskała stopień doktora habilitowanego na podstawie pracy "Poland’s Post-War Dynamic of Migration" na Wydziale Nauk Ekonomicznych Uniwersytetu Warszawskiego. 1 sierpnia 2011 otrzymała tytuł naukowy profesora nauk ekonomicznych.
Pracowała naukowo w Instytucie Statystyki i Demografii Szkoły Głównej Handlowej, w Instytucie Studiów Społecznych im. prof. Roberta B. Zajonca Uniwersytetu Warszawskiego oraz na stanowisku profesora Katedry Metod Ilościowych i Zastosowań Informatyki Wyższej Szkoły Przedsiębiorczości i Zarządzania im. Leona Koźmińskiego.
W latach 1996–1999 pełniła rolę koordynatorki "Polish Migration Project" w "School of Slavonic and East European Studies" na University College London. W latach 1999–2000 była stypendystką Programu Fulbrighta na University of Pennsylvania. Oprócz tego była wykładowcą wizytującym na kilku amerykańskich i europejskich uniwersytetach. Kieruje Katedrą Metod Ilościowych w Ekonomii, jest dyrektorem Centrum ds. Migracji i Demografii Uczelni Łazarskiego oraz od 2012 rektorem tej uczelni.
Członek Komitetu Badań nad Migracjami i Komitetu Nauk Demograficznych Wydziału I Polskiej Akademii Nauk.
Promotor 4 prac doktorskich (w latach 2006–2011).
Działalność społeczno-polityczna.
"Senior Fellow" w Centrum Stosunków Międzynarodowych. Objęła rolę eksperta rządu RP ds. polityki migracyjnej, a także eksperta Komisji Europejskiej ds. Mobilności pracowników z nowych państw członkowskich po 2004 roku. Jest przewodniczącą Zespołu ds. Imigracji oraz Migracji Powrotnych i Imigracji przy Rzeczniku Praw Obywatelskich V i VI kadencji.
Okazjonalnie występuje jako ekspert do spraw migracji i demografii w mediach. W latach 2008–2010 była członkiem Rady Programowej TVP Polonia.
We wrześniu 2013 podjęła współpracę z posłem Jarosławem Gowinem jako konsultant ds. polityki demograficznej. 14 grudnia tego samego roku została wiceprezesem założonej przez niego tydzień wcześniej partii politycznej Polska Razem. Kandydowała z jej listy w wyborach do Parlamentu Europejskiego w 2014 w okręgu warszawskim, jednak partia nie osiągnęła progu wyborczego. Zasiadała we władzach ugrupowania do lipca 2015.
Odznaczenia.
W 2015, "za wybitne osiągnięcia w pracy naukowej i dydaktycznej, za działalność na rzecz popularyzowania polskiej nauki na świecie", została odznaczona Krzyżem Kawalerskim Orderu Odrodzenia Polski.
4 sierpnia 2016 została powołana w skład Kapituły Orderu Odrodzenia Polski.
Publikacje.
Jest autorką ok. 70 prac naukowych o tematyce demograficznej i migracjach.

</doc>
<doc id="2852248" url="https://pl.wikipedia.org/wiki?curid=2852248" title="Juan Bautista Pérez">
Juan Bautista Pérez

Juan Bautista Perez (ur. 20 grudnia 1869, zm. 7 maja 1952) – wenezuelski polityk i prawnik, prezes Sądu Najwyższego, który od 30 maja 1929 do 13 czerwca 1931 obejmował stanowisko prezydenta państwa przy faktycznej dyktaturze generała Juana Vicente Gomeza. Następnie, do 1933, sprawował urząd ambasadora w Hiszpanii.

</doc>
<doc id="2852252" url="https://pl.wikipedia.org/wiki?curid=2852252" title="Teodor Jachimowicz">
Teodor Jachimowicz

Teodor Jachimowicz (ur. 15 marca 1800 w Bełżcu, zm. 14 kwietnia 1889 w Wiedniu) – polski malarz i dekorator teatralny.
Życiorys.
Był synem księdza greckokatolickiego. Po studiach w Wiedniu na Akademii Sztuk Pięknych poświęcił się tamże malarstwu teatralnemu w Teatrze na Leopoldstadt (1827–1836) w Teatrze na Josefstadt (1836–1851). W latach 1851–1870 pracował w Operze Dworskiej (Hofoper) w Wiedniu. 
Malował sceny rodzajowe i widoki, które wystawiał w Wiedniu. Malował też obrazy religijne np. "Chrzest Chrystusa" do kaplicy biskupiej w Przemyślu, ikonostas z 75 ikonami do greckokatolickiego klasztoru Zahla w Libanie i "Jezus u Marii i Marty" do kościoła św. Idziego w Gumpendorf w Wiedniu. Inne obrazy to: "Szarża ułanów", "Prefektura i katedra św. Piotra w Beauvais" i "Widok Niemirowa". W klasztorze pijarów w Wiedniu znajduje się "Portret cesarza Ferdynanda I". 

</doc>
<doc id="2852257" url="https://pl.wikipedia.org/wiki?curid=2852257" title="Sun Yingjie">
Sun Yingjie

Sun Yingjie (; ur. 19 stycznia 1979 w Shenyangu) – chińska lekkoatletka specjalizująca się w biegach długodystansowych, uczestniczka letnich igrzysk olimpijskich w Atenach (2004).
W okresie 20.10.2005–19.10.2007 była zdyskwalifikowana za stosowanie niedozwolonych środków dopingujących.

</doc>
<doc id="2852258" url="https://pl.wikipedia.org/wiki?curid=2852258" title="Lobengula">
Lobengula

Lobengula (ur. ok. 1833, zm. 23 stycznia 1894) był ostatnim niezależnym władcą plemienia Ndebele od 1870.
Syn i następca Mzilikaziego, odznaczał się wybitnym talentem wojskowym i posiadał wielki szacunek wśród poddanych. Zorganizował armię 15 tysięcy ludzi i na terenach dzisiejszego miasta Bulawayo zbudował w 1871 wieś z umocnieniami - kraal. W październiku 1888 podpisał z reprezentantami Cecila Rhodesa pakt informujący, iż Brytyjska Kompania Południowoafrykańska ma monopol na wydobywanie minerałów z ziem należących do Ndebele, w zamian za subsydium płacone co roku. Z nastaniem grudnia 1890 znakomicie wypoosażona w broń grupa osadników z Wielkiej Brytanii wkroczyła do prowincji maszony, co zaowocowało potężnymi zatargami. Lobengula usiłował powstrzymać swoich żołnierzy od działań wojennych, jednak w październiku 1893 zaatakowali oni wioski niedaleko brytyjskich domów. 4 listopada tego roku wojska Lobenguli poniosły klęskę, gdy Bulawajo zostało zajęte przez Brytyjczyków. Po rozpadzie państwa Ndebele wódz zmarł po dwóch miesiącach, jednak do dziś jest czczony przez swój lud jako bohater i legenda.

</doc>
<doc id="2852264" url="https://pl.wikipedia.org/wiki?curid=2852264" title="Cornel Pavlovici">
Cornel Pavlovici

Cornel Pavlovici (ur. 2 kwietnia 1943 w Bukareszcie, zm. 8 stycznia 2013 tamże) – rumuński piłkarz grający na pozycji napastnika.
Życiorys.
Cornel Pavlovici podczas swojej kariery piłkarskiej grał w następujących klubach: Metalul Bukareszt, Recolta Carei, Dynamo Baia Mare, ASMD Satu Mare, Jiul Petroszany, Viitorul Bukareszt, Steaua Bukareszt, ASA Târgu Mureș, Argeș Pitești, Petrolul Ploeszti, Progresul Bukareszt, Metalul Târgovişte, FC Brașov i Metalul Turnu Severin. W sezonie 1963/1964 został królem strzelców ekstraklasy rumuńskiej, a w 1966 roku zdobył Puchar Rumunii.
W reprezentacji Rumunii w latach 1963-1964 rozegrał 7 meczów i strzelił 7 goli. Zadebiutował w niej 12 maja 1963 roku w Bukareszcie w wygranym 3:2 meczu z NRD, w którym strzelił gola. Brał udział na Igrzyskach Olimpijskich 1964 w Tokio, podczas których strzelił 6 goli.
Cornel Pavlovici zmarł 8 stycznia 2013 roku w Bukareszcie w wieku 69 lat.

</doc>
<doc id="2852265" url="https://pl.wikipedia.org/wiki?curid=2852265" title="Konwencja UNESCO w sprawie ochrony niematerialnego dziedzictwa kulturowego">
Konwencja UNESCO w sprawie ochrony niematerialnego dziedzictwa kulturowego

Konwencja UNESCO w sprawie ochrony niematerialnego dziedzictwa kulturowego (ang. "Convention for the Safeguarding of the Intangible Cultural Heritage") to pierwszy międzynarodowy traktat, który stwarza ramy prawne, administracyjne i finansowe umożliwiające prowadzenie ochrony niematerialnego dziedzictwa kulturowego i podnoszenia jego rangi. Stanowi zachętę dla krajów świata do dostrzegania wagi tego dziedzictwa i do otaczania go opieką. 
Konwencja została uchwalona podczas 32 sesji Zgromadzenia Ogólnego UNESCO 17 października 2003 roku głosami 120 państw. Weszła w życie 20 kwietnia 2006 roku, po ratyfikacji przez 30 państw zgodnie z art. 34. Do końca października 2012 roku ratyfikowało ją 148 państw. Jest wyrazem olbrzymiego zainteresowania krajów całego świata kwestią ochrony niematerialnego dziedzictwa kulturowego. Jest także dowodem potrzeby podejmowania międzynarodowych działań w tym kierunku.
Konwencja sporządzona została w językach: angielskim, arabskim, chińskim, hiszpańskim, francuskim i rosyjskim, depozytariuszem jest Dyrektor Generalny UNESCO. 
Tło historyczne.
Prace nad Konwencją zostały rozpoczęte na wniosek Państw Członkowskich UNESCO z prośbą o stworzenie międzynarodowych standardów, które mogłyby posłużyć jako podstawa do prowadzenia polityki kulturalnej na poziomie krajowym. Uchwalenie Konwencji poprzedzone zostało serią międzynarodowych konsultacji eksperckich. Przed uchwaleniem Konwencji, w ciągu 55 lat pojawiło się osiem komplementarnych aktów normatywnych odnoszących się do ochrony dziedzictwa kulturowego. Tworzą one zestaw narzędzi pomocnych w działaniach na rzecz ochrony różnorodności kulturowej:
Konwencje UNESCO dotyczące ochrony dziedzictwa kulturowego:
Zalecenia i deklaracje UNESCO dotyczące ochrony dziedzictwa kulturowego:
Podejście programowe i cele.
Struktura Konwencji z 2003 r. jest między innymi oparta na podejściu programowym "Konwencji UNESCO o ochronie światowego dziedzictwa kulturowego i naturalnego" z 1972 roku z tą różnicą, że zjawiska niematerialne nie poddawane są wartościowaniu. Z tego względu kluczowe dla Konwencji z 1972 r. pojęcie wyjątkowej uniwersalnej wartości (Outstanding Universal Value) zostało zastąpione podkreśleniem równowartości przejawów dziedzictwa niematerialnego, bez ich porównywania i hierarchizowania. Stwierdza się raczej znaczenie żywego dziedzictwa dla poczucia tożsamości i ciągłości grup z nim związanych, które je praktykują, przekazują i tworzą na nowo.
Głównymi celami Konwencji jest:
UNESCO wypełnia założenia Konwencji poprzez podejmowanie i inspirowanie działań mających na celu ochronę tego żywego dziedzictwa, inicjowanie i umożliwianie wymiany dobrych praktyk w tym zakresie. Tworzy także rejestr tego dziedzictwa – system list, który je uwidacznia i nobilituje społeczności z nim związane.
Listy Konwencji.
Jednym z narzędzi UNESCO, za pomocą którego Organizacja wypełnia swoje zadania wynikające z Konwencji z 2003 roku jest tworzenie trzech międzynarodowych spisów dotyczących niematerialnego dziedzictwa kulturowego. Za ich pomocą Organizacja pragnie uwidocznić i promować to dziedzictwo, dając świadectwo ludzkiej kreatywności i różnorodności kulturowej. Ukazanie bogactwa kulturowego ludzkości ma prowadzić z kolei do budowania pokoju na świecie i wspierać dialog międzykulturowy.
System list nie stanowi kluczowej działalności UNESCO w zakresie dziedzictwa niematerialnego, ale jest istotny jako czynnik wspomagający zwrócenie uwagę na kwestie ochrony dziedzictwa niematerialnego. Ukazuje ludzką różnorodność kulturową i stanowi sposób wyrażenia uznania dla społeczności, które pielęgnują swoje dziedzictwo niematerialne.
Wnioski o wpis na listy mogą być składane przez jedno lub wiele państw, przy czym preferowane są wpisy wielonarodowe.
1. Lista niematerialnego dziedzictwa kulturowego wymagającego pilnej ochrony
Jest to najważniejsza z trzech list UNESCO odnoszących się do niematerialnego dziedzictwa kulturowego. Wpisywane są na nią zjawiska, które postrzegane są przez związane z nimi grupy i Państwa-Strony jako zagrożone zanikiem. Wpis tych zjawisk na listę Konwencji ma na celu zwrócenie na nie uwagi i ułatwienie depozytariuszom tego dziedzictwa pozyskania pomocy w utrzymaniu tych zjawisk przy życiu.
2. Lista reprezentatywna niematerialnego dziedzictwa kulturowego
Lista reprezentatywna jest rejestrem zjawisk z całego świata, które pomagają ukazać różnorodność dziedzictwa niematerialnego i podnieść świadomość na temat jego znaczenia. Na mocy Artykułu 31. Konwencji, na Listę reprezentatywną w momencie jej utworzenia wpisane zostało 90 zjawisk, które przed uchwaleniem Konwencji zostały proklamowane Arcydziełami Ustnego i Niematerialnego Dziedzictwa Ludzkości. W tym samym artykule UNESCO ogłasza koniec tworzenia Proklamacji, a kryteria wpisu na Listę reprezentatywną różnią się znacząco od tych, obowiązujących dla programu Arcydzieł.
3. Rejestr programów, projektów i działań mających na celu ochronę niematerialnego dziedzictwa kulturowego („Rejestr Najlepszych Praktyk”)
Rejestr obejmuje programy, projekty i przedsięwzięcia podejmowane w celu ochrony niematerialnego dziedzictwa kulturowego, które wyróżniają się skutecznością i innowacyjnością i najlepiej odzwierciedlają cele i zasady Konwencji. Projekty te popularyzowane są przez UNESCO jako źródło doświadczeń i inspiracji dla wszystkich osób i grup prowadzących działalność na rzecz opieki nad dziedzictwem niematerialnym.
Kluczowe założenia Konwencji.
Kluczowe założenia Konwencji to ścisła współpraca z grupami, wspólnotami i jednostkami – depozytariuszami dziedzictwa, nacisk na żywe dziedzictwo i jego ochronę poprzez proces transmisji międzypokoleniowej. W myśl Konwencji, produkty związane z dziedzictwem niematerialnym takie jak organizacja festiwali kulturalnych czy produkcja przedmiotów wykonanych z użyciem tradycyjnych umiejętności rękodzielniczych są mniej istotne. Znacznie ważniejsze jest zapewnienie optymalnych warunków do kultywowania i przekazywania dziedzictwa przyszłym pokoleniom m.in. poprzez edukację formalną i nieformalną.
Obowiązki sygnatariuszy.
Konwencja sugeruje, aby Państwa-Strony wprowadzały rozwiązania prawne na poziomie krajowym i międzynarodowym. UNESCO ukazuje propozycje różnych działań ochronnych i działań mających na celu podniesienie świadomości na temat znaczenia dziedzictwa niematerialnego i promowania działań edukacyjnych na rzecz tego dziedzictwa.
Konwencja stawia przed swoimi sygnatariuszami tylko dwa obowiązki: wymóg, aby Państwa-Strony tworzyły spisy niematerialnego dziedzictwa kulturowego obecnego na ich terytoriach oraz aby w proces jego identyfikacji i ochrony angażować grupy, wspólnoty i jednostki z nim związane oraz odpowiednie organizacje pozarządowe.
Organy Konwencji.
Organami Konwencji są Zgromadzenie Ogólne Państw-Stron Konwencji, Międzyrządowy Komitet ds. ochrony niematerialnego dziedzictwa kulturowego oraz Sekretariat.
Zgromadzenie Ogólne pełni rolę nadrzędną. Posiedzenie Zgromadzenia odbywa się co 2 lata, ale może także zostać zwołane na wniosek Międzyrządowego Komitetu lub co najmniej 1/3 Państw-Stron. Zgromadzenie wyznacza kurs działania i wybiera członków Międzyrządowego Komitetu.
Międzyrządowy Komitet składa się z 24 członków wybieranych na okres 4 lat na zasadzie reprezentacji geograficznej i rotacji. Połowa członków zmienia się co dwa lata. Komitet gromadzi się raz do roku w celu promowania zapisów Konwencji i monitorowania jej implementacji. Komitet wypracowuje i przedstawia do akceptacji Zgromadzenia Ogólnego Dyrektywy Operacyjne do wdrażania Konwencji. Rozpatruje także wnioski i dokonuje decyzji o wpisaniu zjawisk na jedną z 3 list Konwencji i o udzieleniu międzynarodowej pomocy finansowej na cele ochrony dziedzictwa niematerialnego przekraczającej 25 tys. USD.
Główne zadanie Sekretariatu polega na przygotowywaniu dokumentacji dla Komitetu i Zgromadzenia Ogólnego, organizowaniu porządku obrad tych organów oraz na zapewnianiu realizacji podejmowanych przez te organy uchwał.

</doc>
<doc id="2852268" url="https://pl.wikipedia.org/wiki?curid=2852268" title="Koszty przerobu">
Koszty przerobu

Koszty przerobu – koszty procesu produkcyjnego, obejmujące koszty bezpośrednie wytworzenia (pomniejszone o koszty materiałów bezpośrednich) oraz koszty wydziałowe.
Charakterystyka kosztów przerobu.
Koszty przerobu obejmują dwie główne kategorie: płace bezpośrednie oraz koszty wydziałowe. Płace bezpośrednie to wynagrodzenia pracowników wydziałów produkcyjnych, zależne od wielkości produkcji. Z kolei koszty wydziałowe to koszty pośrednio związane z procesem produkcyjnym, do których zalicza się m.in. amortyzację maszyn produkcyjnych, ogrzewanie pomieszczeń produkcyjnych czy ubezpieczenie hali produkcyjnej.
Koszty płac bezpośrednich można w sposób jasny odnieść na określony wyrób. Poprzez ewidencję wynagrodzeń i rozdzielnik płac możliwe jest ustalenie jaka część wynagrodzeń przypada na określony produkt. Z kolei koszty wydziałowe należy rozliczyć na produkty przy pomocy tak zwanych kluczy rozliczeniowych.
Kalkulacja kosztu wytworzenia a koszty przerobu.
Wycena produkcji gotowej i w toku uzależniona jest od charakteru procesu produkcyjnego. Możliwe są dwie następujące sytuacje:
W pierwszej sytuacji koszt jednostkowy ustala się według następującego wzoru:
W drugiej sytuacji należy oddzielnie ustalić koszt jednostkowy dla materiałów bezpośrednich i kosztów przerobu. Koszt materiałów bezpośrednich zostanie przeliczony na produkty wytworzone i aktualnie przetwarzane:
Koszty przerobu uwzględniają stopień przetworzenia produkcji w toku:

</doc>
<doc id="2852270" url="https://pl.wikipedia.org/wiki?curid=2852270" title="PSR B1620-26c">
PSR B1620-26c



</doc>
<doc id="2852275" url="https://pl.wikipedia.org/wiki?curid=2852275" title="Smooth Festival Złote Przeboje Bydgoszcz">
Smooth Festival Złote Przeboje Bydgoszcz



</doc>
<doc id="2852282" url="https://pl.wikipedia.org/wiki?curid=2852282" title="Modraszek amandus">
Modraszek amandus

Modraszek amandus ("Polyommatus amandus") – motyl dzienny z rodziny modraszkowatych.
Wygląd.
Rozpiętość skrzydeł od 33 do 36 mm, dymorfizm płciowy wyraźny.
Siedlisko.
Skraje torfowisk niskich i wilgotniejsze polany i łąki na skrajów lasów.
Biologia i rozwój.
Wykształca jedno pokolenie w roku (czerwiec-lipiec). Rośliny żywicielskie: wyka ptasia, groszek łąkowy. Jaja składane są pojedynczo na wierzchniej stronie liści roślin żywicielskich. Larwy żerują na kwiatach i nasionach, zimują w drugim stadium. Myrmekofilia fakultatywna. Stadium poczwarki trwa 2 tygodnie.
Rozmieszczenie geograficzne.
Gatunek palearktyczny, pospolity w całej Polsce, najbardziej w północnej połowie kraju. Obserwuje się ekspansję gatunku w zachodniej Polsce.

</doc>
<doc id="2852284" url="https://pl.wikipedia.org/wiki?curid=2852284" title="Edmílson Carlos Abel">
Edmílson Carlos Abel

Edmilson, właśc. Edmilson Carlos Abel (ur. 23 lutego 1974 w Ferraz de Vasconcelos) – piłkarz brazylijski występujący na pozycji pomocnika.
Kariera klubowa.
Karierę piłkarską Edmilson rozpoczął w klubie Nacional São Paulo w 1993 roku. W 1995 wystąpił z Nacionalem w rozgrywkach Campeonato Brasileiro Série C, w których klub z São Paulo odpadł w pierwszej rundzie zajmując ostatecznie 91. miejsce. W 1998 ponownie z Nacionalem startował w Série C, ale podobnie jak poprzednio odpadł w pierwszej rundzie. Dobra gra Edmilson szybko została zauważona i latem 2000 trafił do pierwszoligowego EC Juventude. W Juventude 23 sierpnia 2000 w zremisowanym 1-1 meczu z Santosem FC Edmilson zadebiutował w lidze brazylijskiej. W 2001 występował w drugoligowym japońskim Kawasaki Frontale. Kolejne kilka lat spędził w drugoligowych klubach. Do pierwszej ligi wrócił w 2005 w barwach SC Internacional.
W 2007 był zawodnikiem lokalnego rywala Internacionalu - Grêmio. Z Grêmio zdobył mistrzostwo stanu Rio Grande do Sul - Campeonato Gaúcho w 2007. 2 sierpnia 2007 w przegranym 0-1 meczu z Figueirense Florianópolis Edmilson wystąpił po raz ostatni w lidze. Ogółem w latach 2000–2007 rozegrał w lidze brazylijskiej 38 spotkań. Od 2010 Edmilson jest zawodnikiem występującego w pierwszej lidze stanu Rio Grande do Sul Veranópolis.
Kariera reprezentacyjna.
Edmilson występował w olimpijskiej reprezentacji Brazylii. W 1995 roku uczestniczył w Igrzyskach Panamerykańskich w Mar del Plata na których Brazylia odpadła w ćwierćfinale. Na turnieju Edmilson wystąpił tylko w mecz ćwierćfinałowym z Hondurasem.

</doc>
<doc id="2852285" url="https://pl.wikipedia.org/wiki?curid=2852285" title="Referent">
Referent

Referent ("prowadzący sprawę") – w polskim porządku prawnym osoba (urzędnik) upoważniona do merytorycznego załatwienia danej sprawy. 
Czynności kancelaryjne.
Prowadzący sprawę realizuje w toku sprawy przewidziane czynności kancelaryjne. Te czynności to w szczególności: rejestrowanie sprawy, przygotowanie projektów pism w sprawie, dbanie o terminowość załatwienia sprawy i kompletowanie akt sprawy. Taką definicję formułuje rozporządzenie w sprawie instrukcji kancelaryjnej z 2011 roku.
Zakres podmiotowy.
Zakres podmiotowy obecnie obowiązującego rozporządzenia z 2011 r. wynika z art. 6 ust. 2b ustawy z 14 lipca 1983 r. o narodowym zasobie archiwalnym i archiwach. Z tych przepisów wynika, że osobę prowadzącego sprawę spotkać można w:
Kompetencje prowadzącego sprawę.
W systemie EZD.
W systemie EZD (elektronicznego zarządzania dokumentacją) prowadzący sprawę:
W systemie tradycyjnym.
Jeżeli sprawa dotyczy sprawy wchodzącej w zakres zadań prowadzącego sprawę, oznacza to, że jest przez niego zakładana oraz że jest on odpowiedzialny za jej prowadzenie i załatwienie.
Prowadzący sprawę sprawdza, czy przekazana przesyłka:
Jeżeli przekazana do prowadzącego sprawę przesyłka kończy sprawę, ten, po włączeniu pisma do akt sprawy wpisuje do spisu spraw datę ostatecznego załatwienia sprawy).
Jeżeli przekazana przesyłka nie kończy sprawy, prowadzący sprawę załatwia ją w odpowiednim dla niej trybie, w tym przygotowuje projekty pism.
Jeżeli sprawa została załatwiona ustnie, prowadzący sprawę sporządza notatkę opisującą sposób załatwienia sprawy, umieszcza przesyłkę wraz z notatką w aktach sprawy oraz wpisuje do spisu spraw datę ostatecznego załatwienia sprawy.
Prowadzący sprawę może przedstawić pismo do akceptacji kierownikowi komórki organizacyjnej w formie papierowej lub elektronicznej. W pierwszym przypadku, na drugim egzemplarzu projektu pisma umieszcza on swój odręczny podpis (skrót podpisu) i datę jego złożenia.
Stan prawny przed 1 stycznia 2011.
Ewentualne rozbieżności wynikają z faktu obowiązywania w poprzednim stanie prawnym czterech odrębnych aktów:
– gdzie pracownika załatwiającego merytorycznie daną sprawę i przechowującego dokumentację sprawy w trakcie jej załatwiania określano mianem referenta.

</doc>
<doc id="2852286" url="https://pl.wikipedia.org/wiki?curid=2852286" title="85. ceremonia wręczenia Oscarów">
85. ceremonia wręczenia Oscarów

85. ceremonia wręczenia Oscarów (nagród Amerykańskiej Akademii Sztuki i Wiedzy Filmowej) za rok 2012 odbyła się 24 lutego 2013 roku w Dolby Theatre w Hollywood. W USA ceremonię transmitowała stacja ABC Network, a w Polsce telewizja Canal+ i Program Trzeci Polskiego Radia.

</doc>
<doc id="2852287" url="https://pl.wikipedia.org/wiki?curid=2852287" title="Cho Sung-min">
Cho Sung-min

Cho Sung-min (kor. 조성민, ur. 5 kwietnia 1973, zm. 6 stycznia 2013) – południowokoreański baseballista, który występował na pozycji miotacza.
Życiorys.
W 1996 był bliski podpisania kontraktu z Los Angeles Dodgers, jednak zdecydował się przejść do występującym w Nippon Professional Baseball Yomiuri Giants, który zaoferował zawodnikowi ośmioletni kontrakt wart milion dolarów; profesjonalny debiut zaliczył 5 lipca 1997 w meczu przeciwko Hanshin Tigers. W pierwszej połowie sezonu 1998 przy bilansie zwycięstw i porażek 7–6 i wskaźniku ERA 2,75, wystąpił w Meczu Gwiazd ligi NPB. W 1999 z powodu kontuzji łokcia nie zagrał w żadnym spotkaniu. Z Yomiuri Giants odszedł w 2002 roku. W latach 2005–2007 grał Hanwha Eagles z Korean Baseball Organization, a po zakończeniu kariery pracował jako komentator telewizyjny i trener w zespole Doosan Bears.
Jego żoną była aktorka Choi Jin-sil, lecz małżeństwo zakończyło się z rozwodem. W dniu 6 stycznia 2013 roku popełnił samobójstwo.
Statystyki.
Nippon Professional Baseball
Korean Baseball Organization

</doc>
<doc id="2852288" url="https://pl.wikipedia.org/wiki?curid=2852288" title="4 (ujednoznacznienie)">
4 (ujednoznacznienie)



</doc>
<doc id="2852289" url="https://pl.wikipedia.org/wiki?curid=2852289" title="Neustadt a.Main">
Neustadt a.Main



</doc>
<doc id="2852292" url="https://pl.wikipedia.org/wiki?curid=2852292" title="1 Myśliwska Dywizja Lotnicza">
1 Myśliwska Dywizja Lotnicza

1 Myśliwska Dywizja Lotnicza (1 MDL) – związek taktyczny lotnictwa myśliwskiego ludowego Wojska Polskiego.
Formowanie i zmiany organizacyjne.
Dywizja organizowana była w ramach kolejnej reorganizacji lotnictwa po zakończeniu II wojny światowej. Naczelny Dowódca Wojska Polskiego rozkazem nr 019/Org. z 22 stycznia 1946 roku polecił dowódcy Lotnictwa Wojska Polskiego przenieść dowództwo 3 Brandenburskiej Myśliwskiej Dywizji Lotniczej na etat nr 6/39: 112 żołnierzy zawodowych i 6 kontraktowych. Tym samym rozkazem przemianowano dowództwo 3 DLM na dowództwo 1 Myśliwskiej Dywizji Lotniczej. 
Realizując plan reorganizacji Wojska Polskiego, do 30 października 1946 roku rozformowano Dowództwo 1 Myśliwskiej Dywizji Lotniczej.

</doc>
<doc id="2852295" url="https://pl.wikipedia.org/wiki?curid=2852295" title="Roman Werfel">
Roman Werfel

Roman Karol Werfel (ur. 24 maja 1906 we Lwowie, zm. 2003 w Wielkiej Brytanii) – polski działacz komunistyczny żydowskiego pochodzenia aktywny w okresie stalinizmu, redaktor naczelny czasopisma Nowe Drogi (1952–1959) oraz dyrektor wydawnictwa Książka i Wiedza.
Ruchem komunistycznym zainteresował się uczęszczając do gimnazjum, od 1922 był sekretarzem Komitetu Miejskiego Komunistycznego Związku Młodzieży Polskiej. W 1923 wstąpił do Komunistycznej Partii Robotniczej Polski (od 1925 KPP), jesienią tego samego roku został aresztowany. Zwolniony z więzienia za kaucją wyjechał do Wiednia, skąd powrócił w 1928 i został oddelegowany do działalności w Komunistycznej Partii Zachodniej Ukrainy, równocześnie był sekretarzem Komunistycznego Związku Młodzieży Polskiej w Stanisławowie. W 1930 zamieszkał na krótko w Krakowie, a następnie został wysłany do Berlina jako łącznik. W 1931 powrócił do kraju i został sekretarzem Komitetu Okręgowego Komunistycznej Partii Polski w Stanisławowie, za działalność antypaństwową został aresztowany i osadzony w więzieniu. W 1935 wyszedł na wolność, a w 1936 pozbawiono go członkostwa w partii. Zamieszkał we Lwowie, po zajęciu miasta przez Armię Czerwoną objął stanowisko redaktora "„Czerwonego Sztandaru”" oraz rozpoczął współpracę z "„Nowymi Widnokręgami”", został członkiem Wszechzwiązkowej Komunistycznej Partii (bolszewików) (WKP(b)). 
Podczas wojny radziecko-niemieckiej schronił się w Azji Środkowej, skąd wezwano go do Moskwy, gdzie pracował w redakcji wznowionych w maju 1942 "„Nowych Widnokręgach”". W 1944 wyjechał do Lublina, gdzie zaangażował się w działalność ideologiczną. Od 2 stycznia 1946 był posłem do Krajowej Rady Narodowej, reprezentując Polską Partię Robotniczą. Był współautorem aktów oskarżenia w większości głośnych procesów politycznych okresu stalinizmu m.in. podczas tzw. „Procesu krakowskiego” wobec Jana Rzepeckiego, Stanisława Mierzwy, Franciszka Niepokólczyckiego oraz Kazimierza Pużaka, Stanisława Tatara i biskupa Czesława Kaczmarka. Od 1949 pełnił funkcję redaktora naczelnego "„Głosu Ludu”", w styczniu 1952 otrzymał stanowisko redaktora naczelnego "„Nowych Dróg”", które były organem prasowym Komitetu Centralnego PZPR. Zaliczany do „puławian” podczas walki o władzę w kierownictwie PZPR w latach pięćdziesiątych. Od marca do maja 1956 równolegle pełnił funkcję redaktora naczelnego "„Trybuny Ludu”".
W 1959 opuścił Nowe Drogi i został sekretarzem propagandy w Komitecie Wojewódzkim PZPR we Wrocławiu, a od 1963 dyrektorem Zakładu Historii Stosunków Polsko-Radzieckich Polskiej Akademii Nauk. W 1968 usunięto go z szeregów PZPR, mimo usilnych starań przywrócono go dopiero w 1983. Pod koniec życia wyjechał do córki do Wielkiej Brytanii, gdzie zmarł w 2003.
Bohater jednego z wywiadów w książce Teresy Torańskiej "Oni".

</doc>
<doc id="2852300" url="https://pl.wikipedia.org/wiki?curid=2852300" title="Wyszłam za mąż, zaraz wracam">
Wyszłam za mąż, zaraz wracam

Wyszłam za mąż, zaraz wracam (fr. "Un plan parfait") – francuska komedia z 2012 roku w reżyserii Pascala Chaumeila. Wyprodukowany przez Universal Pictures International France.
Światowa premiera filmu miała miejsce 31 października 2012 roku, natomiast w Polsce odbyła się 11 stycznia 2013 roku.
Wyrażenie "Wyszłam za mąż, zaraz wracam" istniało wcześniej jako tytuł piosenki Ewy Bem, autorstwa Marii Czubaszek.
Opis fabuły.
Odnosząca sukcesy zawodowe dentystka Isabelle (Diane Kruger) od lat jest związana z kolegą po fachu, Pierre'em (Robert Plagnol). 30-letnia paryżanka chce mieć dzieci, ale mężczyzna upiera się, że najpierw muszą się pobrać ze względu na jego bardzo religijnych rodziców. Jednak nad kobietami z rodziny Isabelle od ponad 100 lat ciąży klątwa – każde ich pierwsze małżeństwo musi się rozpaść, a prawdziwego szczęścia mogą zaznać dopiero w drugim. Isabelle chce przechytrzyć przeznaczenie: zamierza pojechać do Kopenhagi, by poślubić tam opłaconego mężczyznę i rozwieść się z nim tego samego dnia, a następnie wyjść za Pierre'a. Czas goni, więc kobieta wybiera przypadkowego kandydata – mrukliwego pasażera siedzącego obok niej w samolocie. Ale Jean-Yves (Dany Boon), autor przewodników turystycznych, wybiera się właśnie w podróż do Kenii. Zdesperowana Isabelle kupuje bilet do Nairobi, żeby uwieść pisarza i skłonić go do szybkiego ślubu. On nigdy nie miał powodzenia u kobiet ani nie był w żadnym stałym związku, teraz nie rozumie więc, co widzi w nim oszałamiająca blondynka.
Obsada.
i inni.

</doc>
<doc id="2852309" url="https://pl.wikipedia.org/wiki?curid=2852309" title="Januszewska">
Januszewska



</doc>
<doc id="2852310" url="https://pl.wikipedia.org/wiki?curid=2852310" title="2 Szturmowa Dywizja Lotnicza">
2 Szturmowa Dywizja Lotnicza

2 Szturmowa Dywizja Lotnicza (1 SzDL) – związek taktyczny lotnictwa szturmowego ludowego Wojska Polskiego.
Formowanie i zmiany organizacyjne.
Dywizja organizowana była w ramach kolejnej reorganizacji lotnictwa po zakończeniu II wojny światowej. Naczelny Dowódca Wojska Polskiego rozkazem nr 019/Org. z 22 stycznia 1946 roku polecił dowódcy Lotnictwa Wojska Polskiego przenieść dowództwo 1 Pomorską Mieszaną Dywizję Lotnictwa na etat nr 6/39: 114 żołnierzy zawodowych i 6 kontraktowych.
Realizując plan reorganizacji Wojska Polskiego, do 30 października 1946 roku rozformowano dowództwo 2 Szturmowej Dywizji Lotniczej.

</doc>
<doc id="2852311" url="https://pl.wikipedia.org/wiki?curid=2852311" title="I.M. Heyden">
I.M. Heyden



</doc>
<doc id="2852314" url="https://pl.wikipedia.org/wiki?curid=2852314" title="Kościół Świętej Trójcy w Nowym Mieście nad Wartą">
Kościół Świętej Trójcy w Nowym Mieście nad Wartą

 
Kościół Świętej Trójcy w Nowym Mieście nad Wartą – rzymskokatolicki kościół parafialny w dawnym mieście, obecnie wsi Nowe Miasto nad Wartą, w gminie Nowe Miasto nad Wartą, w powiecie średzkim, w województwie wielkopolskim. Należy do dekanatu nowomiejskiego. Mieści się przy ulicy Kościelnej.
Jest to budowla gotycka z 3 ćwierci XV wieku, trzynawowa, halowa, sklepienia gwiaździste. Przypuszczalnie sklepienie założono później niż mury obwodowe. Na ścianie chóru jest widoczny łaciński napis o tym, że sklepienie zbudowano w 1538 roku. Szczyt na zakrystii zbudowano na przełomie XV i XVI wieku. W 1593 roku nad zakrystią została zbudowana renesansowa kaplica, w 1614 roku od południa została dobudowana późnorenesansowa kaplica. W 1959 roku została odkryta w świątyni na całej długości sklepień i częściowo na filarach, wspaniała polichromia renesansowa z 1563 roku, doskonale zachowana. Wyposażenie wnętrza z XVII i XVIII stulecia. Stalle renesansowe z 2 połowy XVI stulecia, renesansowa płaskorzeźba z popiersiem Boga Ojca z około 1520 roku, w zakrystii drzwi gotyckie z blachy żelaznej.

</doc>
<doc id="2852315" url="https://pl.wikipedia.org/wiki?curid=2852315" title="Pavol Demeš">
Pavol Demeš

Pavol Demeš (ur. 1956 we Vráblach) – słowacki naukowiec, urzędnik państwowy, polityk i działacz społeczny, minister stosunków międzynarodowych Republiki Słowackiej w latach 1991–1992.
Życiorys.
Po ukończeniu w 1980 studiów na Uniwersytecie Karola w Pradze pracował w laboratorium biomedycznym na Uniwersytecie Komeńskiego w Bratysławie. W latach 1987–1988 odbył studia podyplomowe na University of South Alabama w Mobile.
Od 1990 do 1991 kierował Departamentem Kontaktów Zagranicznych w Ministerstwie Edukacji, Młodzieży i Sportu Republiki Słowackiej. Od 6 maja 1991 do 24 czerwca 1992 pełnił funkcję ministra stosunków międzynarodowych w rządzie Jána Čarnogurský'ego. Następnie kierował organizacją pozarządową Slovak Academic Information Agency-Service Center for the Third Sector (SAIA-SCTS).
W latach 1993–1996 był szefem wydziału polityki zagranicznej w Kancelarii Prezydenta, po czym powrócił do pracy w SAIA-SCTS. W 1999 uczestniczył w projekcie badawczym w Woodrow Wilson Center w Waszyngtonie. Od 2000 do 2010 był dyrektorem biura German Marshall Fund (GMF) w Bratysławie. Obecnie pozostaje zatrudniony w GMF jako "Transatlantic Fellow".
Uczestnik krajowych, zagranicznych i międzynarodowych gremiów doradczych i eksperckich.

</doc>
<doc id="2852317" url="https://pl.wikipedia.org/wiki?curid=2852317" title="Konradowo (województwo pomorskie)">
Konradowo (województwo pomorskie)



</doc>
<doc id="2852319" url="https://pl.wikipedia.org/wiki?curid=2852319" title="Nuncjatura Apostolska we Włoszech i San Marino">
Nuncjatura Apostolska we Włoszech i San Marino

Nuncjatura Apostolska we Włoszech i San Marino – misja dyplomatyczna Stolicy Apostolskiej w Republice Włoskiej. Siedziba nuncjusza apostolskiego mieści się w Rzymie. Nuncjusz apostolski pełni tradycyjnie godność dziekana korpusu dyplomatycznego akredytowanego we Włoszech od momentu przedstawienia listów uwierzytelniających.
Do 2017 wszyscy nuncjusze apostolscy we Włoszech byli Włochami. Jest to szczególna sytuacja, bowiem duchowni obejmujący nuncjaturę w kraju swego pochodzenia należą do rzadkości. Z tradycją tą postanowił zerwać w 2017 papież Franciszek, mianując na to stanowiska Szwajcara.
Wszyscy nuncjusze we Włoszech, z wyjątkiem arcybiskupów Romolo Carboniego i Adriano Bernardiniego, zostali później kreowani kardynałami.
Od 22 kwietnia 1995 nuncjusz apostolski we Włoszech akredytowany jest również w San Marino.
Historia.
Po proklamowaniu w 1861 Królestwa Włoch, zgłosiło ono aspiracje do panowania nad Rzymem i uczynienia z niego stolicy państwa. W wyniku jednoczenia się Włoch już w 1860 doszło do zaboru części Państwa Kościelnego, należącego do papieży. 20 września 1870, po wycofaniu się z Rzymu chroniących papieża wojsk francuskich, włoscy żołnierze zdobyli Wieczne Miasto i położyli kres Państwu Kościelnemu. Papież Pius IX nie uznał jednak ważności tej decyzji i ogłosił się "więźniem Watykanu". Konflikt pomiędzy papiestwem a Włochami, nazywany "kwestią rzymską" trwał do podpisania 11 lutego 1929 traktatów laterańskich. 30 czerwca 1929 papież Pius XI mianował pierwszego nuncjusza we Włoszech. Został nim abp Francesco Borgongini Duca.

</doc>
<doc id="2852323" url="https://pl.wikipedia.org/wiki?curid=2852323" title="Sarah Walker">
Sarah Walker



</doc>
<doc id="2852330" url="https://pl.wikipedia.org/wiki?curid=2852330" title="Zygmunt Rożen">
Zygmunt Rożen

Zygmunt Rożen herbu Gryf (ur. 1531) – rycerz polski.
W 1561 roku brał udział w wyprawie do Mołdawii. W 1572 roku podczas wycofywania się z Mołdawii wojsk polskich pod dowództwem Mikołaja Mieleckiego, Rożen stoczył słynną ówcześnie walkę z doborowymi oddziałami tureckimi zdobywając ich chorągiew. 
W 1574 roku czasie walk hetmana Jerzego Jazłowieckiego z Tatarami, Zygmunt Rożen pomimo choroby poprowadził do ataku i pokonał w walce silniejszy oddział tatarski. 

</doc>
<doc id="2852331" url="https://pl.wikipedia.org/wiki?curid=2852331" title="Cyrhlenie">
Cyrhlenie

Cyrhlenie (także "czyrhlenie", "czerhlenie", "cerhlenie", "cerchlenie") – rodzaj gospodarki żarowej polegający na otrzymywaniu polan przez wypalanie lasu. Wypalanie lasu było najprostszym, wymagającym najmniej wysiłku sposobem otrzymania polany, jednak bynajmniej nie tak łatwym, jak mogłoby się to wydawać. Należało to zrobić tak, aby otrzymać polanę tylko na zaplanowanym, nadającym się do tego celu obszarze, nie spalić zaś całego lasu.
Wołosi, którzy wraz ze swoimi stadami kóz i owiec przybyli na przełomie XIV i XV w. w Karpaty, przygotowywali polany na grzbietach gór do wypasu tych stad właśnie przez cyrhlenie. Na upatrzonym obszarze obrywali korę z drzew (mniej więcej do wysokości człowieka), zaś rosnący pomiędzy drzewami podszyt i wyższe rośliny zielne podcinali lub wyrywali. Drzewa obdarte z kory obumierały i usychały, podcięte krzewy, drobniejsze drzewa i rośliny zielne również usychały. W następnym roku resztę lasu w odpowiednim momencie podpalali. Najlepsze drzewa ścinali i wykorzystywali na budulec szałasów. W ten sposób powstawała polana otoczona ze wszystkich stron lasem. Wypasano na niej owce i bydło pomiędzy pniami obumarłych drzew, bez ich karczowania. Uschnięte drzewa stopniowo wyrąbywano na opał w bacówkach (w bacówce ognisko paliło się nieustannie przez cały okres wypasu). Ostateczny wygląd polana przybierała dopiero po kilkudziesięciu latach, gdy wygniły pniaki drzew i w wyniku wypasu ukształtował się charakterystyczny zespół roślinności pastwiskowej. Takie polany mogły już być koszone. Od tego sposobu otrzymywania polan przez cyrhlenie pochodzi często spotykana w Karpatach nazwa Cyrhla (błędnie także cyrchla, cyhrla i cyrla). W Karpatach Wschodnich czynność tę nazywano czerteżeniem, zaś otrzymane w jej wyniku polany nazywano czerteżem.
Od Wołochów metodę cyrhlenia przejęła również miejscowa ludność. Właściciele lasów wyrażali na to zgodę, pobierając za użytkowanie polan podatek w postaci serów. Lasy miały wówczas znikomą wartość użytkową. Największy rozkwit cyrhlenia w polskich Karpatach nastąpił w XVII wieku. Później właściciele lasów zaczęli zabraniać tworzenia polan, lasy nabrały bowiem znaczenia. W miarę rozwoju przemysłu drewno potrzebne było w dużych ilościach dla hut szkła i żelaza, budownictwa i budowy linii kolejowych. Duże liczby wypasanego bydła i owiec czyniły też spustoszenia w nasadzeniach. W Gorcach ostatnią polanę (Podmostownicę) wytworzono w 1840 r.

</doc>
<doc id="2852332" url="https://pl.wikipedia.org/wiki?curid=2852332" title="Stadion Aluminium Konin">
Stadion Aluminium Konin



</doc>
<doc id="2852336" url="https://pl.wikipedia.org/wiki?curid=2852336" title="Cyrchlenie">
Cyrchlenie



</doc>
<doc id="2852337" url="https://pl.wikipedia.org/wiki?curid=2852337" title="Nowa Wieś (Pomorzowiczki)">
Nowa Wieś (Pomorzowiczki)

Nowa Wieś – przysiółek wsi Pomorzowiczki w Polsce, położony w województwie opolskim, w powiecie głubczyckim, w gminie Głubczyce, w bok od trasy Głubczyce - Pomorzowiczki - Klisino. 
W latach 1975–1998 przysiółek administracyjnie należał do ówczesnego województwa opolskiego.

</doc>
<doc id="2852340" url="https://pl.wikipedia.org/wiki?curid=2852340" title="Religia w Finlandii">
Religia w Finlandii

Większość ludzi w Finlandii jest, przynajmniej nominalnie, członkami kościołów chrześcijańskich (blisko 70%), ale od 1980 roku, nastąpił gwałtowny wzrost liczby osób bez przynależności religijnej. Przed chrystianizacją główną religią był politeizm.
W 2021 roku, 66,6% ludności należało do Fińskiego Kościoła Luterańskiego i ponad 30% nieoficjalnie nie utożsamiało się z żadną religią. Fiński kościół w przeciwieństwie do pozostałych luterańskich kościołów w Skandynawii nie zezwala na małżeństwa osób tej samej płci, jednak zauważalne są coraz ostrzejsze podziały między konserwatywnymi i liberalnymi poglądami. W obrębie Kościoła luterańskiego działa laestadianizm, największy konserwatywny ruch odrodzenia zrzeszający około 100 tys. wiernych.
Wiele źródeł wskazuje, że populacja muzułmańska gwałtownie wzrosła w ostatnich latach z powodu znacznego napływu imigrantów. Muzułmańscy przywódcy religijni szacują, że liczba muzułmanów wzrosła do 100 tys. w 2018 roku, z czego 80% to sunnici, a 20% szyici. Według Pew Research Center w 2017 roku 2,7% populacji, czyli około 150 tys. osób stanowili muzułmanie. Islam wyznawany jest głównie przez imigrantów z krajów takich jak: Irak, Somalia, Afganistan, Turcja czy Iran.
Największą mniejszość religijną wśród rodowitych mieszkańców stanowią zielonoświątkowcy, których całkowitą liczbę wiernych szacuje się na 100 tysięcy (w tym ok. 50 tys. ochrzczonych członków). Trzecim co do wielkości wyznaniem jest prawosławie z ok. 60 tys. wyznawców.
Inne religie posiadają mniej niż 20 tysięcy wyznawców i są to głównie: świadkowie Jehowy, wolne kościoły ewangelikalne, katolicy, buddyści, adwentyści dnia siódmego, mormoni, baptyści, metodyści, żydzi, bahaiści i hinduiści.
Szacuje się, że w Finlandii jest ponad 10 tysięcy buddystów. Buddyści nie są spójną grupą w Finlandii, ale są zróżnicowani pod względem kultury, języka i tradycji. Największe grupy stanowią osoby pochodzenia tajskiego i wietnamskiego.
Według najnowszego sondażu Eurobarometru z 2010 roku odpowiedzi mieszkańców Finlandii na pytania w sprawie wiary były następujące:

</doc>
<doc id="2852342" url="https://pl.wikipedia.org/wiki?curid=2852342" title="Ji-hyun Jun">
Ji-hyun Jun



</doc>
<doc id="2852345" url="https://pl.wikipedia.org/wiki?curid=2852345" title="Tae-hyun Cha">
Tae-hyun Cha



</doc>
<doc id="2852350" url="https://pl.wikipedia.org/wiki?curid=2852350" title="Yoon-jin Kim">
Yoon-jin Kim



</doc>
<doc id="2852352" url="https://pl.wikipedia.org/wiki?curid=2852352" title="Sarah Walker (kolarka)">
Sarah Walker (kolarka)

Sarah Walker (ur. 10 lipca 1988 w Whakatane) – nowozelandzka kolarka BMX, wicemistrzyni olimpijska oraz wielokrotna medalistka mistrzostw świata.
Kariera.
Pierwszy sukces w karierze Sarah Walker osiągnęła w 2005 roku, kiedy zdobyła srebrny medal mistrzostw świata juniorów w konkurencji cruiser. Rok później powtórzyła ten wynik, zdobywając także brązowy medal w BMX. W 2007 roku wystąpiła na mistrzostwach świata w Victorii, gdzie zwyciężyła w cruiserze. W tej samej konkurencji zdobyła jeszcze dwa medale: brązowy na MŚ w Taiyuan (2008) oraz złoty na MŚ w Adelaide (2009). Równocześnie zdobywała medale w BMX: srebrny w 2007 roku, brązowy w 2008 roku i złoty w 2009 roku. W międzyczasie wzięła udział w igrzyskach olimpijskich w Pekinie, gdzie była czwarta, przegrywając walkę o podium z Amerykanką Jill Kintner. Następnie zdobyła w BMX srebrne medale podczas mistrzostw świata w Pietermaritzburgu (2010) i mistrzostw w Kopenhadze (2011). W pierwszym wypadku wyprzedziła ją jedynie Brytyjka Shanaze Reade, a w drugim lepsza była Kolumbijka Mariana Pajón. W 2012 roku brała udział w igrzyskach Londynie, gdzie zajęła drugie miejsce za Pajón, a tuż przed Holenderką Laurą Smulders.

</doc>
<doc id="2852357" url="https://pl.wikipedia.org/wiki?curid=2852357" title="Al-Hakim">
Al-Hakim



</doc>
<doc id="2852360" url="https://pl.wikipedia.org/wiki?curid=2852360" title="I liga urugwajska w piłce nożnej (2011/2012)">
I liga urugwajska w piłce nożnej (2011/2012)

Mistrzem Urugwaju w sezonie 2011/12 został mistrz turnieju Apertura, klub Club Nacional de Football, natomiast wicemistrzem został mistrz turnieju Clausura - Defensor Sporting. O tym, które kluby będą reprezentować futbol urugwajski w międzynarodowych pucharach zadecydowała tabela sumaryczna.
Z ligi spadły następujące kluby: Rampla Juniors, Cerrito Montevideo i Rentistas Montevideo z powodu najgorszej średniej z sezonów 2010/11 i 2011/12. Na ich miejsce awansowały trzy najlepsze kluby drugoligowe: Central Español Montevideo (mistrz drugiej ligi), Juventud Las Piedras (wicemistrz drugiej ligi) i Progreso Montevideo (trzecie miejsce).
Mistrzostwo Urugwaju.
Najpierw mistrzowie Apertury (Club Nacional de Football) i Clausury (Defensor Sporting) zmierzyli się o prawo do gry o mistrzostwo Urugwaju z najlepszą drużyną w tabeli sumarycznej (Club Nacional de Football).
Mistrzem Urugwaju w sezonie 2011/12 został klub Club Nacional de Football. Klub Defensor Sporting został wicemistrzem Urugwaju.

</doc>
<doc id="2852363" url="https://pl.wikipedia.org/wiki?curid=2852363" title="Konflikt w Mali (2012)">
Konflikt w Mali (2012)



</doc>
<doc id="2852366" url="https://pl.wikipedia.org/wiki?curid=2852366" title="Jan Morawski (kasztelan)">
Jan Morawski (kasztelan)

Jan Morawski herbu Nałęcz (zm. przed 19 stycznia 1717 roku) – kasztelan przemęcki w latach 1697-1716, starosta obornicki w 1672 roku.
Był elektorem Augusta II Mocnego w 1697 roku z województwa poznańskiego, jako deputat podpisał jego "pacta conventa". 

</doc>
<doc id="2852370" url="https://pl.wikipedia.org/wiki?curid=2852370" title="Dolina Nysy Łużyckiej">
Dolina Nysy Łużyckiej

Dolina Nysy Łużyckiej 332.252 – dolina w południowo-zachodniej Polsce w województwie dolnośląskim, w powiecie zgorzeleckim, obejmuje fragment doliny Nysy Łużyckiej między Zgorzelcem a Trzcińcem.
Dolina Nysy Łużyckiej jest podjednostką fizycznogeograficzną Obniżenia Żytawsko-Zgorzeleckiego, położoną w obrębie Pogórza Zachodniosudeckiego. Rozciąga się południkowo wzdłuż Nysy Łużyckiej od północnej granicy Sieniawki na południu do Zgorzelca na północy. Dolinę od południa ograniczają Kotlina Turoszowska, od wschodu Wyniosłość Działoszyna od zachodu Pogórze Wschodniołużyckie, a od północy kotlinę zamyka Równina Zgorzelecka. Doliną wzdłuż nurtu Nysy przechodzi granica państwowa polsko-niemiecka.
Charakterystyka.
Dolina Nysy stanowi wyraźnie wyodrębniony region w krajobrazie Obniżenia Żytawsko-Zgorzeleckiego. Jest to niewielka dolina rzeczna, położona na wysokości około 200 m n.p.m. Charakterystycznym elementem krajobrazu doliny są terasy akumulacyjne oraz przełomowy odcinek od Trzcińca do Posady. Dolina w wyniku przekształceń antropogenicznych w związku z eksploatacją złóż węgla brunatnego, straciła częściowo swój pierwotny charakter. Na całej długości w granicach Doliny zachowała się tylko terasa najniższa. Terasy wyższe wykształcone są fragmentarycznie. Od Sieniawki rzeka płynie sztucznym korytem, w rejonie kopalni dolina przetrwała tylko w postaci wąskiego pasa. Spowodowane jest to rozrastaniem się kopalni i zasypywaniem doliny przez zwałowisko wewnętrzne. Naturalny charakter dolina zachowała od Trzcińca w kierunku północnym. Na odcinku do Posady dolina jest naturalnie wąska, o stromych zboczach, mająca charakter przełomowy, rzeka przedziera się przez strefę paleozoicznych i proterozoicznych skał krystalicznych. Dalej ku północy dolina rozszerza się, a pomiędzy Bratkowem i Krzewiną Nysa zaczyna meandrować tworząc malownicze zakola i starorzecza. Dolina objęta jest ekstensywną gospodarką pastersko-rolniczą
Krajobraz.
Krajobraz ze względu na cechy fizjonomiczne wynikające z ukształtowania i zagospodarowania Doliny silnie zróżnicowany, stanowi mozaikę wielu elementów, od teras, zadrzewionych skarp, obszaarów zalewowych po uprawne pola. W ukształtowaniu terenu dominują krajobrazy otwarte głównie trzęślicowe łąki zmiennowilgotne i łąki świeże, oraz starorzecza. W partii przełomowych między Trzcińcem a Posadą występuje krajobraz doliny rzecznej obszaru podgórskiego. Ukształtowanie powierzchni sprawia, że obszar Doliny obfituje w liczne meandry strome skarpy i starorzecza. Dominujące znaczenie ma krajobraz antropogeniczny, prowadzona eksploatacja węgla brunatnego, wywarła wyraźne piętno na krajobrazie. 
Roślinność.
Obszar Doliny obejmuje wiele cennych i dobrze zachowanych typów siedlisk przyrodniczych: nizinne i podgórskie rzeki ze zbiorowiskami włosieniczników, zmiennowilgotne łąki trzęślicowe, ziołorośla górskie, ziołorośla nadrzeczne, niżowe i górskie świeże łąki użytkowane ekstensywnie, kwaśne buczyny, żyzne buczyny, grąd środkowoeuropejski i subkontynentalny, jaworzyny i lasy klonowo-lipowe na stokach i zboczach, łęgi wierzbowe, topolowe, olszowe i jesionowe, olsy źródliskowe. Najcenniejsze są lasy klonowo-lipowe oraz grądy oraz starorzecza i naturalne eutroficzne zbiorniki wodne ze zbiorowiskami z "Nympheion, Potamion". Na skarpach pradoliny w przełomowym odcinku Nysy wykształciły się zbiorowiska leśne. Na obszar wzdłuż koryta Nysy Łużyckiej oraz w głąb doliny wkracza gatunków inwazyjnych głównie rdestowiec ostrokończysty i pośredni, niecierpek gruczołowaty oraz nawłoć późna, nawłoć olbrzymia, słonecznik bulwiasty], sporadycznie barszcz Sosnowskiego a od strony kompleksu borów tawuła kutnerowata. Tereny zalewowe wzdłuż koryta porastają łąki i szuwary a regularne wylewy utrudniają zamienianie ich w pola uprawne.
Zwierzęta.
Poza gatunkami częstymi w innych ostojach, występuje bóbr, wydra, nocek duży, oraz szereg gatunków cennych ptaków i owadów, a wśród nich trzepla zielona, czerwończyk nieparek i dwa gatunki modraszków.
Ochrona.
Ochroną objęte są naturalne lasy klonowo-lipowe oraz grądy w rezerwacie „Grądy koło Posady”, oraz zespół siedlisk łąkowych stanowiących siedlisko wielu gatunków zwierząt.
Zagrożenia.
Teren jest silnie zagrożony przez niekontrolowaną inwazję synantropijnych gatunków roślin, głównie rdestowych oraz gospodarkę człowieka: wykopywanie stawów hodowlanych, zaorywanie łąk i zmiany przeznaczenia gruntów na intensywnie użytkowane pastwiska oraz wyręb starych drzew.

</doc>
<doc id="2852372" url="https://pl.wikipedia.org/wiki?curid=2852372" title="Piaszki">
Piaszki

Piaszki – dawna osada w Polsce położona w województwie pomorskim, w powiecie słupskim, w gminie Dębnica Kaszubska.
W latach 1975–1998 miejscowość administracyjnie należała do województwa słupskiego.
Nazwę zniesiono z 2023 r.

</doc>
<doc id="2852373" url="https://pl.wikipedia.org/wiki?curid=2852373" title="Sulin">
Sulin



</doc>
<doc id="2852379" url="https://pl.wikipedia.org/wiki?curid=2852379" title="Sulin (województwo pomorskie)">
Sulin (województwo pomorskie)

Sulin – wyludniona i zniesiona osada w Polsce położona w województwie pomorskim, w powiecie słupskim, w gminie Dębnica Kaszubska.
W latach 1975–1998 miejscowość administracyjnie należała do województwa słupskiego.
Nazwę zniesiono z 2023 r.

</doc>
<doc id="2852382" url="https://pl.wikipedia.org/wiki?curid=2852382" title="Laura Smulders">
Laura Smulders

Laura Smulders (ur. 9 grudnia 1993 w Nijmegen) – holenderska kolarka BMX, mistrzyni świata i brązowa medalistka olimpijska.
Kariera.
Największy sukces w karierze Laura Smulders osiągnęła w 2012 roku, kiedy zdobyła brązowy medal w wyścigu BMX podczas igrzysk olimpijskich Londynie. W zawodach tych wyprzedziły ją jedynie Kolumbijka Mariana Pajón oraz Sarah Walker z Nowej Zelandii. W tym samym roku wzięła także udział w mistrzostwach świata w Birmingham, gdzie w wyścigu BMX zajęła trzynaste miejsce. Rok wcześniej była ósma w tej samej konkurencji w kategorii juniorów.

</doc>
<doc id="2852383" url="https://pl.wikipedia.org/wiki?curid=2852383" title="Zakłodno">
Zakłodno

Zakłodno – wyludniona osada leśna w Polsce położona w województwie pomorskim, w powiecie słupskim, w gminie Dębnica Kaszubska.
W latach 1975–1998 miejscowość administracyjnie należała do województwa słupskiego.

</doc>
<doc id="2852386" url="https://pl.wikipedia.org/wiki?curid=2852386" title="Lee Jinki">
Lee Jinki



</doc>
<doc id="2852388" url="https://pl.wikipedia.org/wiki?curid=2852388" title="Mistrzostwa Europy w Łyżwiarstwie Szybkim w Wieloboju Kobiet 1981">
Mistrzostwa Europy w Łyżwiarstwie Szybkim w Wieloboju Kobiet 1981

6. mistrzostwa Europy w łyżwiarstwie szybkim w wieloboju kobiet odbyły się w dniach 17–18 stycznia 1981 roku w Heerenveen, w Holandii. Były to pierwsze mistrzostwa po sześcioletniej przerwie. Zawodniczki startowały na czterech dystansach: 500 m, 1000 m, 1500 m i 3000 m. Do biegu na 3000 m awansowała tylko najlepsza 16 po trzech dystansach. Najlepszy rezultat uzyskała reprezentantka ZSRR Natalia Pietrusiowa.
Uczestnicy.
W zawodach wzięło udział 26 łyżwiarek z 10 krajów. Sklasyfikowane zostało 25.

</doc>
<doc id="2852391" url="https://pl.wikipedia.org/wiki?curid=2852391" title="Mistrzostwa Europy w Łyżwiarstwie Szybkim w Wieloboju Kobiet 1982">
Mistrzostwa Europy w Łyżwiarstwie Szybkim w Wieloboju Kobiet 1982

7. mistrzostwa Europy w łyżwiarstwie szybkim w wieloboju kobiet odbyły się w dniach 23–24 stycznia 1982 roku w Heerenveen, w Holandii. Zawodniczki startowały na czterech dystansach: 500 m, 1000 m, 1500 m i 3000 m. Do biegu na 3000 m awansowała tylko najlepsza 16 po trzech dystansach. Złoto obroniła reprezentantka ZSRR Natalia Pietrusiowa.
Uczestnicy.
W zawodach wzięły udział 24 łyżwiarki z 8 krajów. Sklasyfikowane zostały 23.

</doc>
<doc id="2852393" url="https://pl.wikipedia.org/wiki?curid=2852393" title="Smolarz (ujednoznacznienie)">
Smolarz (ujednoznacznienie)



</doc>
<doc id="2852398" url="https://pl.wikipedia.org/wiki?curid=2852398" title="Riedl">
Riedl



</doc>
<doc id="2852399" url="https://pl.wikipedia.org/wiki?curid=2852399" title="Franciszek Węgliński (podkomorzy chełmski)">
Franciszek Węgliński (podkomorzy chełmski)

Franciszek Węgliński, (Węgleński) herbu Godziemba (ur. ok. 1680, zm. 23 czerwca 1750 w Klesztowie) – polski szlachcic, podkomorzy chełmski, poseł na sejmy.
Życiorys.
Pierwszą nominację uzyskał 3 września 1702 roku na urząd chorążego parnawskiego, którym tytułował się przez następnych 30 lat. Był marszałkiem konfederackich sejmików chełmskich: 20 października, 17 listopada i 9 grudnia 1707 roku, 3 i 9 stycznia, 2 lutego, 20 marca i 4 czerwca 1708 roku. Marszałkował chełmskiemu sejmikowi deputackiemu 9 września 1709 roku.
W 1729 roku został wybrany posłem chełmskim na sejm. W 1730 roku został wybrany na 2 lata komisarzem do Trybunału Skarbowego 
w Radomiu. W 1732 roku uzyskał nominację na sędziego ziemskiego chełmskiego. W 1733 roku został wybrany jednym z sędziów kapturowych ziemi chełmskiej, później, w sierpniu i wrześniu tego roku uczestniczył w elekcji króla, kiedy głosował za Stanisławem Leszczyńskim.
Został marszałkiem sejmiku deputackiego 9 września 1737 roku. W 1738 roku kandydował na urząd podkomorzego chełmskiego po śmierci republikanta Krzysztofa Romanowskiego, lecz nie uzyskał nominacji. Na następnych sejmikach: deputackim 19 września 1741 roku został marszałkiem, a 10 września 1743 roku deputatem do Trybunału Koronnego na 1743 rok. W 1747 roku został wybrany podkomorzym chełmskim, choć tym tytułem posługiwał się już w 1745 roku. 
Franciszek Węgleński był czterokrotnie posłem swej ziemi na sejmy w latach 1729, 1736, 1746, był posłem ziemi chełmskiej na sejm 1748 roku. W czasie dwóch pierwszych sejmów nie przejawiał aktywności. Na sejmie w 1746 roku żądał m.in. kasaty ceł prywatnych i zastąpienia ich cłem generalnym, odmówił planowanej komisji walnej mocy stanowienia podatków, gdyż "„takowa komisja inverso suo ordine odebrałaby władzę sejmowi”". Na sejmie w 1748 roku opowiadał się za usprawnieniem podatków, za zwiększeniem liczby komisarzy skarbowych oraz za zniesieniem cła brzeskiego na Bugu.
Majątek.
W 1750 roku Franciszek Węgleński założył we wsi Klesztów ogród włoski, którego pozostałości stanowią drzewa – kasztanowiec biały i robinia akacjowa.
Życie rodzinne.
Był najstarszym synem Zygmunta, podsędka ziemskiego chełmskiego oraz Zofii z domu Komorowskiej, sędzianki bełskiej. Miał rodzeństwo:
Ożenił się około 1712 roku z Agnieszką Dłużewską kasztelanką chełmską, córką Kazimierza Dłużewskiego, zmarłą po 20 sierpnia 1737 roku. Miał z nią 9 dzieci, byli to:
synowie:
córki:
Zgodnie z życzeniem zawartym w testamencie pochowany został w kościele reformatów w Chełmie.

</doc>
<doc id="2852405" url="https://pl.wikipedia.org/wiki?curid=2852405" title="Smolarz (województwo lubelskie)">
Smolarz (województwo lubelskie)

Smolarz – osada leśna w Polsce położona w województwie lubelskim, w powiecie parczewskim, w gminie Dębowa Kłoda.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="2852407" url="https://pl.wikipedia.org/wiki?curid=2852407" title="Franciszek Węgleński (ujednoznacznienie)">
Franciszek Węgleński (ujednoznacznienie)



</doc>
<doc id="2852408" url="https://pl.wikipedia.org/wiki?curid=2852408" title="Mistrzostwa Europy w Łyżwiarstwie Szybkim w Wieloboju Kobiet 1983">
Mistrzostwa Europy w Łyżwiarstwie Szybkim w Wieloboju Kobiet 1983

8. mistrzostwa Europy w łyżwiarstwie szybkim w wieloboju kobiet odbyły się w dniach 23–24 stycznia 1983 roku na lodowisku Thialf w Heerenveen, w Holandii. Zawodniczki startowały na czterech dystansach: 500 m, 1500 m, 3000 m i 5000 m. Do biegu na 5000 m awansowała tylko najlepsza 16 po trzech dystansach. Mistrzynią Europy została reprezentantka NRD Andrea Schöne-Mitscherlich. Ustanowiła również dwa rekordy świata: na 5000 m i w wieloboju.
Uczestnicy.
W zawodach wzięło udział 28 łyżwiarek z 11 krajów. Sklasyfikowane zostało 27.

</doc>
<doc id="2852413" url="https://pl.wikipedia.org/wiki?curid=2852413" title="Uhnin (osada)">
Uhnin (osada)

Uhnin – osada w Polsce położona w województwie lubelskim, w powiecie parczewskim, w gminie Dębowa Kłoda.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="2852416" url="https://pl.wikipedia.org/wiki?curid=2852416" title="Sam Willoughby">
Sam Willoughby

Sam Willoughby (ur. 15 sierpnia 1991 w Bedford Park) – australijski kolarz górski i BMX, wicemistrz olimpijski oraz trzykrotny medalista mistrzostw świata BMX.
Kariera.
Pierwszy sukces w karierze Sam Willoughby osiągnął w 2008 roku, kiedy został mistrzem świata juniorów BMX. Wynik ten powtórzył także rok później, a w 2011 roku był czwarty na mistrzostwach świata w Kopenhadze, przegrywając walkę o podium z Markiem Willersem z Nowej Zelandii. W 2012 roku zdobył dwa medale na międzynarodowych imprezach. Najpierw zajął drugie miejsce podczas igrzysk olimpijskich w Londynie, przegrywając tylko z Łotyszem Mārisem Štrombergsem, a kilka tygodni później zwyciężył na mistrzostwach świata w Birmingham. Startuje także w kolarstwie górskim, choć nigdy nie zdobył medalu na mistrzostwach świata MTB.

</doc>
<doc id="2852419" url="https://pl.wikipedia.org/wiki?curid=2852419" title="Carlos Oquendo">
Carlos Oquendo

Carlos Mario Oquendo Zabala (ur. 16 listopada 1987 w Medellín) – kolumbijski kolarz BMX, brązowy medalista olimpijski oraz brązowy medalista mistrzostw świata.
Kariera.
Pierwszy sukces w karierze Carlos Oquendo osiągnął w 2010 roku, kiedy zdobył brązowy medal w cruiserze podczas mistrzostw świata w Pietermaritzburgu. W zawodach tych wyprzedzili go jedynie Brazylijczyk Renato Rezende oraz inny Kolumbijczyk - Andrés Jiménez. Na rozgrywanych rok później mistrzostwach świata w Kopenhadze był szósty w wyścigu BMX. W 2012 roku wystartował na igrzyskach olimpijskich w Londynie, zajmując trzecie miejsce w BMX. Wyprzedzili go jedynie Łotysz Māris Štrombergs oraz Australijczyk Sam Willoughby.

</doc>
<doc id="2852424" url="https://pl.wikipedia.org/wiki?curid=2852424" title="Anthony Alozie">
Anthony Alozie

Uzodinma Anthony Alozie (ur. 18 sierpnia 1986 w Aba) – australijski lekkoatleta nigeryjskiego pochodzenia, specjalizujący się w biegach sprinterskich, olimpijczyk. Do 21 lutego 2008 roku reprezentował Nigerię.
Półfinalista mistrzostw świata juniorów w Grosseto (2004). W 2006 brał udział w igrzyskach Wspólnoty Narodów, lecz nigeryjska sztafeta 4 × 100 metrów nie ukończyła biegu eliminacyjnego. Po zmianie barw narodowych stał się jednym z głównych filarów australijskiej reprezentacji w biegu rozstawnym, z którą to odpadł w eliminacjach mistrzostw świata w 2009 i 2011. W 2012 startował na igrzyskach olimpijskich w Londynie, na których zajął 7. miejsce w sztafecie 4 × 100 metrów. Medalista mistrzostw Australii oraz reprezentant kraju w meczach międzypaństwowych. Alozie ma na swoim koncie także mistrzostwo Nigerii juniorów.
W marcu 2014 został zdyskwalifikowany na 20 miesięcy za unikanie kontroli antydopingowej (do 12 maja 2015).
Rekordy życiowe.
10 sierpnia 2012 australijska sztafeta 4 × 100 metrów w składzie Anthony Alozie, Isaac Ntiamoah, Andrew McCabe, Joshua Ross ustanowiła rekord Australii i Oceanii na tym dystansie – 38,17.

</doc>
<doc id="2852426" url="https://pl.wikipedia.org/wiki?curid=2852426" title="Kornwalit">
Kornwalit

Kornwalit − (zasadowy arsenian miedzi), rzadki minerał wietrzenia złóż zawierających jednocześnie miedź i arsen. Często występuje z oliwenitem i agardytem. Jego nazwa pochodzi od Kornwalii, gdzie został znaleziony.
Wygląd.
Kornwalit tworzy intensywnie zielone, kruche kryształy o szklistym połysku. Występuje w kulistych lub promienistych skupieniach złożonych z włóknistych bądź igiełkowatych kryształków. Czasem tworzy skupienia nerkowate oraz ziemiste naskorupienia.
Minerały podobne.
Promieniście wykształcony kornwalit łatwo można pomylić z pseudomalachitem, jednak ten nigdy nie występuje z agardytem i oliwenitem. Także malachit można pomylić z kornwalitem, ale malachit burzy z kwasami wydzielając CO2. Kryształy libethenitu mają formę podobną do ośmiościanów lub krótkich słupków i różnią się od pojedynczych kryształów kornwalitu.

</doc>
<doc id="2852429" url="https://pl.wikipedia.org/wiki?curid=2852429" title="Karl Michael von Groddeck">
Karl Michael von Groddeck

Karl Michael von Groddeck (ur. 29 lutego 1764, Gdańsk, zm. 10 kwietnia 1833, Mały Kack), mieszczanin gdański, członek władz miejskich w okresie dominacji napoleońskiej, następnie urzędnik pruski. 
Był synem rajcy gdańskiego Michaela Groddecka i jego żony Anny Renaty z d. Wolff, wnukiem gdańskich burmistrzów Carla Groddecka i Samuela Wolffa. w roku 1780 był uczniem Gdańskiego Gimnazjum Akademickiego. Od 1784 studiował prawo na uniwersytetach w Erlangen i Getyndze. Po studiach powrócił do Gdańska, gdzie 1792 został sekretarzem Rady Miejskiej, a następnie pracował w administracji pruskiej. W l. 1807–1812 był senatorem I Wolnego Miasta Gdańska. W kwietniu 1812, z powodu rozbieżności zdań w senacie na tle stosunku do Francji, zrezygnował z funkcji (wraz z nim ustąpili także senatorowie Johann Gottfried von Frantzius, Abraham Ludwig Muhl i Friedrich Ferdinand Köhn). Po przejęciu zwierzchności nad Gdańskiem przez Prusy, pracował 1814–1817 jako etatowy radca miejski i adwokat. 1818 został pruskim landratem dla powiatu Kartuzy i pełnił tę funkcję do przejścia na emeryturę w marcu 1832. Równocześnie był właścicielem majątku w Małym Kacku. 1814 i w latach następnych był członkiem loży masońskiej "Eugenia pod ukoronowanym lwem". 1792 poślubił Helenę Lawinię Charlottę von Weickhmann (1773–1811), córkę rajcy gdańskiego. Po jej śmierci, w styczniu 1812 zawarł w kościele Mariackim powtórny związek małżeński z Heleną Agnes Louisą von Klinkowström (ur. 19 grudnia 1781, zm. 15 maja 1870, Gdańsk). Syn z pierwszego małżeństwa, Karl Joachim von Groddeck (ur. 9 grudnia 1792, zm. 3 lutego 1881) był prawnikiem, prezesem sądu handlowo-morskiego w Gdańsku.

</doc>
<doc id="2852431" url="https://pl.wikipedia.org/wiki?curid=2852431" title="Wymyślanka">
Wymyślanka

2 miejscowości w Polsce:

</doc>
<doc id="2852435" url="https://pl.wikipedia.org/wiki?curid=2852435" title="Nowosady (Lisięcice)">
Nowosady (Lisięcice)

Nowosady (niem. "Neustift") – przysiółek wsi Lisięcice w Polsce, położony w województwie opolskim, w powiecie głubczyckim, w gminie Głubczyce.
W latach 1975–1998 przysiółek należał administracyjnie do województwa opolskiego.
Nazwa.
1 października 1948 r. nadano miejscowości, będącej wówczas administracyjnie związanej z Lisięcicami, polską nazwę Nowosady.

</doc>
<doc id="2852436" url="https://pl.wikipedia.org/wiki?curid=2852436" title="Ars dictaminis">
Ars dictaminis



</doc>
<doc id="2852442" url="https://pl.wikipedia.org/wiki?curid=2852442" title="Głubczyce-Las">
Głubczyce-Las



</doc>
<doc id="2852444" url="https://pl.wikipedia.org/wiki?curid=2852444" title="Václav Nedorost">
Václav Nedorost

Václav Nedorost (ur. 16 marca 1982 w Czeskich Budziejowicach) – czeski hokeista, reprezentant Czech.
Kariera.
Wychowanek HC Czeskie Budziejowice. Od maja 2012 zawodnik Donbasu Donieck. W lutym 2013 przedłużyl kontrakt z klubem o dwa lata. Od sierpnia 2014 zawodnik Slovana Bratysława. Od maja 2017 ponownie zawodnik . Od maja 2018 zawodnik HC Pilzno 1929. Po sezonie 2018/2019 zakończył karierę.

</doc>
<doc id="2852450" url="https://pl.wikipedia.org/wiki?curid=2852450" title="Jade Neilsen">
Jade Neilsen

Jade Neilsen (ur. 24 lipca 1991 w Southport) - australijska pływaczka, specjalizująca się głównie w stylu dowolnym.
Wicemistrzyni olimpijska z Londynu (2012) w sztafecie 4 x 200 m stylem dowolnym. Wicemistrzyni świata na krótkim basenie z Dubaju (2010) w tej samej sztafecie. 

</doc>
<doc id="2852452" url="https://pl.wikipedia.org/wiki?curid=2852452" title="Mistrzostwa Świata w Kolarstwie BMX 1996">
Mistrzostwa Świata w Kolarstwie BMX 1996

1. Mistrzostwa świata w kolarstwie BMX 1996 odbyły się w brytyjskim Brighton, w dniach 16 - 18 sierpnia 1996 roku. Były to pierwsze mistrzostwa świata w tej dyscyplinie zorganizowane przez Międzynarodową Unię Kolarską. W programie znalazły się następujące konkurencje: wyścig elite i juniorów (oba zarówno dla kobiet jak i mężczyzn) oraz cruiser juniorów i elite (tylko mężczyźni). W klasyfikacji medalowej zwyciężyli gospodarze zdobywając łącznie cztery medale, w tym trzy złote.

</doc>
<doc id="2852454" url="https://pl.wikipedia.org/wiki?curid=2852454" title="Thuso Phala">
Thuso Phala

Thuso Phala (ur. 27 maja 1986 w Johannesburgu) – południowoafrykański piłkarz grający na pozycji pomocnika. Obecnie jest zawodnikiem klubu Platinum Stars, w którym rozpoczynał profesjonalną karierę i do którego powrócił latem 2010 roku. Wcześniej występował w innych południowoafrykańskich zespołach - Kaizer Chiefs i Mamelodi Sundowns. W reprezentacji RPA zadebiutował w 2012 roku, rozgrywając w niej dotychczas trzy spotkania (stan na 10 stycznia 2013).

</doc>
<doc id="2852457" url="https://pl.wikipedia.org/wiki?curid=2852457" title="Feliksowo (województwo kujawsko-pomorskie)">
Feliksowo (województwo kujawsko-pomorskie)

Feliksowo – osada w Polsce położona w województwie kujawsko-pomorskim, w powiecie wąbrzeskim, w gminie Dębowa Łąka.
W latach 1975–1998 miejscowość administracyjnie należała do województwa toruńskiego.

</doc>
<doc id="2852459" url="https://pl.wikipedia.org/wiki?curid=2852459" title="Głodowo (powiat wąbrzeski)">
Głodowo (powiat wąbrzeski)

Głodowo – osada w Polsce położona w województwie kujawsko-pomorskim, w powiecie wąbrzeskim, w gminie Dębowa Łąka.
W latach 1975–1998 miejscowość administracyjnie należała do województwa toruńskiego.
Zobacz też: Głodowo

</doc>
<doc id="2852462" url="https://pl.wikipedia.org/wiki?curid=2852462" title="Mistrzostwa Świata w Kolarstwie BMX 1997">
Mistrzostwa Świata w Kolarstwie BMX 1997

2. Mistrzostwa świata w kolarstwie BMX 1997 odbyły się w kanadyjski Saskatoon, w dniach 22–27 lipca 1997 roku. W programie znalazły się następujące konkurencje: wyścig elite i juniorów (oba zarówno dla kobiet, jak i mężczyzn) oraz cruiser juniorów i elite (tylko mężczyźni). W klasyfikacji medalowej zwyciężyli reprezentanci Francji zdobywając łącznie sześć medali, w tym dwa złote.

</doc>
<doc id="2852463" url="https://pl.wikipedia.org/wiki?curid=2852463" title="Wymyślanka (województwo kujawsko-pomorskie)">
Wymyślanka (województwo kujawsko-pomorskie)

Wymyślanka – kolonia w Polsce położona w województwie kujawsko-pomorskim, w powiecie wąbrzeskim, w gminie Dębowa Łąka.
W latach 1975–1998 miejscowość administracyjnie należała do województwa toruńskiego.
Zobacz też: Wymyślanka

</doc>
<doc id="2852469" url="https://pl.wikipedia.org/wiki?curid=2852469" title="Yuka Katō">
Yuka Katō

 - japońska pływaczka, specjalizująca się głównie w stylu motylkowym.
Brązowa medalistka igrzysk olimpijskich z Londynu (2012) w sztafecie 4 x 100 m stylem zmiennym. 

</doc>
<doc id="2852471" url="https://pl.wikipedia.org/wiki?curid=2852471" title="Michela Brambilla">
Michela Brambilla



</doc>
<doc id="2852473" url="https://pl.wikipedia.org/wiki?curid=2852473" title="Mistrzostwa Świata w Kolarstwie BMX 1998">
Mistrzostwa Świata w Kolarstwie BMX 1998

3. Mistrzostwa świata w kolarstwie BMX 1998 odbyły się w australijskim Melbourne, w dniach 24 - 26 lipca 1998 roku. W programie znalazły się następujące konkurencje: wyścig elite i juniorów (oba zarówno dla kobiet jak i mężczyzn) oraz cruiser juniorów i elite (tylko mężczyźni). W klasyfikacji medalowej zwyciężyli reprezentanci USA zdobywając łącznie sześć medali, w tym dwa złote.

</doc>
<doc id="2852474" url="https://pl.wikipedia.org/wiki?curid=2852474" title="5 Dywizja Lotnictwa Myśliwskiego OPL">
5 Dywizja Lotnictwa Myśliwskiego OPL

5 Dywizja Lotnictwa Myśliwskiego OPL (5 DLM) – związek taktyczny lotnictwa myśliwskiego ludowego Wojska Polskiego.
Formowanie i zmiany organizacyjne.
Dywizja powstała w ramach sześcioletniego planu rozbudowy lotnictwa. Na podstawie rozkazu ministra obrony narodowej nr 037/Org. z 28 kwietnia 1950 roku, w Warszawie rozpoczęto tworzyć dowództwo dywizji. Etat nr 6/96 przewidywał 73 żołnierzy zawodowych i 4 kontraktowych. Prace organizacyjne trwały do 15 listopada 1950 roku.
W 1951 roku kolejny rozkaz ministra obrony narodowej nr 0036/Org. z 7 kwietnia polecił dowódcy Wojsk Lotniczych sformować do 1 maja dowództwo 5 Dywizji Lotnictwa Myśliwskiego OPL. W nowym etacie nr 6/124 w dowództwie dywizji było 99 żołnierzy zawodowych i 5 kontraktowych. 
Rozkazem nr 0054/Org. z 6 lipca 1957 roku, minister obrony narodowej polecił dowódcy Wojsk Lotniczych i Obrony Przeciwlotniczej sformować na bazie dowództwa 5 Dywizji Lotnictwa Myśliwskiego OPL Dowództwo 1 Korpusu Obrony Przeciwlotniczej Obszaru Kraju.
Struktura organizacyjna.
W skład 5 DLM OPL miały wchodzić następujące jednostki: 
Po korektach w 1952 roku struktura była następująca:

</doc>
<doc id="2852475" url="https://pl.wikipedia.org/wiki?curid=2852475" title="Bernadetta Nitschke">
Bernadetta Nitschke

Bernadetta Nitschke-Szram (ur. 17 sierpnia 1964 w Sulechowie) – polska historyk, politolog, specjalizująca się w historii najnowszej Polski i powszechnej, polskiej myśli politycznej, międzynarodowej współpracy samorządu terytorialnego; nauczycielka akademicka związana z uczelniami w Zielonej Górze, Wałbrzychu i Polkowicach.
Życiorys.
Urodziła się w 1964 roku w Sulechowie, gdzie po ukończeniu liceum ogólnokształcącego w 1983 roku podjęła studia dzienne na kierunku historia w Wyższej Szkole Pedagogicznej im. Tadeusza Kotarbińskiego w Zielonej Górze. Ukończyła je w 1988 roku uzyskując tytuł zawodowy magistra na podstawie pracy pt. "Obraz Francji u schyłku Drugiego Cesarstwa", napisanej pod kierunkiem prof. Mariana Eckerta.
Bezpośrednio po ukończeniu studiów rozpoczęła 1 września 1988 roku pracę na stanowisku asystenta w ówczesnym Instytucie Nauk Społeczno-Politycznych na swojej macierzystej uczelni. W 1991 roku przeniosła się do Instytutu Historii. W 1992 roku uzyskała na Wydziale Nauk Społecznych Uniwersytetu im. Adama Mickiewicza w Poznaniu stopień naukowy doktora nauk humanistycznych w zakresie nauk o polityce o specjalności historia doktryn polityczno-prawnych na podstawie rozprawy "Adam Doboszyński – myśliciel i polityk" napisanej pod kierunkiem prof. Alberta Pawłowskiego. Wraz z nowym tytułem dostała awans na stanowisko adiunkta.
W 1997 roku podjęła pracę w Instytucie Politologii WSP w Zielonej Górze (od 2001 roku Uniwersytet Zielonogórski). W 1998 roku uczestniczyła w stypendium w ramach programu prowadzonego przez fundację Konferenz der deutschen Akademien der Wissenschaften w Düsseldorfie w Niemczech. Odbyła tam staż naukowy pod kierunkiem prof. Hansa Heckera. Wynikiem tych studiów była rozprawa habilitacyjna pt. "Wysiedlenie ludności niemieckiej z Polski w latach 1945–1949". Stopień naukowy doktora habilitowanego nauk humanistycznych w zakresie historii o specjalności historia najnowsza Polski został jej oficjalnie nadany w 2000 roku przez Radę Wydziału Nauk Historycznych i Pedagogicznych Uniwersytetu Wrocławskiego. W tym samym roku objęła funkcję kierownika Zakładu Państwa i Prawa w Instytucie Politologii UZ. Rok później otrzymała stanowisko profesora nadzwyczajnego. W 2002 roku została wybrana na stanowisko dyrektora Instytutu Politologii UZ, które sprawowała do 2012 roku.
Poza Uniwersytetem Zielonogórskim wykładała również w Państwowej Wyższej Szkole Zawodowej im. Angelusa Silesiusa w Wałbrzychu, gdzie była współtwórcą oraz dyrektorem Instytutu Politologii (do czasu jego przekształcenia w Instytut Społeczno-Prawny). Jest także profesorem nadzwyczajnym w Dolnośląskiej Wyższej Szkole Przedsiębiorczości i Techniki w Polkowicach. Jest aktywnym członkiem Lubuskiego Towarzystwa Naukowego i Polskiego Towarzystwa Historycznego.
Dorobek naukowy i odznaczenia.
Jej zainteresowania naukowe koncentrują się wokół problematyki związanej z polską polityką narodowościowej po 1945 roku oraz sytuacją mniejszości narodowych w Polsce, ze szczególnym uwzględnieniem mniejszości niemieckiej, w tym procesowi jej wysiedleń. Łącznie dorobek naukowy Bernadetty Nitschke obejmuje 4 monografie oraz ponad 35 publikacji w czasopismach i wydawnictwach naukowych w kraju oraz za granicą. Jest również redaktorem 4 wydawnictw zbiorowych. Do najważniejszych jej prac należą:
Za swoją dotychczasową działalność naukową była wyróżniona nagrodą Ministra Edukacji Narodowej i Sportu w 2004 roku oraz nagrodami Rektora WSP w Zielonej Górze (1994, 1996, 2001).

</doc>
<doc id="2852478" url="https://pl.wikipedia.org/wiki?curid=2852478" title="Haruka Ueda">
Haruka Ueda

 - japońska pływaczka, specjalizująca się głównie w stylu dowolnym.
Brązowa medalistka igrzysk olimpijskich z Londynu (2012) w sztafecie 4 x 100 m stylem zmiennym.

</doc>
<doc id="2852479" url="https://pl.wikipedia.org/wiki?curid=2852479" title="Mistrzostwa Świata w Kolarstwie BMX 1999">
Mistrzostwa Świata w Kolarstwie BMX 1999

4. Mistrzostwa świata w kolarstwie BMX 1999 odbyły się we francuskim Vallet, w dniach 22 - 25 lipca 1999 roku. W programie znalazły się następujące konkurencje: wyścig elite i juniorów (oba zarówno dla kobiet jak i mężczyzn) oraz cruiser juniorów i elite (tylko mężczyźni). W klasyfikacji medalowej zwyciężyli reprezentanci gospodarzy zdobywając łącznie sześć medali, w tym dwa złote.

</doc>
<doc id="2852480" url="https://pl.wikipedia.org/wiki?curid=2852480" title="Demétrius Ferreira">
Demétrius Ferreira

Demetrius Ferreira Leite (ur. 19 stycznia 1974 w São Paulo) – piłkarz brazylijski występujący na pozycji obrońcy.
Kariera klubowa.
Karierę piłkarską Demetrius Ferreira rozpoczął w klubie SE Palmeiras w 1993 roku. W Palmeiras 8 listopada 1994 w zremisowanym 1-1 meczu z Grêmio Porto Alegre Ferreira zadebiutował w lidze brazylijskiej. Dzięki temu występowi zdobył mistrzostwo Brazylii. W latach 1997–1998 występował w pierwszoligowym Guarani FC. W Guarani 8 listopada 1997 w wygranym 3-2 meczu z CR Vasco da Gama Ferreira wystąpił po raz ostatni w lidze. Ogółem w latach 1994–1997 rozegrał w lidze brazylijskiej 6 spotkań.
W 1998 wyjechał do Francji, gdzie został zawodnikiem beniaminka Première Division AS Nancy. W latach 2000–2004 był zawodnikiem korsykańskiej Bastii. Z Bastią dotarł do finału Pucharu Francji w 2002, w którym uległa FC Lorient 0-1. W trakcie sezonu 2003/04 przeszedł do Olympique Marsylia. Z Olympique dotarł do finału Pucharu UEFA w sezonie 2003/2004. Ferreira wystąpił w przegranym 0-2 spotkaniu finałowym z Valencią. W sezonie 2006/07 występował w Troyes AC, z którym spadł do Ligue 2. Ogółem w latach 1998–2007 Ferreira rozegrał w lidze francuskiej 236 spotkań, w których zdobył 7 bramek.
Karierę zakończył katarskim Al-Rayyan w 2008.
Kariera reprezentacyjna.
Ferreira występował w olimpijskiej reprezentacji Brazylii. W 1995 roku uczestniczył w Igrzyskach Panamerykańskich w Mar del Plata na których Brazylia odpadła w ćwierćfinale. Na turnieju Ferreira wystąpił w meczu ćwierćfinałowym z Hondurasem.

</doc>
<doc id="2852484" url="https://pl.wikipedia.org/wiki?curid=2852484" title="Maciej Korwin (ur. 1953)">
Maciej Korwin (ur. 1953)



</doc>
<doc id="2852485" url="https://pl.wikipedia.org/wiki?curid=2852485" title="Lars Levi Laestadius">
Lars Levi Laestadius



</doc>
<doc id="2852492" url="https://pl.wikipedia.org/wiki?curid=2852492" title="Mistrzostwa Świata w Kolarstwie BMX 2000">
Mistrzostwa Świata w Kolarstwie BMX 2000

5. Mistrzostwa świata w kolarstwie BMX 2000 odbyły się w argentyńskiej Córdobie, w dniach 27–29 lipca 2000 roku. W programie znalazły się następujące konkurencje: wyścig elite i juniorów (oba zarówno dla kobiet jak i mężczyzn) oraz cruiser juniorów i elite (tylko mężczyźni). W klasyfikacji medalowej zwyciężyli reprezentanci Francji zdobywając łącznie cztery medale, w tym dwa złote.

</doc>
<doc id="2852498" url="https://pl.wikipedia.org/wiki?curid=2852498" title="Mistrzostwa Świata w Kolarstwie BMX 2001">
Mistrzostwa Świata w Kolarstwie BMX 2001

6. Mistrzostwa świata w kolarstwie BMX 2001 odbyły się w amerykańskim Louisville, w dniach 19 - 31 lipca 2001 roku. W programie znalazły się następujące konkurencje: wyścig elite i juniorów (oba zarówno dla kobiet jak i mężczyzn) oraz cruiser juniorów i elite (tylko mężczyźni). W klasyfikacji medalowej zwyciężyli reprezentanci Francji zdobywając łącznie cztery medale, w tym dwa złote.

</doc>
<doc id="2852501" url="https://pl.wikipedia.org/wiki?curid=2852501" title="Behailu Assefa">
Behailu Assefa

Behailu Assefa (ur. 30 grudnia 1989) – piłkarz etiopski grający na pozycji pomocnika. Jest wychowankiem klubu Awassa City.
Kariera klubowa.
Swoją karierę piłkarską Behailu rozpoczął w klubie Awassa City. W jego barwach zadebiutował w 2009 roku w pierwszej lidze etiopskiej.
Kariera reprezentacyjna.
W reprezentacji Etiopii Behailu zadebiutował w 2009 roku. W 2013 roku został powołany do kadry na Puchar Narodów Afryki 2013.

</doc>
<doc id="2852505" url="https://pl.wikipedia.org/wiki?curid=2852505" title="Przegląd Socjologiczny">
Przegląd Socjologiczny

Przegląd Socjologiczny – polskie czasopismo socjologiczne założone w Poznaniu przez prof. Floriana Znanieckiego w 1930 r. Przed II wojną światową ukazało się siedem tomów. Na łamach pisma zamieszczali artykuły m.in. Ludwik Krzywicki, Stanisław Ossowski, Stanisław Rychliński i Florian Znaniecki. 
Na przełomie lat 1946/1947 czasopismo został reaktywowane w Łodzi i działało pod redakcją prof. Józefa Chałasińskiego w porozumieniu z F. Znanieckim przebywającym w Stanach Zjednoczonych. Ukazał się wówczas tom VIII, zawierający niektóre artykuły przygotowane do publikacji w 1939 r. Ukazały się jeszcze tomy IX i X, zanim w rezultacie procesu stalinizacji zlikwidowano w Polsce katedry, studia uniwersyteckie, placówki badawcze i wydawnictwa poświęcone socjologii jako „nauce burżuazyjnej”. 
„Odwilż” Października 1956 pozwoliła na odrodzenie się socjologii akademickiej. Wówczas J. Chałasiński wraz z zespołem wznowił wydawanie „Przeglądu…” pod auspicjami Łódzkiego Towarzystwa Naukowego (ŁTN). Pojawiły się wtedy także inne czasopisma socjologiczne, przede wszystkim „Kultura i Społeczeństwo” (założone też przez Chałasińskiego) oraz „Studia Socjologiczne”. Profil naukowy „Przeglądu…” formowany był w tych latach przez Chałasińskiego i jego współpracowników. Stało się to szczególnie wyraźne w latach 60. XX w., kiedy Chałasiński – w ramach restrykcji za krytykę polityki PZPR wobec nauki – został pozbawiony stanowisk w PAN i na Uniwersytecie Łódzkim.
Po jego śmierci pismo redagował od roku 1979 prof. Jan Lutyński w towarzystwie współpracowników z Uniwersytetu Łódzkiego: Antoniny Kłoskowskiej, Jolanty Kulpińskiej, Wacława Piotrowskiego i Jana Szczepańskiego. W latach 80. XX w. „Przegląd …” koncentrował się na prezentacji badań socjologicznych nad przemianami zachodzącymi w Polsce, co prowadziło do kłopotów z cenzurą. Jaskrawym przykładem jest zeszyt relacjonujący obrady VI Zjazdu Socjologicznego (wrzesień 1981 w Łodzi), który był planowany w ramach tomu XXXV, a ukazał się jako pierwszy zeszyt tomu LV w roku 2006. Jeszcze kilka lat po śmierci J. Lutyńskiego w kwietniu 1988 ukazywały się zeszyty przez niego przygotowane.
W latach 1989-2015 redaktorem naczelnym „Przeglądu Socjologicznego” była Jolanta Kulpińska. Początki jej kadencji przypadły na czas przemian ustrojowych, w tym likwidacji cenzury. Dzięki temu, że presja cenzury przestała istnieć, znikła także groźba zatrzymania publikacji poszczególnych zeszytów (co zdarzało się w latach 80. ), a nowy redaktor naczelny korzystał ze swobody w projektowaniu problematyki zeszytów tematycznych. Na początku lat 90. na łamach „Przeglądu Socjologicznego” dominowały zagadnienia polityczno-społeczne. W latach późniejszych zakres tematyczny publikowanych tekstów rozszerzył się na praktycznie całe spektrum problematyki socjologicznej. W drugiej dekadzie XXI wieku ustabilizował się schemat, zgodnie z którym wśród czterech cokwartalnych zeszytów co najmniej jeden jest anglojęzyczny i co najmniej jeden zawiera artykuły nadesłane przez poszczególnych autorów, natomiast dwa zeszyty z reguły mają określony profil tematyczny.
Redaktorem naczelnym „Przeglądu Socjologicznego” (od 2016) jest Marek Czyżewski, zastępcami redaktora naczelnego – Jolanta Kulpińska oraz Sylwia Męcfal. W skład Zespołu Redakcyjnego (2022) wchodzą pracownicy Instytutu Socjologii Uniwersytetu Łódzkiego: Zbigniew Bokszański, Kaja Kaźmierska, Paweł Starosta, Agnieszka Golczyńska-Grondas, Katarzyna Grzeszkiewicz-Radulska, a także: Mikołaj Cześnik (prof. Uniwersytetu SWPS), Zbigniew Drąg (UJ), Krystyna Janicka (prof. PAN), Anna Kiersztyn (prof. UW), Andreas Langenohl (prof. Uniwersytetu w Giessen), Sylwia Michalska (IRWiR PAN), Adam Mrozowicki (prof. Uniwersytetu Wrocławskiego) oraz Marek Nowak (prof. Uniwersytetu Adama Mickiewicza w Poznaniu). 
Radę Redakcyjną tworzą (2021): David Brown, Krzysztof Gorlach, Harry Melin, Fritz Schütze, Kazimierz M. Słomczyński, Piotr Sztompka, Lynda Walters, Włodzimierz Wincławski, Marek Ziółkowski.
Wydawcą pisma jest Łódzkie Towarzystwo Naukowe.
Czasopismo jest indeksowane w bazach: Index Copernicus, ERIH Plus, BazHum, CEEOL, CEJSH, CrossRef (DOI), EBSCOhost, Google Scholar, Index Copernicus – ICV 2017: 91.10, PBN/POL-Index. Pismo znajduje się na liście czasopism naukowych Ministra Nauki i Szkolnictwa Wyższego (w 2021 liczba punktów: 70).

</doc>
<doc id="2852506" url="https://pl.wikipedia.org/wiki?curid=2852506" title="Oumed Oukri">
Oumed Oukri

Oumed Oukri (ur. 5 października 1990 w Gambeli) – piłkarz etiopski grający na pozycji napastnika. Od 2012 roku jest zawodnikiem klubu Saint-George SA.
Kariera klubowa.
Swoją karierę piłkarską Oumed rozpoczął w klubie Defence FC ze stolicy kraju, Addis Abeby. W jego barwach zadebiutował w 2008 roku w pierwszej lidze etiopskiej. Grał w nim do końca sezonu 2011/2012. Latem 2012 przeszedł do Saint-George SA.
Kariera reprezentacyjna.
W reprezentacji Etiopii Oumed zadebiutował 30 listopada 2009 roku w wygranym 5:0 meczu CECAFA Cup 2009 z Dżibuti, w którym strzelił 2 gole. W 2013 roku został powołany do kadry na Puchar Narodów Afryki 2013.

</doc>
<doc id="2852509" url="https://pl.wikipedia.org/wiki?curid=2852509" title="Sewerynka">
Sewerynka



</doc>
<doc id="2852513" url="https://pl.wikipedia.org/wiki?curid=2852513" title="Bogdan Bobowski">
Bogdan Bobowski

Bogdan Marek Bobowski (ur. 1971) - polski archeolog, historyk, specjalizujący się w kulturze materialnej średniowiecza; nauczyciel akademicki związany z Uniwersytetem Zielonogórskim.
Życiorys.
Urodził się w 1971 roku. Po ukończeniu szkoły średniej podjął studia na kierunku archeologia na Uniwersytecie Wrocławskim, uzyskując tytuł zawodowy magistra w 1995 roku. Bezpośrednio potem rozpoczął studia doktoranckie w Instytucie Archeologii swojej macierzystej uczelni. Stopień naukowy doktora nauk humanistycznych w zakresie archeologii otrzymał w 2000 roku na podstawie pracy pt. "Przełom XIII wieku na Śląsku w świetle źródeł archeologicznych", której promotorem był prof. Krzysztof Wachowski. 
W tym samym roku został zatrudniony na stanowisku adiunkta w Zakładzie Archeologii i Historii Starożytnej Instytutu Historii Uniwersytetu Zielonogórskiego. Był kierownikiem wielu badań terenowych prowadzonych w kraju (Gdańsk, okolice Wrocławia, ziemia lubuska) oraz uczestnikiem badań zagranicznych (Niemcy, Irlandia, Tajlandia). 
W 2012 roku Rada Wydziału Humanistycznego Uniwersytetu Zielonogórskiego nadała mu stopień naukowy doktora habilitowanego nauk humanistycznych w zakresie historii o specjalności kultura materialna na podstawie rozprawy nt. "Kultura materialna mieszczan Świdnicy i rycerstwa Weichbildu świdnickiego w świetle testamentów (od I połowy XIV do końca I ćwierci XVII wieku)". Jest opiekunem Studenckiego Koła Archeologów przy Instytucie Historii UZ i członkiem Computer Applications and Quantitative Methods in Archaeology (CAA). Należy do propagatorów zastosowania nowoczesnych metod dokumentacji archeologicznej oraz jest współtwórcą projektu wizualizacji przestrzennej diagramu Harrisa.
Dorobek naukowy.
Jego zainteresowania naukowe koncentrują się wokół problematyki związanej z zapleczem osadniczym późnośredniowiecznego i nowożytnego Gdańsk,a, nowoczesnymi metodami prowadzenia dokumentacji archeologicznej, wizualizacjami przestrzennymi stratygrafii archeologicznej, archeologią prawną, pojęciem „granicy” w świetle źródeł archeologicznych oraz kulturą materialną średniowiecznego Śląska i Ziemi Lubuskiej. Do jego najważniejszych prac należą:

</doc>
<doc id="2852514" url="https://pl.wikipedia.org/wiki?curid=2852514" title="Mistrzostwa Świata w Kolarstwie BMX 2002">
Mistrzostwa Świata w Kolarstwie BMX 2002

7. Mistrzostwa świata w kolarstwie BMX 2002 odbyły się w brazylijskiej Paulínii, w dniach 26 – 28 lipca 2002 roku. W programie znalazły się następujące konkurencje: wyścig elite i juniorów (oba zarówno dla kobiet jak i mężczyzn) oraz cruiser juniorów i elite (tylko mężczyźni). W klasyfikacji medalowej zwyciężyli reprezentanci USA zdobywając łącznie cztery medale, w tym dwa złote.

</doc>
<doc id="2852515" url="https://pl.wikipedia.org/wiki?curid=2852515" title="6 Dywizja Lotnictwa Myśliwskiego">
6 Dywizja Lotnictwa Myśliwskiego

6 Dywizja Lotnictwa Myśliwskiego (6 DLM) – związek taktyczny lotnictwa myśliwskiego ludowego Wojska Polskiego.
Formowanie i zmiany organizacyjne.
Dywizja organizowana była w ramach dwuletniego planu przyspieszonego rozwoju wojska. Na podstawie rozkazu ministra obrony narodowej nr 0096/Org. z 7 kwietnia 1951 roku, we Wrocławiu rozpoczęto tworzyć dowództwo dywizji. Etat nr 6/126 dowództwa dywizji przewidywał 100 żołnierzy zawodowych i 5 kontraktowych. Prace organizacyjne trwały od 1 maja do 1 listopada 1952 roku.
Wobec załamania się planu przyspieszonego rozwoju wojsk, rozkazem MON nr 0078/Org. z 19 listopada 1952 roku wprowadzono nową organizację dywizji, która posiadała tylko dwa pułki lotnictwa myśliwskiego.
Rozkazem nr 0054/Org. z 6 lipca 1957 roku, minister obrony narodowej polecił dowódcy Wojsk Lotniczych i Obrony Przeciwlotniczej sformować na bazie dowództwa 6 Dywizji Lotnictwa Myśliwskiego OPL Dowództwo 3 Korpusu Obrony Przeciwlotniczej Obszaru Kraju.
Struktura organizacyjna.
W skład 6 DLM miały wchodzić następujące jednostki:
Po zmianach w 1952 roku w skład 6 DLM weszły następujące jednostki:

</doc>
<doc id="2852517" url="https://pl.wikipedia.org/wiki?curid=2852517" title="Degu Debebe">
Degu Debebe

Degu Debebe (ur. 1 stycznia 1984 w Arba Myncz) – piłkarz etiopski grający na pozycji obrońcy. Od 2004 roku jest zawodnikiem klubu Saint-George SA.
Kariera klubowa.
Swoją karierę piłkarską Degu rozpoczął w klubie Arba Minch Textile S People. W jego barwach zadebiutował w pierwszej lidze etiopskiej. Grał w nim do końca sezonu 2003/2004. Latem 2004 przeszedł do Saint-George SA. W sezonach 2005/2006, 2007/2008, 2008/2009, 2009/2010 i 2011/2012 wywalczył z nim pięć tytułów mistrza Etiopii. Wraz z Saint-George zdobył też Puchar Etiopii (2011) i trzy Superpuchary Etiopii (2005, 2006, 2009).
Kariera reprezentacyjna.
W reprezentacji Etiopii Degu zadebiutował w 2003 roku. W 2013 roku został powołany do kadry na Puchar Narodów Afryki 2013.

</doc>
<doc id="2852520" url="https://pl.wikipedia.org/wiki?curid=2852520" title="Kolonia Zachód">
Kolonia Zachód

Kolonia Zachód – przysiółek wsi Chróścielów położony w województwie opolskim, w powiecie głubczyckim, w gminie Kietrz.

</doc>
<doc id="2852523" url="https://pl.wikipedia.org/wiki?curid=2852523" title="Kabat">
Kabat



</doc>
<doc id="2852525" url="https://pl.wikipedia.org/wiki?curid=2852525" title="Biblia Elżbietańska">
Biblia Elżbietańska

Biblia Elżbietańska () – autoryzowane wydanie Biblii w przekładzie cerkiewnosłowiańskim, wydane za panowania Elżbiety Romanowej w 1751 roku. 
Tłumaczenie za cara Piotra I Wielkiego.
W 1712 roku na mocy dekretu cara Piotra I Wielkiego rozpoczęto pierwsze prace nad nowym cerkiewnosłowiańskim przekładem. Te prace polegały na przeredagowaniu i uwspółcześnieniu Biblii ostrogskiej, co trwało 7 lat. Stary Testament bazował na Kodeksie Aleksandryjskim z "Poligloty londyńskiej" Briana Waltona (1657), korzystano też z Kodeksu Watykańskiego w oparciu o wydanie Septuaginty Sykstusa V (Rzym 1587). 4 Księga Ezdrasza została przetłumaczona z Wulgaty, natomiast Nowy Testament bazował na greckim tekście.
Po kolejnych poprawkach wprowadzonych przez metropolitę Stefana (Jaworskiego), Świątobliwy Synod Rządzący zatwierdził zmiany i w 1724 roku tekst był gotowy do druku. W związku z tym Piotr I Wielki wydał Świętemu Synodowi ustne rozporządzenie o porządku wydawania Biblii. Czynności te zostały przerwane wraz ze śmiercią władcy (1725).
Praca po śmierci Piotra I.
W 1735 Synod postanowił wznowić wydanie przenosząc druk z Moskwy do Petersburga. Postanowiono wydrukować stary tekst wstawiając u dołu notatki. Wtedy odkryto, iż tekst ostatnich tłumaczy opierał się nie tylko na greckim tekście. Kierując się propozycją archimandryty Teofana (Prokopowicza) Synod zlecił tłumaczowi Bazylowi Kozłowskiemu wraz z pomocnikami pod kierownictwem archimandryty ławry Aleksandra Newskiego Stefana (Kalinowskiego) prace nad istniejącym tekstem. Tekst mieli poprawić według Septuaginty, a ten, który był zgodny z Septuagintą mieli zostawić; gdy tekst był niejasny, mogli posiłkować się tekstem masoreckim. 
Drukowanie trwało w latach 1736–1738 i zakończono je na Księdze Tobiasza. Przyczyną przerwy były różnice w tekście. Słowiański przekład Księgi Tobiasza i Judyty oparto na Wulgacie, która "de facto" wyraźnie różni się od Septuaginty. Archimandryta Tadeusz (Kokujłowicz) i mnich Cyryl (Flironski) przetłumaczyli te księgi z greki, natomiast 3 Księgę Ezdrasza z łaciny.
Dalsze prace za Elżbiety Romanowej.
Synod postanowił sprawdzić całość jeszcze raz przed wydrukiem, co trwało 2 lata od 1741. W następnym roku Elżbieta Romanowa wydała dekret o przyspieszeniu prac nad uwspółcześnieniem cerkiewnosłowiańskiego przekładu w oparciu o Septuagintę. Synod stwierdził, że przekładu nie należy dokonywać w oparciu o jeden tylko tekst. Poprosił więc cesarzową o pozwolenie skorzystania z Biblii hebrajskiej i przekładów na język syryjski i łaciński. Powstała nowa komisja pod kierownictwem arcybiskupa moskiewskiego Józefa i archimandryty monasteru Nowe Jeruzalem Hilariona (Gregorowicza), która się rozpadła.
W 1747 roku powstała nowa komisja, w skład której weszli prefekt Kijowskiej Akademii Duchownej mnich Warłaam (Laaszewski) i wykładowca filozofii w Kijowskiej Akademii mnich Gedeon (Słonimski). Dokonali oni poprawy starej wersji i 10 września 1750 roku zakończyli przygotowania do druku. Biblia Elżbietańska została wydana 18 grudnia 1751 roku. Drugie wydanie ukazało się w 1756 roku.
Przekład Elżbietański po dziś dzień pozostaje oficjalną Biblią Rosyjskiego Kościoła Prawosławnego w liturgii. Pierwszym przekładem Biblii w języku rosyjskim przeznaczonym do użytku prywatnego był Przekład synodalny wydany w latach 1867–1876.

</doc>
<doc id="2852526" url="https://pl.wikipedia.org/wiki?curid=2852526" title="Mistrzostwa Świata w Kolarstwie BMX 2003">
Mistrzostwa Świata w Kolarstwie BMX 2003

8. Mistrzostwa świata w kolarstwie BMX 2003 odbyły się w australijskim Perth, w dniach 25 - 27 lipca 2003 roku. W programie znalazły się następujące konkurencje: wyścig elite i juniorów (oba zarówno dla kobiet jak i mężczyzn) oraz cruiser juniorów i elite (tylko mężczyźni). W klasyfikacji medalowej zwyciężyli reprezentanci USA zdobywając łącznie cztery medale, w tym dwa złote.

</doc>
<doc id="2852527" url="https://pl.wikipedia.org/wiki?curid=2852527" title="Zajazd Pod św. Benedyktem">
Zajazd Pod św. Benedyktem

Zajazd Pod św. Benedyktem (także: Dworek pod św. Benedyktem) – zabytkowy, barokowo-rokokowy zajazd zbudowany w latach 1780–1798. Budynek usytuowany jest w Podgórzu, na terenie obecnej krakowskiej dzielnicy XIII Podgórze, przy skrzyżowaniu ulic Limanowskiego i Powstańców Wielkopolskich.
Historia.
Zajazd Pod św. Benedyktem został wzniesiony w latach 1780–1798. Wydany pod koniec XIX w. plan miasta Josefstadt (Podgórza) ukazywał kompleks trzech budowli (budynek główny wraz z dwiema małymi oficynami) należących do kupca Józefa Hallera. Na planie katastralnym Podgórza z 1838 odwzorowany został fakt powiększenia oficyn, oraz urządzenia sadu i ogrodu na części nieruchomości. W połowie XIX w. w budynku mieścił się szpital wojskowy. Pierwotny, bogato zdobiony wystrój nie zachował się, bowiem od połowy XIX wieku w budynku zlokalizowano austriackie koszary, lub magazyny artyleryjskie. Stacjonował tu batalion asystencyjny nr 1, w skład którego wchodziła kompania piechoty i pluton ckm z 56 Pułku Piechoty z Wadowic. Od roku 1916 istniały tutaj warsztaty artyleryjskie.
Zajazd był miejscem początku akcji wyzwalania Krakowa. 31 października 1918 roku grupa Polaków pod dowództwem ppor. Franciszka Pustelnika rozbroiła stacjonujących w koszarach austriackich żołnierzy. Był to jeden z pierwszych krakowskich obiektów opanowanych przez Polaków podczas wydarzeń 1918 roku, które prowadziły do oswobodzenia Krakowa i w konsekwencji narodzin niepodległości Polski. Grupa połączyła się później ze spiskowcami por. Antoniego Stawarza i ruszyła na lewy brzeg Wisły i dalej do Rynku Głównego, gdzie nastąpiło zajęcie odwachu i objęcie w nim polskiej warty.
W okresie międzywojennym w dawnym zajeździe mieściła się Wojskowa Wytwórnia Wozów Taborowych, a w 1940 utworzono warsztaty naprawcze oraz punkt sprzedaży niemieckich samochodów koncernu Auto Union AG. 
Podczas II wojny światowej w budynku utworzono filię więzienia św. Michała. Budynek pełnił tę funkcję aż do roku 1949. Później budynek był wykorzystywany na cele mieszkalne dla funkcjonariuszy służby więziennej. W 1951 władze podjęły decyzję o wyburzeniu obiektu i przeznaczeniu terenu na budowę bloku mieszkalnego. Z niewiadomych przyczyn decyzja została cofnięta. W latach 50. i 60. XX w. nieruchomość przechodziła pod zarząd różnych instytucji. Była użytkowana przez Krakowskie Przedsiębiorstwo Obrotu Surowcami Skórzanymi i Włókienniczymi, spółdzielnię inwalidów, a częściowo była wykorzystywana w celach mieszkaniowych. Pod koniec lat 70., w związku z planowaną budową ul. Telewizyjnej wyburzono południową oficynę.
Następowała degradacja budynku. Po 1989 roku działał tu sklep meblowy i restauracja. Przez lata powstało wiele koncepcji jego wykorzystania. W 2009 przez kilka letnich miesięcy budynek zajmowali squatersi. Planowano, że zajazd będzie siedzibą muzeum Jerzego Dudy-Gracza, lub Muzeum Podgórza, ostatecznie w roku 2008 Rada Miasta Krakowa przyjęła uchwałę w sprawie utworzenia w budynku zajazdu Pod św. Benedyktem Muzeum Podgórza. Koncepcja ta doczekała się realizacji i na przełomie 2016 i 2017 roku budynek został kompleksowo wyremontowany i przekazany muzeum. W 2010 obiekt został wpisany do rejestru zabytków.

</doc>
<doc id="2852528" url="https://pl.wikipedia.org/wiki?curid=2852528" title="Harry James">
Harry James

Henry Haag „Harry” James (ur. 15 marca 1916 w Albany, zm. 5 lipca 1983 w Las Vegas) – amerykański trębacz i lider zespołów jazzowych ery swingu.
Kariera muzyczna.
Grał w orkiestrze Benny'ego Goodmana, później założył własny zespół, w którym – jako początkujący wokalista – występował m.in. Frank Sinatra. W pierwszej połowie lat 40. XX wieku pod względem popularności orkiestra Jamesa ustępowała tylko Glennowi Millerowi. Zespół został rozwiązany w roku 1946, a jego lider powrócił do grania w mniejszej osobowo formacji: Harry James and His Music Makers. Z tym zespołem występował niemal do końca swego życia, grając w lokalach rozrywkowych Las Vegas, czy też wyjeżdżając w trasy koncertowe po Stanach Zjednoczonych i świecie.
Dyskografia.
Zestawienie oparto na albumach wzmiankowanych na portalu allmusic.com.

</doc>
<doc id="2852529" url="https://pl.wikipedia.org/wiki?curid=2852529" title="Menyahel Teshome">
Menyahel Teshome

Menyahel Teshome (ur. 14 listopada 1985) – piłkarz etiopski grający na pozycji pomocnika. Od 2012 roku jest zawodnikiem klubu Dedebit.
Kariera klubowa.
Swoją karierę piłkarską Menyahel rozpoczął w klubie Ethiopian Coffee ze stolicy kraju, Addis Abeby. W jego barwach zadebiutował w 2004 roku w pierwszej lidze etiopskiej. W sezonie 2010/2011 wywalczył z nim mistrzostwo Etiopii. Z Dedebitem zdobył też Puchar Etiopii (2008) i dwa Superpuchary Etiopii (2008, 2010).
W 2012 roku Teshome przeszedł do Dedebitu.
Kariera reprezentacyjna.
W reprezentacji Etiopii Menyahel zadebiutował w 2011 roku. W 2013 roku został powołany do kadry na Puchar Narodów Afryki 2013.

</doc>
<doc id="2852530" url="https://pl.wikipedia.org/wiki?curid=2852530" title="Lubotyń-Kolonia (Lubotyń)">
Lubotyń-Kolonia (Lubotyń)

Lubotyń-Kolonia – przysiółek wsi Lubotyń położony w województwie opolskim, w powiecie głubczyckim, w gminie Kietrz.

</doc>
<doc id="2852533" url="https://pl.wikipedia.org/wiki?curid=2852533" title="Mistrzostwa Świata w Kolarstwie BMX 2004">
Mistrzostwa Świata w Kolarstwie BMX 2004

9. Mistrzostwa świata w kolarstwie BMX 2004 odbyły się w holenderskim Valkenswaard, w dniach 23 – 25 lipca 2004 roku. W programie znalazły się następujące konkurencje: wyścig elite i juniorów (oba zarówno dla kobiet jak i mężczyzn) oraz cruiser juniorów i elite (tylko mężczyźni). W klasyfikacji medalowej zwyciężyli reprezentanci USA zdobywając łącznie pięć medali, w tym dwa złote.

</doc>
<doc id="2852535" url="https://pl.wikipedia.org/wiki?curid=2852535" title="Biadgelegn Elias">
Biadgelegn Elias

Biadgelegn Elias (ur. 24 maja 1988) – piłkarz etiopski grający na pozycji obrońcy. Jest wychowankiem klubu Sidama Coffee.
Kariera klubowa.
Swoją karierę piłkarską Biadgelegn rozpoczął w klubie Sidama Coffee z miasta Auasa. W jego barwach zadebiutował w 2008 roku w pierwszej lidze etiopskiej.
Kariera reprezentacyjna.
W reprezentacji Etiopii Biadgelegn zadebiutował w 2012 roku. W 2013 roku został powołany do kadry na Puchar Narodów Afryki 2013.

</doc>
<doc id="2852538" url="https://pl.wikipedia.org/wiki?curid=2852538" title="Przysieczna">
Przysieczna

Przysieczna – przysiółek wsi Ściborzyce Wielkie położony w województwie opolskim, w powiecie głubczyckim, w gminie Kietrz.

</doc>
<doc id="2852539" url="https://pl.wikipedia.org/wiki?curid=2852539" title="Adane Girma">
Adane Girma

Adane Girma (ur. 25 czerwca 1985 w Auasie) – piłkarz etiopski grający na pozycji napastnika. Od 2007 roku jest zawodnikiem klubu Saint-George SA.
Kariera klubowa.
Swoją karierę piłkarską Adane rozpoczął w klubie Awassa City z miasta Auasa. W jego barwach zadebiutował w 2004 roku w pierwszej lidze etiopskiej. W sezonie 2004/2005 zdobył z nim Puchar Etiopii, a w sezonie 2006/2007 został z nim mistrzem Etiopii.
W 2007 roku Adane przeszedł do Saint-George SA z Addis Abeby. W sezonach 2007/2008, 2008/2009, 2009/2010 i 2011/2012 wywalczył z nim cztery tytuły mistrza Etiopii. Wraz z Saint-George zdobył też Puchar Etiopii (2011) i Superpuchar Etiopii (2009).
Kariera reprezentacyjna.
W reprezentacji Etiopii Adane zadebiutował w 2006 roku. W 2013 roku został powołany do kadry na Puchar Narodów Afryki 2013.

</doc>
<doc id="2852540" url="https://pl.wikipedia.org/wiki?curid=2852540" title="K-551 Władimir Monomach">
K-551 Władimir Monomach

K–551 Władimir Monomach ("К-551 "Владимир Мономах" ") – rosyjski okręt podwodny czwartej generacji, typu Borei zdolny do przenoszenia pocisków balistycznych klasy SLBM R-30 "Buława".
Atomowy okręt podwodny K-551 Władimir Monomach (pr.955 Boriej) wprowadzony do suchego doku 30 grudnia 2012 r. zostanie zwodowany w ciągu najbliższych dni. Operację zaplanowano na piątek, 18 stycznia 2013, jednak ze względu na trudne warunki atmosferyczne termin może ulec zmianie. Prace przygotowawcze w doku pr.2121 Suchona, jak i na samym okręcie dobiegają już końca.
10 września 2014 z okrętu przeprowadzono udane wystrzelenie rakiety balistycznej „Buława”, pociski ćwiczebne dosięgnęły celu na poligonie. Sprawdzone zostały okręt i pocisk rakietowy.

</doc>
<doc id="2852542" url="https://pl.wikipedia.org/wiki?curid=2852542" title="Piero Biggio">
Piero Biggio

Piero Biggio (ur. 29 czerwca 1937 w Calasetta we Włoszech, zm. 18 kwietnia 2007) – duchowny katolicki, arcybiskup, nuncjusz apostolski.
Życiorys.
5 sierpnia 1962 otrzymał święcenia kapłańskie i został inkardynowany do diecezji Iglesias. W 1968 rozpoczął przygotowanie do służby dyplomatycznej na Papieskiej Akademii Kościelnej.
10 grudnia 1988 został mianowany przez Jana Pawła II pro-nuncjuszem apostolskim w Bangladeszu oraz arcybiskupem tytularnym "Otriculum". Sakry biskupiej 25 lutego 1989 r. udzielił mu kardynał Agostino Casaroli. 
23 kwietnia 1992 został przeniesiony do nuncjatury w Chile. 
Następnie 27 lutego 1999 został przedstawicielem Watykanu w krajach skandynawskich: Szwecji, Danii, Norwegii, Finlandii i Islandii.
16 października 2004 przeszedł na emeryturę. Zmarł 18 kwietnia 2007.

</doc>
<doc id="2852543" url="https://pl.wikipedia.org/wiki?curid=2852543" title="Zerihun Tadele">
Zerihun Tadele

Zerihun Tadele (ur. 25 marca 1993 w Addis Abebie) – etiopski piłkarz grający na pozycji bramkarza. Jest wychowankiem klubu Saint-George SA.
Kariera klubowa.
Swoją karierę piłkarską Zerihun rozpoczął w klubie Saint-George SA ze stolicy kraju, Addis Abeby. W jego barwach zadebiutował w 2010 roku w pierwszej lidze etiopskiej. W sezonie 2010/2011 zdobył z nim Puchar Etiopii, a w sezonie 2011/2012 wywalczył mistrzostwo Etiopii.
Kariera reprezentacyjna.
W reprezentacji Etiopii Zerihun zadebiutował 27 marca 2011 roku w przegranym 0:4 meczu kwalifikacji do Pucharu Narodów Afryki 2012 z Nigerią. W 2013 roku został powołany do kadry na Puchar Narodów Afryki 2013.

</doc>
<doc id="2852544" url="https://pl.wikipedia.org/wiki?curid=2852544" title="Valkenswaard">
Valkenswaard

Valkenswaard (wym. ) – miasto i gmina w południowej części Holandii, w prowincji Brabancja Północna. W skład gminy, oprócz miasta Valkenswaard wchodzą także miejscowości Borkel en Schaft i Dommelen. Według spisu ludności z 2012 roku całkowita populacja wynosi 30 671 mieszkańców. W 2004 roku odbyły się tu 9. Mistrzostwa Świata w Kolarstwie BMX.

</doc>
<doc id="2852546" url="https://pl.wikipedia.org/wiki?curid=2852546" title="Wojciech Dzieduszycki (archeolog)">
Wojciech Dzieduszycki (archeolog)

Wojciech Marek Dzieduszycki (ur. 18 czerwca 1946 w Warszawie, zm. 27 listopada 2020) – polski archeolog, specjalizujący się w archeologii pradziejowej i średniowiecza; nauczyciel akademicki związany z Polską Akademią Nauk oraz Uniwersytetem Zielonogórskim.
Życiorys.
Urodził się w Warszawie, gdzie rozpoczął naukę szkolną. Po przeniesieniu się do Środy Śląskiej tam kończy szkołę średnią w 1965 roku zdał egzamin maturalny. W tym samym roku podjął studia na kierunku etnologia i antropologia kulturowa na Uniwersytecie im. Adama Mickiewicza, które zakończył, zdobywając tytuł magistra w 1970 roku na podstawie pracy pt. "Ceramika z wczesnośredniowiecznego Kaszowa w pow. milickim".
Jeszcze w trakcie studiów w 1968 roku rozpoczął pracę w poznańskim Instytucie Historii Kultury Materialnej Polskiej Akademii Nauk. Tytuł magistra uzyskał w 1970 roku na podstawie pracy "Ceramika z wczesnośredniowiecznego Kaszowa w pow. milickim" Dwa lata później po otrzymaniu dyplomu magisterskiego został tam zatrudniony na stanowisku asystenta. W 1977 roku uzyskał stopień naukowy doktora nauk humanistycznych na podstawie pracy "Wczesnośredniowieczna ceramika kruszwicka na tle rozwoju ceramiki wczesnopolskiej", a w 1978 roku awansował na stanowisko adiunkta. W 1996 roku otrzymał stopień naukowy doktora habilitowanego na podstawie rozprawy pt. "Kruszce w systemach wartości i wymiany społeczeństwa Polski wczesnośredniowiecznej". Rok później na poznańskim oddziale PAN awansował na stanowisko docenta.
Poza działalnością naukowo-badawczą wykładał także jako profesor nadzwyczajny w Instytucie Historii Uniwersytetu Zielonogórskiego. Był także członkiem Poznańskiego Towarzystwa Przyjaciół Nauk oraz Stowarzyszenia Naukowego Archeologów Polskich. Spoczął na poznańskim cmentarzu na Junikowie, w grobie obok swego syna.
Dorobek naukowy.
Jego zainteresowania naukowe koncentrowały się wokół problematyki związanej z archeologią pradziejową i średniowieczną, dziejami kultury materialnej i duchowej, zagadnieniami systemów wartości i wymiany, rolą symboliki w dziejach społeczeństw pradziejowych i średniowiecznych, ekologią historyczną oraz dziejami ośrodków wczesnopaństwowych w Polsce. Do jego najważniejszych prac należą:

</doc>
<doc id="2852547" url="https://pl.wikipedia.org/wiki?curid=2852547" title="Annalisa Minetti">
Annalisa Minetti

Annalisa Minetti (ur. 27 grudnia 1976 w Rho) – włoska piosenkarka i lekkoatletka. Laureatka Festiwalu Piosenki Włoskiej w San Remo, medalistka igrzysk paraolimpijskich.
Życiorys.
Jako dziecko przez kilka lat pobierała lekcje tańca. Gdy miała piętnaście lat, dzięki zaangażowaniu wujka zaczęła publicznie występować, śpiewając utwory Prince'a, Raya Charlesa, Céline Dion czy Arethy Franklin. W późniejszym czasie kształciła się w zakresie rachunkowości. W wieku osiemnastu lat zdiagnozowano u niej zwyrodnienie plamki żółtej i retinopatię barwnikową; wkrótce na skutek choroby utraciła wzrok.
W 1997 Annalisa Minetti, z tytułem Miss Lombardii, jako pierwsza niewidoma kobieta wystartowała w konkursie piękności Miss Włoch. Znalazła się w pierwszej dziesiątce, uhonorowano ją wyróżnieniem "Miss Gambissime" („Miss Super Nóg”).
Rok później odniosła swój największy sukces muzyczny. Piosenką „Senza te o con te”, wygrała Festiwal Piosenki Włoskiej 1998 w San Remo. Sony Music wydało wkrótce jej pierwszy solowy album "Treno Blu"; wokalistka odbyła również trasę koncertową. W 2000 zadebiutowała jako artystka musicalowa w przedstawieniu "Beatrice &amp; Isidoro". W 2005 z Toto Cutugno nagrała piosenkę „Come noi nessuno al mondo”, w 2007 koncertowała z Claudiem Baglionim, a w 2009 gościnnie wystąpiła na jego albumie.
Pod koniec lat 90. zaczęła trenować biegi i w 2001 zadebiutowała w zawodach rangi międzynarodowej. W 2012 wystartowała w letnich igrzyskach paraolimpijskich w Londynie. W biegu na 1500 metrów, w kategorii T12, zdobyła brązowy medal (jej przewodnikiem był Andrea Giocondi). W tym samym roku w tej kategorii, zajęła także trzecie miejsce na mistrzostwach Europy w Stadskanaal.
W 2013 premier Mario Monti zaprosił ją na listy wyborcze swojej koalicji wyborczej, nie uzyskała mandatu poselskiego.
Życie prywatne.
Annalisa Minetti jest mężatką, ma jednego syna. Zaangażowała się w działalność społeczną w ramach włoskiego oddziału organizacji Christian Blind Mission, zajmującej się pomocą osobom niepełnosprawnym.

</doc>
<doc id="2852548" url="https://pl.wikipedia.org/wiki?curid=2852548" title="Zenobi (Drozdow)">
Zenobi (Drozdow)

Zenobi, imię świeckie Nikołaj Pietrowicz Drozdow (ur. 14 lipca 1875 w Chołmie w guberni kostromskiej, zm. 9 września 1942) - rosyjski biskup prawosławny.
Był synem kapłana prawosławnego. W 1897 ukończył seminarium duchowne w Kostromie. Po zawarciu związku małżeńskiego został wyświęcony na kapłana i podjął pracę duszpasterską w parafii. Szybko stracił jednak zarówno żonę, jak i jedynego syna (zm. 1902). W 1900 podjął studia w Petersburskiej Akademii Duchownej i w 1904 uzyskał w niej tytuł kandydata nauk teologicznych. Jako słuchacz IV roku złożył wieczyste śluby mnisze, przyjmując imię zakonne Zenobi. Po ukończeniu uczelni został kapelanem w marynarce wojennej i udał się na front rosyjsko-japoński razem z flotą gen. Rożdiestwienskiego, służył na okręcie "Orioł". Razem z całą załogą dostał się do niewoli i trafił do Szanghaju, skąd zdołał przed 1907 wrócić do Rosji. Początkowo był wykładowcą w seminarium duchownym w Wiatce, a następnie nadzorcą szkoły duchownej w Kutaisi i kierownikiem kancelarii Egzarchatu Gruzińskiego. W 1908, będąc już archimandrytą, został nadzorcą szkoły duchownej w Jekaterynburgu, a następnie rektorem seminarium duchownego w Kiszyniowie, gdzie zaprzyjaźnił się z ordynariuszem miejscowej eparchii, biskupem Serafinem. 11 grudnia 1911 został wyświęcony na biskupa izmaelskiego, wikariusza eparchii kiszyniowskiej.
Dwa lata później został przeniesiony do eparchii tambowskiej jako jej wikariusz, z tytułem biskupa kozłowskiego. 28 maja 1918 został pierwszym ordynariuszem eparchii tambowskiej wybranym przez zjazd duchowieństwa i świeckich eparchii. W pierwszym roku zarządzania eparchią utworzył w niej dwa półautonomiczne wikariaty szacki i lipiecki. Zdecydowanie zwalczał ruch odnowicielski (Żywej Cerkwi). W 1922 znalazł się w ostrym konflikcie z przywódcami tego ruchu w Tambowie: księżmi Winogradowem i Archangielskim. Gdy zwolennicy Żywej Cerkwi ogłosili usunięcie biskupa z soboru katedralnego, hierarcha suspendował ich. 5 sierpnia 1922 duchowni ci na łamach "Tambowskiej prawdy" wezwali innych kapłanów eparchii tambowskiej do odrzucenia jurysdykcji biskupa Zenobiego. Usunięcia hierarchy z Tambowa domagał się jeden z przywódców Żywej Cerkwi w całym kraju, Władimir Krasnicki. W tym samym roku biskup został oskarżony o kradzież kosztowności cerkiewnych przeznaczonych do konfiskaty. W październiku 1922 GPU aresztowało hierarchę.
W pokazowym procesie, jaki odbył się w tym samym miesiącu, biskup Zenobi został skazany na sześć lat więzienia. Następnie dzięki amnestii wyrok ten został o 1/3 skrócony. W 1923 patriarcha Tichon zdołał doprowadzić do zwolnienia biskupa, nadał mu także godność arcybiskupią. Wiosną 1924 hierarcha na nowo objął zarząd eparchii tambowskiej, jednak władze radzieckie nie pozwoliły mu wyjeżdżać poza granice Tambowa, zaś w 1925 zesłały do Moskwy, a następnie do Arzamasu. Przez pewien czas przebywał w monasterach w Sarowie, a następnie w Diwiejewie. Po zamknięciu wymienionej wspólnoty w 1927 biskup Zenobi przeprowadził się do Muromia razem z mnichem Jonaszem (Niebogatym) i mniszką Serafiną (Dołgincewą). Następnie do Muromia przeprowadziła się także ostatnia ihumenia monasteru w Diwiejewie Aleksandra (Trakowska) i niektóre mniszki.
27 kwietnia 1932 duchowny, który nie prowadził już publicznej działalności duszpasterskiej, a jedynie odprawiał w mieszkaniu nabożeństwa dla mniszek z Diwiejewa, został ponownie aresztowany. Władysław Cypin podaje, iż sympatyzował z grupą nie wspominających skupioną wokół moskiewskiej parafii św. Mikołaja w dzielnicy Marosiejka. Biskup Zenobi został skazany na trzy lata łagru. Odbył cały wyrok, po czym osiadł w Kowrowie. Również tam spotykał się z duchowymi dziećmi i odprawiał nabożeństwa w domu. W 1940 został aresztowany po raz trzeci i ponownie skazany na karę łagru, tym razem na osiem lat. Zmarł w 1942 w Bogosłowłagu (Krasnoturjinsk, obwód swierdłowski. W 1958 został całkowicie zrehabilitowany.

</doc>
<doc id="2852549" url="https://pl.wikipedia.org/wiki?curid=2852549" title="Puchar Narodów Afryki 2013 (składy)">
Puchar Narodów Afryki 2013 (składy)

Artykuł grupuje składy wszystkich reprezentacji narodowych w piłce nożnej, które występują podczas Pucharu Narodów Afryki 2013 na boiskach Republiki Południowej Afryki w dniach od 19 stycznia do 10 lutego 2013 roku.
Grupa A.
Trener: Gordon Igesund (ur. 26.07.1956)

Trener: Lúcio Antunes (ur. 09.10.1966)

Trener: Gustavo Ferrín (ur. 01.05.1959)

Trener: Rachid Taoussi (ur. 06.02.1959)
Grupa B.
Trener: James Kwesi Appiah (ur. 1960)

Trener: Patrice Carteron (ur. 30.07.1970)

Trener: Gernot Rohr (ur. 28.06.1953)

Trener: Claude Le Roy (ur. 06.02.1948)
Grupa C.
Trener: Hervé Renard (ur. 30.09.1968)

Trener: Stephen Keshi (ur. 31.01.1962)

Trener: Paul Put (ur. 26.05.1956)

Trener: Sewnet Bishaw (ur. 1952)
Grupa D.
Trener: Sabri Lamouchi (ur. 09.11.1971)

Trener: Sami Trabelsi (ur. 04.02.1968)

Trener: Vahid Halilhodžić (ur. 15.05.1952)

Trener: Didier Six (ur. 21.08.1954)

</doc>
<doc id="2852550" url="https://pl.wikipedia.org/wiki?curid=2852550" title="Kamienica przy ul. Armii Krajowej 11 w Kłodzku">
Kamienica przy ul. Armii Krajowej 11 w Kłodzku

Kamienica przy ul. Armii Krajowej 11 w Kłodzku – pochodząca z 1706 roku barokowa kamienica, położona w obrębie starówki.
Historia.
Budynek został wzniesiony w 1706 roku, w XX wieku był przebudowany.
Decyzją wojewódzkiego konserwatora zabytków z dnia 9 stycznia 1964 roku kamienica została wpisana do rejestru zabytków
Architektura.
Kamienica ma trzy trakty. Elewacja trójosiowa ma trzy kondygnacje i dwa okienka w szczycie wolutowym. Przez pierwsze i drugie piętro biegną cztery głęboko żłobkowane pilastry korynckie z bardzo ozdobnymi głowicami. Okna pierwszego piętra, bardziej ozdobne, nakryte są obdasznicami w kształcie tympanonów (skrajne są trójkątne, środkowy jest łukowy). Okna drugiego piętra obwiedzione są cienką opaską, finezyjnie łamaną. Szczyt jest nieduży, ruchliwy, o delikatnej ornamentyce (pilastry i lekkie archiwolty). Całość niezwykle wdzięczna. Elewacja w fakturze obecnej pochodzi z połowy XVIII wieku.

</doc>
<doc id="2852551" url="https://pl.wikipedia.org/wiki?curid=2852551" title="Stanisław Krzyształowski">
Stanisław Krzyształowski

Stanisław Krzyształowski (ur. 1903 w Łanczynie, zm. 1990 w Krakowie) – polski malarz.
Uczęszczał do szkoły malarstwa i rysunku we Lwowie, ale dopiero w czasie II wojny światowej studiował i ukończył Akademię Sztuk Pięknych w Budapeszcie. W 1945 wstąpił na Akademię Sztuk Pięknych w Krakowie, studia ukończył dwa lata później uzyskując dyplom. Z Krakowem związał się do śmierci, prowadził na Wydziale Sztuki Akademii Sztuk Pięknych pracownię malarstwa. Uczestniczył w licznych wystawach zbiorowych, miał również wystawy indywidualne. Za całokształt twórczości artysta został nagrodzony srebrnym medalem Towarzystwa Przyjaciół Sztuk Pięknych. Wystawiał swoje prace na Ogólnopolskich Wystawach Plastyki, które miały miejsce w Radomiu w 1948 i 1948, a następnie w Warszawie w 1950, 1952 i 1954. Brał udział w zorganizowanej w warszawskim Muzeum Narodowym Wystawie Malarstwa na XV lecie PRL w 1961 oraz w Festiwalach Polskiego Malarstwa Współczesnego, który odbywał się w Szczecinie w latach 1964-1968 i w 1972. Na początku lat 50. XX wieku przebywał w Albanii, stworzył wówczas cykl pejzaży albańskich, które wystawił w Tiranie w 1955. Tworzył głównie krajobrazy, często wyjeżdżał w okolice Zakopanego i malował Tatry.

</doc>
<doc id="2852553" url="https://pl.wikipedia.org/wiki?curid=2852553" title="Mistrzostwa Azji i Strefy Pacyfiku Juniorów w Curlingu 2013">
Mistrzostwa Azji i Strefy Pacyfiku Juniorów w Curlingu 2013

Mistrzostwa Azji i Strefy Pacyfiku Juniorów w Curlingu 2013 odbyły się w dniach 10 – 16 stycznia 2013 w japońskim Kitami na lodowisku Tokoro Curling Club. 
W turnieju brało udział po pięć reprezentacji męskich i kobiecych. Początkowo do turnieju zgłoszeni byli również Kazachowie.
Do Mistrzostw Świata Juniorów 2013 awansowali złoci medaliści. Tytuły mistrzowskie obroniły Japonki (Sayaka Yoshimura) i Chińczycy (Zou Qiang).
Kobiety.
Round Robin.
Sesja 1..
11 stycznia 2013; 10:00
Sesja 2..
11 stycznia 2013; 16:00
Sesja 3..
12 stycznia 2013; 10:00
Sesja 4..
12 stycznia 2013; 16:00
Sesja 5..
13 stycznia 2013; 10:00
Sesja 6..
13 stycznia 2013; 16:00
Sesja 7..
14 stycznia 2013; 10:00
Sesja 8..
14 stycznia 2013; 16:00
Sesja 9..
15 stycznia 2013; 9:00
Sesja 10..
15 stycznia 2013; 14:30
Playoff.
Półfinał.
16 stycznia 2013; 9:00
Finał.
16 stycznia 2013; 14:30
Mężczyźni.
Round Robin.
Sesja 1..
11 stycznia 2013; 10:00
Sesja 2..
11 stycznia 2013; 16:00
Sesja 3..
12 stycznia 2013; 10:00
Sesja 4..
12 stycznia 2013; 16:00
Sesja 5..
13 stycznia 2013; 10:00
Sesja 6..
13 stycznia 2013; 16:00
Sesja 7..
14 stycznia 2013; 10:00
Sesja 8..
14 stycznia 2013; 16:00
Sesja 9..
15 stycznia 2013; 9:00
Sesja 10..
15 stycznia 2013; 14:30
Playoff.
Półfinał.
16 stycznia 2013; 9:00
Finał.
16 stycznia 2013; 14:30

</doc>
<doc id="2852555" url="https://pl.wikipedia.org/wiki?curid=2852555" title="Sasabe">
Sasabe

Sasabe (łac. "Sasabensis") – stolica historycznej diecezji w prowincji Aragonia istniejącej od 922 roku, a włączonej w 1077 w skład diecezji Jaca. 
Pozostałości miasta Sasave znajdują się w okolicach miasta Borau, w prowincji Huesca w Hiszpanii. Obecnie katolickie biskupstwo tytularne ustanowione w 1969 przez papieża Pawła VI. 

</doc>
<doc id="2852557" url="https://pl.wikipedia.org/wiki?curid=2852557" title="Maria (Uszakowa)">
Maria (Uszakowa)

Maria, imię świeckie Jelizawieta Aleksiejewna Uszakowa (zm. 19 sierpnia 1904) – rosyjska mniszka prawosławna, pierwsza przełożona monasteru Trójcy Świętej w Diwiejewie.
Na wstąpienie do monasteru zdecydowała się po lekturze pism Tichona Zadońskiego, zaś wspólnotę żeńską w Diwiejewie wybrała, dowiedziawszy się o działalności mnicha Serafina z Sarowa, który był jej spowiednikiem. Wspólnota diwiejewska, zorganizowana przez Aleksandrę (Mielgunową), nie posiadała jeszcze wówczas statusu monasteru. Jelizawieta Uszakowa dołączyła do niej w 1844. Początkowo wykonywała różne prace w klasztorze. Następnie zaproponowano jej obowiązki ekonomki, które początkowo chciała odrzucić, ostatecznie jednak, za radą mnicha Antoniego z Ardatowa, przyjęła. Następnie została przełożoną wspólnoty. W 1862 złożyła wieczyste śluby mnisze, przyjęła imię Maria i otrzymała godność ihumeni. Stała się tym samym pierwszą przełożoną wspólnoty diwiejewskiej po uzyskaniu przez nią statusu pełnoprawnego monasteru (odbyło się to w tym samym roku). W okresie zarządzania monasterem przez ihumenię Marię klasztor został rozbudowany: powstały w nim sobór Trójcy Świętej, cerkwie św. Marii Magdaleny i św. Aleksandra Newskiego, dom ihumeni, dom duchowieństwa i dzwonnica. Ihumenia zmarła w 1904 i została pochowana na terenie monasteru. Na jej grobie znajdowała się kaplica, która po zamknięciu klasztoru w 1927 została zniszczona. W 2002 szczątki mniszki zostały odnalezione w pobliżu ściany pomieszczenia ołtarzowego soboru Trójcy Świętej.

</doc>
<doc id="2852558" url="https://pl.wikipedia.org/wiki?curid=2852558" title="Łaziska (gromada w powiecie szydłowieckim)">
Łaziska (gromada w powiecie szydłowieckim)

Łaziska (do 30 XII 1961 "Chronów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łaziska z siedzibą GRN w Łaziskach utworzono 31 grudnia 1961 w powiecie szydłowieckim w woj. kieleckim w związku z przeniesieniem siedziby GRN gromady Chronów z Chronowa do Łazisk i zmianą nazwy jednostki na "gromada Łaziska".
W 1965 roku gromada miała 24 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2852561" url="https://pl.wikipedia.org/wiki?curid=2852561" title="Wukoł Ławrow">
Wukoł Ławrow

Wukoł Michajłowicz Ławrow (ur. 23 września 1852 w Jelcu, zm. 23 stycznia 1912 w Wiertoszynie k. Moskwy) – rosyjski dziennikarz i tłumacz literatury polskiej. Począwszy od 1880 wydawał w Moskwie pismo "Russkaja myśl". Zasłynął głównie tłumaczeniami dzieł Henryka Sienkiewicza (m.in. "Ogniem i mieczem", "Potop", "Bez dogmatu", "Janko Muzykant"), a także Elizy Orzeszkowej, Marii Konopnickiej, Władysława Rejmonta, Teodora Jeża i innych.

</doc>
<doc id="2852563" url="https://pl.wikipedia.org/wiki?curid=2852563" title="Markus Reincke">
Markus Reincke



</doc>
<doc id="2852564" url="https://pl.wikipedia.org/wiki?curid=2852564" title="Pokutująca Maria Magdalena (obraz El Greca z 1580)">
Pokutująca Maria Magdalena (obraz El Greca z 1580)

Pokutująca Maria Magdalena – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Motyw Magdaleny był wyjątkowo popularny w XVI wieku w czasie kontrreformacji. Uznawana przez Kościół za kobietę upadłą, nawróconą na drogę cnoty przez Jezusa, dawała artystom możliwość tworzenia erotycznych kompozycji, które nie były tępione za niestosowność. El Greco po raz pierwszy podjął temat pokutującej Magdaleny, gdy podróżował, studiował i mieszkał we Włoszech. Na jego twórczość najbardziej oddziaływały dzieła m.in. Tycjana, Tintoretto czy Jacopo Bassano. Data powstania płótna nie jest znana. Historycy, na podstawie detali (takich jak laguny w tle i dzban z weneckiego szkła) przypisują powstanie obrazu w okresie przebywania El Greca w Wenecji. Odkryta pierś Magdaleny również może wskazywać na ten okres – sztuka włoska pozwalała na tak śmiałe interpretacje.
Opis obrazu.
Namalowana Maria Magdalena zdradza wyraźne podobieństwo do obrazu Tycjana, pt. "Magdalena" z 1535 roku. Tak jak i u włoskiego mistrza, Magdalena El Greca ma kasztanowe faliste włosy swobodnie opadające na odkryte ramiona, prawa dłoń w erotycznym i niewinnym jednocześnie geście dotyka nagiej piersi. Na twarzy kobiety rysuje się głębokie uniesienie i skrucha, a jej wzrok skierowany jest ku niebu. Lewa dłoń Magdaleny wskazuje na martwą naturę złożoną z książki i czaszki. Również i ten motyw mógł być zapożyczony od Tycjana, pojawia się w innej wersji Magdaleny z 1610 roku. Artefakty te nawiązywały do popularnych wówczas dylematów ulotności życia ludzkiego i nieuchronności śmierci. Pejzaż w tle wskazuje na wpływy szkoły weneckiej. Indywidualnymi cechami obrazu, charakterystycznymi dla artysty jest koloryt: kontrast żółcieni i błękitów harmonizujący z morskim pejzażem, nad którym widać zachodzące słońce.
Zanim dzieło trafiło do Muzeum Sztuk Pięknych w Budapeszcie, znajdowało się w zbiorach węgierskiego kolekcjonera Marcella Nemesa. Na początku XX wieku, jako jeden z pierwszych poznał się na wartości dzieł El Greca i jego sztuki. Dał temu wyraz skupując jego obrazy.
Obecnie znane są dwie wierne kopie tego obrazu: w Barcelonie (60 × 45 cm.) oraz w Sands Point w Nowym Jorku (155 × 121 cm)
Datowanie.
Historycy z Muzeum Sztuk Pięknych w Budapeszcie datują powstanie obrazu na ok. 1580 roku. Beat Wismer i Michael Scholz-Hänsel umieszczają powstanie dzieła jeszcze w okresie weneckim na lata 1576–1577 co wydaje się być najbardziej prawdopodobne zważywszy na odważne ukazanie Marii Magdaleny.
Inne wersje "Pokutującej Marii Magdaleny".
W kolejnych latach El Greco kilkakrotnie powracał do motywu pokutującej Marii Magdaleny. Ich kompozycje niewiele różniły się od pierwowzoru. Największą zmianą było ukazanie świętej w okryciu. Sztuka katolickiej Hiszpanii nie akceptowała nagości, a przedstawiane postacie świętych były traktowane z dużym szacunkiem. Pozbawiona tycjanowskiego erotyzmu Magdalena skupia się na akcie pokuty. Widać to szczególnie na dwóch pierwszych płótnach, gdzie El Greco rezygnuje z ręki położonej na piersi i maluje dłonie złożone w modlitwie. Wiara Magdaleny w Chrystusa, uznawanej za grzesznicę, może nawiązywać do słów Pawła Apostoła: 
Niebo w tle dwóch kolejnych dzieł jest bliskie stylowi sztuki barokowej.

</doc>
<doc id="2852565" url="https://pl.wikipedia.org/wiki?curid=2852565" title="Nootdorp">
Nootdorp

Nootdorp (wymowa: "ɴout:dorp") – miejscowość w zachodniej Holandii w prowincji Holandia Południowa. Etymologia nazwy miasta wskazuje wyraźnie na połączenie w nim słowa "noot", czyli z holenderskiego: orzech, oraz "dorp", co oznacza wieś.
Miejscowość położona jest około 2 km na wschód od Delftu, od południa oraz zachodu graniczy z Hagą, natomiast od wschodu z Zoetermeer oraz Pijnacker.
Nootdorp jest od 2002 r. częścią gminy o nazwie Pijnacker-Nootdorp. Zanim doszło do połączenia obu miast, każde z nich stanowiło niezależną jednostkę gminną. Obecnie do obszaru miasta należą także tereny rekreacyjne Dobbeplas.
Inwestycje.
Nootdorp jest sukcesywnie rozbudowywany i niemal nie przypomina już wioski sprzed kilkunastu lat. W 1999 rozpoczęto tu trwającą cztery lata budowę centrum mieszkaniowo-sklepowego De Parade, od tego czasu realizowane były też inne projekty budowlane. Położono drogi okalające wznoszone budowle użyteczności publicznej, poprowadzono trasę tramwajową. Dużą liczbę budynków mieszkalnych wybudowano w pobliżu oraz na obrzeżach nieczynnego od 1992 lotniska Ypenburg. Wśród licznych inwestycji mieszkaniowych na szczególną uwagę zasługują następujące projekty:
Turystyka.
Główne atrakcje turystyczne w Nootdorp to:
Sport.
Po połączeniu z Holenderską Narodową Ligą Rugby powstał w miasteczku ligowy klub nazwany "Panthers", przekształcony później w "Nootdorp Muskieters". Działa również zespół piłkarski "SV Nootdorp" oraz towarzystwo sportowe "RKDEO". Na pograniczu miejscowości gminnych znajduje się basen "De Viergang".
Transport.
Nootdorp leży w pobliżu autostrady A12, z której prowadzi do miasta zjazd nr 5. Niedaleko też znajduje się wielopoziomowy węzeł autostradowy Prins Clausplein, łączący A12 z tej samej klasy drogą A4. Podobnie jak w Hadze przedsiębiorstwo komunikacji nazywa się HTM. Tramwaje dojeżdżają tu z Delftu oraz z Hagi; są to odpowiednio linie 19 oraz 15. Podczas wakacji otwiera się też linia specjalna na plażę. Na co dzień ponadto kursują autobusy komunikacji miejskiej obsługiwane przez firmę Veolia: linie 60 i 30 oraz linia nocna N5. Usługi świadczą także przewoźnicy tzw. "buurtbus" – jest to linia 484. Nootdorp posiada stację osobową dla kolejki podmiejskiej linii E, którą dojechać można m.in. do Rotterdamu, zaś najbliższy dworzec kolejowy znajduje się w Delfcie.
Osoby związane z Nootdorp.
Urodzeni w Nootdorp
Związani z Nootdorp poprzez inne pokrewieństwo

</doc>
<doc id="2852568" url="https://pl.wikipedia.org/wiki?curid=2852568" title="Sound City Studios">
Sound City Studios

Sound City Studios – kompleks dwóch budynków w dzielnicy Los Angeles (Kalifornia) "Van Nuys", w którym mieściła się wytwórnia muzyczna o tej samej nazwie. 
Historia.
Przed powstaniem studia, kompleks należał do brytyjskiej firmy Vox, produkującej sprzęt muzyczny. Natomiast samo studio Sound City powstało w 1970 roku. Pierwszym, pełnym albumem nagranym w studio był "After the Gold Rush" Neila Younga. Do momentu zamknięcia ośrodka, swoje płyty nagrały w nim tacy artyści jak: Tom Petty, REO Speedwagon, Rage Against the Machine, Red Hot Chili Peppers, Fleetwood Mac, Johnny Cash, Nirvana czy Metallica. Ostatnim zespołem, jaki dokonał nagrań w Sound City Studios był Everclear. Studio zostało zamknięte w 2011 roku, a korzystanie z niego zostało zarezerwowane tylko dla najemców.
Wnętrze głównego studio nigdy nie zostało pomalowane, nigdy nie zmieniano też płytek z linoleum. Obawiano się, że zmiany mogą wpłynąć na „jakość dźwięku”.
Film.
W styczniu 2013 roku premierę miał film opowiadający o tej wytwórni, zatytułowany "Sound City" w reżyserii Dave'a Grohla – perkusisty grupy Nirvana.

</doc>
<doc id="2852569" url="https://pl.wikipedia.org/wiki?curid=2852569" title="Dan O’Herlihy">
Dan O’Herlihy

Dan O’Herlihy (ur. 1 maja 1919, zm. 17 lutego 2005) – irlandzki aktor filmowy.
Życiorys.
Dan O’Herlihy urodził się w Wexford – niedużym portowym mieście w południowo-wschodniej Irlandii. Gdy był dzieckiem, jego rodzina przeniosła się do Dublina. Dan kształcił się w katolickim Christian Brothers College w Dún Laoghaire, a następnie w stołecznym University College Dublin, gdzie w 1944 ukończył architekturę.
Jako aktor zadebiutował w 1947 w filmie "Hungry Hill". Rok później pojawił się na rynku amerykańskim w "Makbecie" Orsona Wellesa. Główna rola w filmie Luisa Buñuela "Przygody Robinsona Crusoe" z 1954 przyniosła mu nominację do Oscara w kategorii najlepszy aktor.
Do bardziej znaczących lub głośnych filmów w jego dorobku należą: "Czerwona linia" z 1964 w reż. Sidneya Lumeta, "100 karabinów" z 1969 w reż. Toma Griesa, epicki "Waterloo" z 1970 Siergieja Bondarczuka (gdzie wcielił się w postać marszałka Neya), "Halloween 3" z 1982 w reż. Tommy’ego Lee Wallace’a, "Ostatni gwiezdny wojownik" Nicka Castle’a z 1984, "Zmarli" Johna Hustona z 1987 czy też pierwsze dwie części "Robocopa".
Jeszcze bogatsza była jego kariera jako aktora telewizyjnego; debiutował w roku 1949 w serialu pt. "Your Show Time". Do najbardziej znanych produkcji telewizyjnych z jego udziałem należą m.in.: "Dr Kildare" (1961-65), "Bonanza" (1962), "Długie, gorące lato" (1966), "Człowiek z UNCLE" (1965-68), "Battlestar Galactica" (1978), "Miasteczko Twin Peaks" (1990-91), "Prawnicy z Miasta Aniołów" (1998). Użyczał swojego głosu w animowanych serialach TV: "Piraci Mrocznych Wód" z 1991 oraz "Batman" z 2002 (pan Freeze). Ostatnim jego filmem był właśnie obraz telewizyjny – "Ludzie rozrywki" z 1998 roku, w którym wcielił się w rolę Josepha P. Kennedy’ego.
Nie był mu obcy żaden gatunek filmowy – z powodzeniem odnajdywał się w westernach, kryminałach, horrorach, filmach przygodowych, komediach, filmach akcji, filmach s-f. W sumie zagrał w ponad 50 filmach i ponad 70 serialach TV.
Życie osobiste.
Od 1945 roku aż do śmierci był żonaty z Elsą Bennett. Mieli 5 dzieci: 3 synów i 2 córki.
Zmarł śmiercią naturalną w Kalifornii w wieku 85 lat.

</doc>
<doc id="2852571" url="https://pl.wikipedia.org/wiki?curid=2852571" title="Produkcja samolotów w Stanach Zjednoczonych w czasie II wojny światowej">
Produkcja samolotów w Stanach Zjednoczonych w czasie II wojny światowej

Produkcja samolotów w Stanach Zjednoczonych w czasie II wojny światowej − jedno z największych wyzwań amerykańskiego przemysłu w czasie II wojny światowej, dzięki czemu siły alianckie osiągnęły przewagę i zwycięstwo w zmaganiach z Niemcami i Japonią.
Początki były niezwykle trudne. Do roku 1940 samoloty dla potrzeb United States Army Air Force i United States Navy produkowane były w zakładach (by nie powiedzieć warsztatach) zatrudniających dziesiątki pracowników. Po ataku na Pearl Harbor Amerykanie zrozumieli, że muszą natychmiast przestawić swą produkcję na potrzeby wojenne.
W roku 1945 przemysł amerykański osiągnął poziom przekraczający niemal stukrotnie produkcję przedwojenną. Nigdy przedtem żaden kraj nie zdobył się na taki wysiłek.

</doc>
<doc id="2852572" url="https://pl.wikipedia.org/wiki?curid=2852572" title="Reinecke">
Reinecke



</doc>
<doc id="2852573" url="https://pl.wikipedia.org/wiki?curid=2852573" title="Szydłowiec (gromada)">
Szydłowiec (gromada)

Szydłowiec (do 30 XII 1961 "Śmiłów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szydłowiec z siedzibą GRN w mieście Szydłowiec (nie wchodzącym w jej skład) utworzono 31 grudnia 1961 w powiecie szydłowieckim w woj. kieleckim w związku ze zmianą nazwy gromady Śmiłów (której siedziba już od 1 stycznia 1959 znajdowała się w Szydłowcu) na "gromada Szydłowiec".
W 1965 roku gromada miała 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie szydłowieckim reaktywowano zniesioną w 1954 roku gminę Szydłowiec (do 1954 gmina Szydłowiec znajdowała się w powiecie radomskim).

</doc>
<doc id="2852575" url="https://pl.wikipedia.org/wiki?curid=2852575" title="Reinke">
Reinke



</doc>
<doc id="2852578" url="https://pl.wikipedia.org/wiki?curid=2852578" title="Off the Wire">
Off the Wire

Off the Wire – trzeci album studyjny polskiej wokalistki Izy Lach. Produkcją krążka zajął się raper Snoop Dogg, pod pseudonimem „Berhane Sound System”. Płyta jest promowana przez utwory "Set It Off" oraz "Lost in Translation", w których raper udziela się gościnnie. Album został udostępniony w internecie za pomocą witryny Bandcamp.

</doc>
<doc id="2852579" url="https://pl.wikipedia.org/wiki?curid=2852579" title="Religia we Francji">
Religia we Francji

Religia we Francji – historycznie najważniejszym wyznaniem w kraju jest katolicyzm, ale obecnie Francuzi należą do najbardziej ateistycznych społeczeństw świata. Największą mniejszość religijną stanowią muzułmanie. Do innych większych grup należą: protestanci, prawosławni, ormianie, żydzi i buddyści. Według różnych badań około 35–45% ludności nie wyznaje żadnej religii.
Według sondażu Eurobarometru z 2010 roku odpowiedzi mieszkańców Francji na pytania w sprawie wiary były następujące:
W historii Francji miały miejsce częste konflikty religijne, szczególnie w okresie reformacji. Wojny religijne rozpoczęły się w 1562 roku i zostały zakończone edyktem nantejskim w roku 1598.
Religia we Francji jest dozwolona przez deklarację praw człowieka i obywatela z 1789 roku, o ile jej manifestacja nie zakłóca porządku publicznego. Poprzez rozdział Kościoła od państwa w 1905 roku Francja jest państwem laickim, jednak konstytucja Francji gwarantuje wolność wyznania.
Chrześcijaństwo.
Pew Research Center oszacował w 2010 roku, że 60,4% populacji Francji jest katolikami. Kościół katolicki we Francji podzielony jest na 98 diecezji, prowadzonych przez 20 523 księży. Kościół katolicki znany jest ze słynnych, pięknych kościołów takich jak: Katedra Notre-Dame w Paryżu, Katedra w Chartres, Katedra w Reims i Bazylika Sacré-Cœur. Lourdes we Francji jest jednym z największych w świecie ośrodków kultu maryjnego i celem pielgrzymek, odwiedzanym rocznie przez 6 mln osób z całego świata. Według Francuskiego Instytutu Opinii Publicznej, chociaż 64% ludności Francji określa się jako katolicy, to tylko 4,5% jest praktykującymi katolikami.
Innymi większymi grupami chrześcijańskimi we Francji są protestanci, prawosławni, ormianie, starokatolicy, mariawici i Świadkowie Jehowy. Wśród protestantów główne wyznania obejmują: zielonoświątkowców, kalwinistów i luteran. Prawosławie we Francji wyznają głównie Rosjanie i Grecy.
Pierwsze pisemne wzmianki o chrześcijanach we Francji pochodzą z II wieku, kiedy biskup Ireneusz szczegółowo opisał śmierć dziewięćdziesięcioletniego biskupa Fotyna z Lyonu i innych męczenników w wyniku prześladowań w Lyonie, w 177 roku. Francja czasem nazywana jest „najstarszą córką Kościoła”.
Islam.
Islam jest uważany za drugie pod względem wielkości wyznanie we Francji po chrześcijaństwie. Według badania Pew Research Center z 2017 roku, Francja ma największą populację muzułmanów w Europie liczącą 5,7 miliona i stanowili oni 8,8% ludności. Według innych statystyk we Francji jest od 4 do 6 milionów wyznawców islamu. W 2014 roku było we Francji blisko 2500 meczetów. Największą liczbę muzułmanów stanowią imigranci z krajów Afryki Północnej: Algierii, Maroka i Tunezji, ale także z Turcji i innych krajów azjatyckich.
Judaizm.
Przed II wojną światową we Francji żyło 300 tysięcy Żydów. W 1940 roku, kiedy Niemcy wkroczyli do kraju, policjanci francuscy aktywnie wykrywali ukrywających się Żydów. Francuscy Żydzi ucierpieli zarówno z rąk Niemców, jak i Francuzów. Około 70 tysięcy francuskich Żydów zginęło w Holokauście. W latach 1945 i 1948 około 80 tysięcy Żydów imigrowało z Europy Środkowej i Wschodniej. W 1955 roku 10 tysięcy egipskich Żydów osiedliło się w kraju, a w latach 1956/63 przybyła wielka fala imigrantów z Maghrebu.
Światowy Kongres Żydów szacuje, że ponad połowa Żydów we Francji mieszka w Paryżu i jego okolicach (350 tys.), ale są inne duże społeczności: w Marsylii (70 tys.), Lyon (25 tys.), Tuluzie (23 tys.), Nicea (20 tys.), Strasburg (16 tys.), Grenoble (8 tys.), Metz i Nancy (4 tys.). Ponadto istnieje kilkanaście społeczności rozrzuconych po całym kraju. W sumie istnieje we Francji około 230 gmin żydowskich.
Dane statystyczne.
Dane statystyczne według "Pew Research Center" na 2010 rok:
Ważniejsze denominacje chrześcijańskie we Francji:

</doc>
<doc id="2852581" url="https://pl.wikipedia.org/wiki?curid=2852581" title="Bill Perkins">
Bill Perkins

Bill Perkins (ur. 22 lipca 1924 w San Francisco, zm. 9 sierpnia 2003 w Sherman Oaks w Kalifornii) – amerykański saksofonista jazzowy i flecista. Należał do muzyków grających cool jazz, a dokładniej West Coast jazz. Najbardziej znany z gry na saksofonie tenorowym (chociaż grał też na altowym, sopranowym i barytonowym).
Lata młodzieńcze.
Bill Perkins urodził się w San Fancisco, ale młodość spędził w Chile (jego ojciec był inżynierem w kopalni
w Chuquicamata). Matka posyłała go na lekcje muzyki, najpierw gry na fortepianie, potem klarnecie. Jego głównym instrumentem został jednak saksofon. Ojciec Billa zmarł gdy ten był jeszcze nastolatkiem. Wraz z matką przeprowadził się do Santa Barbara, gdzie – zgodnie z wolą ojca – ukończył szkołę o profilu technicznym i zamierzał pracować jako elektryk. Plany te zmienił wybuch II wojny światowej. Perkins odbył służbę w marynarce Stanów Zjednoczonych, a po wojnie, korzystając z uprawnień przysługującym byłym żołnierzom, studiował inżynierię na Cal Tech i jednocześnie muzykę na Westlake School of Music (razem z takimi muzykami jak Milt Bernhart czy Bill Holman) oraz na University of California. Wiedza techniczna przydała mu się w późniejszych latach: pracował jako dźwiękowiec w studiach nagrań, skonstruował też syntezatory trąbki i saksofonu.
Lata 50. XX w..
Karierę muzyka zaczynał w latach pięćdziesiątych XX w. od gry w big-bandzie] mało znanego Jerry'ego Walda. Kiedy w maju 1951 Woody Herman potrzebował nagle saksofonisty do swojego zespołu, polecono mu Billa Perkinsa, który po pierwszym występie pozostał w big-bandzie prawie do końca 1953. Później był też członkiem orkiestry Stana Kentona. W 1954 powrócił do Woody Hermana. Zespół prowadzony wtedy przez niego był nazywany The Third Herd (a grali w nim wtedy również Richie Kamuca i Al Porcino).
Współpracował z wieloma muzykami, koncertując i uczestnicząc w nagraniach np. zespołów Shorty Rogers' Giants, Terry Gibbs' Dream Band, czy instrumentalistów takich jak John Lewis, Art Pepper i in. Samodzielnym debiutem nagraniowym był album "The Bill Perkins Octet on Stage" z 1956 (Pacific Jazz). W 1956 nagrany też został album "Grand Encounter", w którym wystąpił jako współlider zespołu (razem z Budem Shankiem). Płyt, na których Perkins występuje w roli lidera, nie powstało zbyt wiele: w 1966 "Quietly There" z Victorem Feldmanem, w 1984 "Journey to the East", gdzie wykorzystał swojego pomysłu syntezator saksofonu.
Lata 60. XX w..
Gdy w latach 60. XX w. jazz tracił na popularności i możliwości koncertowania było coraz mniej, Perkins zaczął również pracować jako muzyk studyjny i jako inżynier nagrań w studiach wytwórni Pacific Jazz Records i United Recording Studio Billa Putnama. Brał udział w nagraniach dla potrzeb filmu: razem z zespołem Duke'a Ellingtona nagrywał ścieżkę dźwiękową filmu z Frankiem Sinatrą "Assault on a Queen" ("Napad na królową)".
W 1969 po raz pierwszy pojawił się w telewizji jako członek Doc Severinsen's Tonight Show Band. Na planie The Tonight Show pozostawał przez wiele lat, bo aż do 1992.
Lata 70. – 90. XX w..
Lata 70. to m.in. występy wraz z big bandem prowadzonym przez Toshiko Akiyoshi i Lwa Tabackina oraz zespołem Billa Holmana, a pod koniec kolejnej dekady powrót do prowadzonego wtedy przez Buda Shanka i Shorty'ego Rogersa Lighthouse All-Stars, czyli zespołu występującego na stałe w klubie The Lighthouse Café w kalifornijskiej Hermosa Beach.
W jego muzyce, zwłaszcza w początkowym okresie kariery, wyczuwalny był wpływ stylu Lestera Younga. Jego gra była lekka i pełna świeżości. Potrafił doskonale improwizować. W 1978 nagrał album (ukazał się tylko w Japonii) będący hołdem dla Younga "Bill Perkins Plays Lester Young", a w 1995 kolejny "Perk Plays Prez".
Na początku lat 90. u Perkinsa stwierdzono nowotwór. Mimo postępującej choroby i kolejnych operacji, nie rezygnował z nagrań 
i koncertów aż do chwili, gdy nie był już w stanie pojawić się na scenie.
Był dwukrotnie żonaty, miał czworo dzieci: dwie córki (Kimberly i Penny) i dwóch synów (Ernesta i Thomasa).
Bill Perkins zmarł 9 sierpnia 2003 w swoim domu w Sherman Oaks mając 79 lat. 

</doc>
<doc id="2852582" url="https://pl.wikipedia.org/wiki?curid=2852582" title="Herb Washington">
Herb Washington

Herbert Lee Washington (ur. 16 listopada 1951 w Belzoni, w stanie Mississippi) – amerykański sprinter, halowy mistrz kraju (1974) i uniwersytecki halowy mistrz kraju (1970) w biegu na 60 jardów. Zasłynął z roli "pinch runnera" w drużynie baseballowej Oakland Athletics, z którą zdobył mistrzostwo MLB w 1974 roku.
Kariera lekkoatletyczna.
Washington był studentem Michigan State University, w którego barwach - oprócz mistrzostwa Stanów Zjednoczonych na 60 jardów - był trzykrotnie halowym mistrzem konferencji Big Ten w biegu na 60 jardów oraz czterokrotnie mistrzem na otwartym stadionie (100 jardów, sztafeta 4x110 jardów). Do dziś (2012) jest halowym rekordzistą uczelni w biegu na 55 metrów (6,04 s) oraz rekordzistą w biegu na 100 jardów (otwarty stadion) z czasem 9,2 s. W latach 1969, 1970 i 1972 wybierany najlepszym uniwersyteckim sprinterem kraju na dystansie 60 jardów.
Kariera baseballowa.
Mimo znikomego doświadczenia baseballowego, został przed rozpoczęciem sezonu 1974 zakontraktowany przez właściciela Oakland Athletics do roli rezerwowego biegacza.
W lidze MLB zadebiutował 4 kwietnia 1974 roku w meczu wyjazdowym przeciwko Texas Rangers wygranym przez jego ekipę 7-2. Wszedł na boisko w siódmej zmianie, zastępując na pierwszej bazie Joe Rudiego. Do końca sezonu regularnego wystąpił jeszcze w 91 meczach, zdobywając 29 punktów i kradnąc tyle samo baz (na 45 prób). Athletics wygrali swoją dywizję i zakwalifikowali się do play-offów, w których najpierw wyeliminowali Baltimore Orioles (3-1), a wielkim finale MLB pokonali Los Angeles Dodgers 4-1. Washington zagrał w sumie w 5 z 9 meczów, w tym 3 w finale, a za zwycięski sezon otrzymał ogółem 100 000 dolarów.
W kolejnym sezonie zagrał tylko 13 meczów (zdobył 4 punkty i ukradł 2 bazy) i 5 maja 1975 roku rozwiązano z nim kontrakt.
Washington jest jedynym graczem w historii ligi, który zagrał w ponad 100 meczach i nigdy nie podszedł do odbicia. Nigdy także nie zagrał w obronie, ani nie wykonał narzutu. Jego zadanie ograniczało się wyłącznie do zastępowania wolniejszych graczy na bazach. Pod koniec sezonu 1974, gdy Oakland mieli już zapewniony awans, menadżer drużyny Alvin Dark nakłaniał go do próby odbicia, ale Washington odmówił, twierdząc, że gra kijem uczyniłaby go jednym z wielu zawodników w lidze i utraciłby swoją wyjątkową pozycję.

</doc>
<doc id="2852583" url="https://pl.wikipedia.org/wiki?curid=2852583" title="Liga Europejska w piłce siatkowej kobiet 2013">
Liga Europejska w piłce siatkowej kobiet 2013

5. edycja Ligi Europejskiej siatkarek impreza siatkarska odbywająca się w dniach 13 czerwca–14 lipca 2013 roku. W fazie grupowej wystąpiło 8 drużyn podzielonych na 2 grupy. Do turnieju finałowego awansowały najlepsze reprezentacje z każdej z grup, gospodarz oraz najlepsza drużyna z drugiego miejsca. 
Grupa A.
Wyniki spotkań.
Kolejka 1 - Bursa
Kolejka 2 - Budapeszt
Kolejka 3 - Krajowa
Kolejka 4 - Warna
Grupa B.
Wyniki spotkań.
Kolejka 1 - Leuven
Kolejka 2 - Subotica
Kolejka 3 - Hamburg
Kolejka 4 - Ra’ananna

</doc>
<doc id="2852587" url="https://pl.wikipedia.org/wiki?curid=2852587" title="Where Are We Now?">
Where Are We Now?

Where Are We Now? – ballada rockowa Davida Bowiego, wydana jako pierwszy singel z jego dwudziestego czwartego albumu studyjnego zatytułowanego "The Next Day". Singel ukazał się w sprzedaży 8 stycznia 2013 w 66. urodziny Bowiego.
Tekst.
Utwór jest opowiadaniem podstarzałej osoby wspominającej zamierzchłe czasy. W słowach utworu pada wiele nawiązań do Berlina w którym to mieście Bowie mieszkał w latach 70. i gdzie nagrał tzw. „trylogię berlińską” (albumy "Low", "„Heroes”" i "Lodger").
Sprzedaż.
W dniu wejścia do sprzedażny w iTunes singel znalazł się na szczytach list przebojów w ośmiu krajach, na brytyjskim zestawieniu Apple’a dotarł na pierwsze miejsce w pierwszym dniu sprzedaży o godzinie 15.

</doc>
<doc id="2852592" url="https://pl.wikipedia.org/wiki?curid=2852592" title="Biegi narciarskie na Zimowych Igrzyskach Olimpijskich 2006 – sztafeta 4 × 5 km kobiet">
Biegi narciarskie na Zimowych Igrzyskach Olimpijskich 2006 – sztafeta 4 × 5 km kobiet

Narciarski bieg sztafetowy kobiet na 20 km został przeprowadzony 18 lutego i był czwartą żeńską konkurencją podczas Zimowych Igrzyskach Olimpijskich 2006 roku. Zawody odbywały się na trasach w Pragelato, a przystąpiło do nich 68 zawodniczek w 17 sztafetach narodowych. Tytuł najlepszej sztafety przypadł reprezentacji Rosji w składzie Natalia Baranowa-Masałkina, Łarisa Kurkina, Julia Czepałowa i Jewgienija Miedwiediewa-Arbuzowa.

</doc>
<doc id="2852594" url="https://pl.wikipedia.org/wiki?curid=2852594" title="Hala Koziorka">
Hala Koziorka

Hala Koziorka lub Hala Koziarka – polana na Rysiance w Beskidzie Żywieckim. Nazwa hala jest pasterskiego pochodzenia – dawniej w Karpatach halami nazywano polany, które nie były koszone, tylko wypasane. Hala Koziorka znajduje się na wysokości około 1300-1320 m, tuż pod wierzchołkiem Rysianki, na zachodnich stokach Szyndzielnego Gronia (grzbiet opadający z Rysianki do doliny Żabniczanki. Od dawna nie jest użytkowana, pasterstwo w Karpatach załamało się bowiem w latach 1980. z przyczyn ekonomicznych, szczególnie na wysokogórskich, oddalonych od osiedli ludzkich halach.
Hala Koziorka znajduje się poza szlakami turystycznymi, z tego też względu nie jest opisywana w przewodnikach turystycznych, zaznaczana jest jednak na mapie, Dobrze widoczna jest np. z Hali Boraczej i szczytu Prusowa.

</doc>
<doc id="2852595" url="https://pl.wikipedia.org/wiki?curid=2852595" title="Gajówka Grabnik">
Gajówka Grabnik

Gajówka Grabnik – osada leśna w Polsce położona w województwie mazowieckim, w powiecie wyszkowskim, w gminie Długosiodło.
W latach 1975–1998 miejscowość administracyjnie należała do województwa ostrołęckiego.

</doc>
<doc id="2852596" url="https://pl.wikipedia.org/wiki?curid=2852596" title="Gajówka Lipniak-Majorat">
Gajówka Lipniak-Majorat

Gajówka Lipniak-Majorat – osada leśna w Polsce położona w województwie mazowieckim, w powiecie wyszkowskim, w gminie Długosiodło.
W latach 1975–1998 miejscowość administracyjnie należała do województwa ostrołęckiego.

</doc>
<doc id="2852597" url="https://pl.wikipedia.org/wiki?curid=2852597" title="Gajówka Zapole">
Gajówka Zapole

Gajówka Zapole – osada leśna w Polsce położona w województwie mazowieckim, w powiecie wyszkowskim, w gminie Długosiodło.
W latach 1975–1998 miejscowość administracyjnie należała do województwa ostrołęckiego.

</doc>
<doc id="2852598" url="https://pl.wikipedia.org/wiki?curid=2852598" title="Biegi narciarskie na Zimowych Igrzyskach Olimpijskich 2006 – sztafeta sprinterska kobiet">
Biegi narciarskie na Zimowych Igrzyskach Olimpijskich 2006 – sztafeta sprinterska kobiet

Sztafeta sprinterska kobiet na Zimowych Igrzyskach Olimpijskich 2006 została rozegrana 14 lutego w Pragelato. Złoto wywalczyły Szwedki – Anna Dahlberg i Lina Andersson.

</doc>
<doc id="2852599" url="https://pl.wikipedia.org/wiki?curid=2852599" title="Kabat (województwo mazowieckie)">
Kabat (województwo mazowieckie)

Kabat – osada w Polsce, położona w województwie mazowieckim, w powiecie wyszkowskim, w gminie Długosiodło.
Dawniej osada młyńska.
Historia.
W latach 1921–1931 osada leżała w województwie białostockim, w powiecie ostrołęckim, w gminie Długosiodło.
Według Powszechnego Spisu Ludności z 1921 roku osadę zamieszkiwało 6 osób w 1 budynku mieszkalnym. Miejscowość należała do parafii rzymskokatolickiej w Długosiodle. Podlegała pod Sąd Grodzki w Ostrowi i Okręgowy w Łomży; właściwy urząd pocztowy mieścił się w Długosiodle.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład dystryktu warszawskiego Generalnego Gubernatorstwa.
W latach 1975–1998 miejscowość należała administracyjnie do województwa ostrołęckiego.

</doc>
<doc id="2852601" url="https://pl.wikipedia.org/wiki?curid=2852601" title="Lipnik (województwo mazowieckie)">
Lipnik (województwo mazowieckie)

Lipnik – kolonia w Polsce położona w województwie mazowieckim, w powiecie wyszkowskim, w gminie Długosiodło.
Dawniej folwark Bosewo.
Historia.
W latach 1921–1931 folwark leżał w województwie białostockim, w powiecie ostrołęckim, w gminie Długosiodło.
Według Powszechnego Spisu Ludności z 1921 roku folwark zamieszkiwało 12 osób w 1 budynku mieszkalnym. Miejscowość należała do parafii rzymskokatolickiej w Długosiodle. Podlegała pod Sąd Grodzki w Ostrowi i Okręgowy w Łomży; właściwy urząd pocztowy mieścił się w Długosiodle.
W wyniku agresji III Rzeszy na Polskę we wrześniu 1939 miejscowość znalazła się pod okupacją niemiecką i do wyzwolenia weszła w skład dystryktu warszawskiego Generalnego Gubernatorstwa.
W latach 1975–1998 miejscowość należała administracyjnie do województwa ostrołęckiego.

</doc>
<doc id="2852602" url="https://pl.wikipedia.org/wiki?curid=2852602" title="Pecynka">
Pecynka

Pecynka – osada leśna w Polsce położona w województwie mazowieckim, w powiecie wyszkowskim, w gminie Długosiodło.
Historia.
W latach 1921–1931 osada leżała w województwie białostockim, w powiecie ostrowskim, w gminie Długosiodło.
Według Powszechnego Spisu Ludności z 1921 roku osadę zamieszkiwały 23 osoby w 3 budynkach mieszkalnych. Miejscowość należała do parafii rzymskokatolickiej w Długosiodle. Podlegała pod Sąd Grodzki w Ostrowi i Okręgowy w Łomży; właściwy urząd pocztowy mieścił się w Długosiodle.
W wyniku agresji III Rzeszy na Polskę we wrześniu 1939 osada znalazła się pod okupacją niemiecką i do wyzwolenia weszła w skład dystryktu warszawskiego Generalnego Gubernatorstwa.
W latach 1975–1998 miejscowość należała administracyjnie do województwa ostrołęckiego.

</doc>
<doc id="2852603" url="https://pl.wikipedia.org/wiki?curid=2852603" title="Sewerynka (województwo mazowieckie)">
Sewerynka (województwo mazowieckie)

Sewerynka – wieś w Polsce położona w województwie mazowieckim, w powiecie wyszkowskim, w gminie Długosiodło.
Historia.
W latach 1921–1931 wieś leżała w województwie białostockim, w powiecie ostrowskim, w gminie Długosiodło.
Według Powszechnego Spisu Ludności z 1921 roku wieś zamieszkiwało 15 osób, 8 było wyznania rzymskokatolickiego a 7 mojżeszowego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne. Miejscowość należała do parafii rzymskokatolickiej w Długosiodle. Podlegała pod Sąd Grodzki w Ostrowie i Okręgowy w Łomży; właściwy urząd pocztowy mieścił się w Długosiodle.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Ostenburg Regierungsbezirk Zichenau (rejencja ciechanowska).
W latach 1975–1998 miejscowość należała administracyjnie do województwa ostrołęckiego.

</doc>
<doc id="2852604" url="https://pl.wikipedia.org/wiki?curid=2852604" title="Erlenbach b.Marktheidenfeld">
Erlenbach b.Marktheidenfeld



</doc>
<doc id="2852605" url="https://pl.wikipedia.org/wiki?curid=2852605" title="Glinik Stary">
Glinik Stary



</doc>
<doc id="2852606" url="https://pl.wikipedia.org/wiki?curid=2852606" title="Syropiast">
Syropiast

Syropiast – osada leśna w Polsce położona w województwie mazowieckim, w powiecie wyszkowskim, w gminie Długosiodło.
W latach 1975–1998 miejscowość administracyjnie należała do województwa ostrołęckiego.

</doc>
<doc id="2852607" url="https://pl.wikipedia.org/wiki?curid=2852607" title="Dworzec Wiślany">
Dworzec Wiślany



</doc>
<doc id="2852608" url="https://pl.wikipedia.org/wiki?curid=2852608" title="Alkohol heptylowy">
Alkohol heptylowy



</doc>
<doc id="2852610" url="https://pl.wikipedia.org/wiki?curid=2852610" title="Bracki Rauchbock">
Bracki Rauchbock

Bracki Rauchbock – piwo fermentacji dolnej w stylu dymionego koźlaka uwarzone jednorazowo przez Bracki Browar Zamkowy w Cieszynie według receptury zwycięskiego piwa w Konkursie Piw Domowych w Żywcu Birofilia 2012. Ekstrakt brzeczki nastawnej wynosi 16,0%, zawartość alkoholu w gotowym piwie to 6,5% obj.
Profil piwa.
Bracki Rauchbock to piwo w stylu koźlaka dymionego. Styl ten zawiera wszelkie cechy piw typu koźlak. Różnicą w stosunku do klasycznych koźlaków jest użycie słodów dymionych, wędzonych. Nadają one piwu charakterystycznego rysu dymno-roślinnego lub wędzonego. Profil aromatyczno-smakowy Brackiego Rauchbocka zbudowany jest z nienachalnych, szlachetnych dymno-melonowych nut. Na drugim planie wyczuwalny jest smak i aromat wędzonej śliwki. Dobrze zaznaczone są słody monachijskie i pilzneńskie, stanowiące fundament smakowy piwa. Posmak jest półwytrawny o zabarwieniu roślinno-drzewnym. Mimo znacznej zawartości alkoholu nie jest on wyczuwalny. Piwo jest łagodne, dobrze skomponowane i rozgrzewające.
Piwo oparte zostało o oryginalną recepturę domową Andrzeja Milera, która dostosowana została do wielkości przemysłowej. Użyto 7 słodów: monachijskiego, pilzneńskiego, dymionego, biscuit, melanoidynowego, caramunich i caraaroma. Słody sprowadzone zostały z trzech różnych słodowni w Niemczech i Belgii. Chmiele pochodzą z Niemiec i Czech, natomiast drożdże Wyeast Munich Lager sprowadzone zostały z USA. 
Historia.
W ramach Festiwalu Birofilia w Żywcu rozegrany został po raz dziesiąty Konkurs Piw Domowych w dziesięciu kategoriach: Bitter, Dry Stout, Pils niemiecki, Witbier, Hefeweizen,(pszeniczne), California common, American India Pale Ale, Rauchbock (koźlak dymiony), Belgijskie ciemne mocne ale (Quadrupel), Barleywine. Do konkursu zgłoszono łącznie 371 piw. Najlepsze piwa w poszczególnych kategoriach konkurowały następnie do tytułu Grand Champion. Wyboru dokonała sześcioosobowa grupa składająca się wyłącznie z zagranicznych sędziów piwnych w składzie: Stan Hieronymus (BJCP, USA), Don Jeffrey (Brain Brewery, Walia), Bruno Reinders (Browar Mort Subite, Belgia), Conrad Seidl (Bierpapst, Austria), Martin Zuber (Browar Paulaner, Niemcy). Za najlepsze uznali oni piwo w stylu dymiony koźlak czyli Rauchbock uwarzone przez Andrzeja Milera – piwowara amatora ze Szczecina. Główną nagrodą w konkursie przyznawaną przez Grupę Żywiec jest przemysłowe warzenie zwycięskiego piwa w Brackim Browarze Zamkowym w Cieszynie. Piwo Andrzeja Milera to czwarte piwo warzone jako Grand Champion w Cieszynie. Pierwszym był Bracki Koźlak Dubeltowy autorstwa Jana Krysiaka, drugim Brackie Pale Ale belgijskie według receptury Doroty Chrapek, trzecim Bracki Grand Champion Birofilia 2011 czyli piwo w stylu kolońskim.
Warzenie Brackiego Grand Championa Birofilia 2011 rozpoczęło się 8 września 2012 r. przy udziale Dominika Szczodrego, głównego piwowara Brackiego Browaru Zamkowego oraz Andrzeja Milera, laureata tytułu Grand Champion. Uwarzonych zostało 67500 litrów piwa.
Dystrybucja.
Bracki Rauchbock dystrybuowany jest w sieci delikatesów Alma, Spar, w specjalistycznych sklepach z piwem oraz w niektórych restauracjach i pubach w całej Polsce, m.in. w Piwiarniach Warki. Sprzedaż podobnie jak poprzednich Grand Championów rozpoczęła się 6 grudnia o godzinie 18.00. Oficjalna premiera prasowa piwa odbyła się w warszawskim klubie Sketch.

</doc>
<doc id="2852620" url="https://pl.wikipedia.org/wiki?curid=2852620" title="Praga (powiat brzeziński)">
Praga (powiat brzeziński)

Praga – osada w Polsce położona w województwie łódzkim, w powiecie brzezińskim, w gminie Dmosin.
W latach 1975–1998 miejscowość należała administracyjnie do województwa skierniewickiego.
Zobacz też: Praga

</doc>
<doc id="2852623" url="https://pl.wikipedia.org/wiki?curid=2852623" title="Meczet asz-Szazilijja">
Meczet asz-Szazilijja

Az-Zawijat asz-Szazilijja – muzułmański kompleks religijny i meczet na Starym Mieście Akki, na północy Izraela.
Historia.
Meczet asz-Szazilijja został wybudowany w 1862 roku na ruinach budynków z czasów krzyżowców. Meczet znajduje się na Starym Mieście Akki na zachód od cytadeli. Od samego początku była to siedziba bractwa derwiszów, którzy przywędrowali do Akki z krajów Maghrebu. W budynku mieściła się także muzułmańska szkoła teologiczna medresa. Pod koniec XX wieku podjęto decyzję o renowacji całego kompleksu budynków. W tym celu przeniesiono wszystkich tutejszych mieszkańców, a następnie rozpoczęto szeroko zakrojone prace renowacyjno konserwatorskie. Kompleks budynków obejmuje pokoje dla pielgrzymujących wierzących i stanowi miejsce spotkań i nauki dla derwiszów.
Architektura.
Kompleks budynków jest położony wokół dziedzińca. Głównym budynkiem jest meczet asz-Szazilijja, który znajduje się po stronie zachodniej dziedzińca. W jego wnętrzu mieszczą się grobowce szejka Alego Nur ad-Dina i jego potomków (założyciele bractwa derwiszów).

</doc>
<doc id="2852627" url="https://pl.wikipedia.org/wiki?curid=2852627" title="Cukiernica Niżna">
Cukiernica Niżna

Cukiernica Niżna – hala pasterska położona w Beskidzie Żywieckim w Grupie Lipowskiego Wierchu i Romanki, po południowo-wschodniej stronie Hali Boraczej. Obydwie te hale oddzielone są wąskim tylko paskiem lasu. Hala Boracza zajmuje rejon przełęczy między Redykalnym Wierchem i Prusowem oraz stoki Prusowa i znajduje się na niej Schronisko PTTK na Hali Boraczej, natomiast Cukiernica Niżna znajduje się na zboczach Redykalnego Wierchu, a dokładniej niemającego nazwy wierzchołka 998 m w grzbiecie opadającym z Redykalnego Wierchu do przełęczy na Hali Boraczej.
Hala Boracza jako jedna z niewielu już tylko hal Beskidu Żywieckiego jest nadal wypasana. Możliwe to było dzięki środkom z "Programu aktywizacji gospodarczej oraz zachowania dziedzictwa kulturowego Beskidów i Jury Krakowsko-Częstochowskiej OWCA plus". Przez Cukiernicę Niżną powadzą trzy szlaki turystyczne. Z hali szeroka panorama widokowa, w dole widoczna jest polana Studzianka z zabudowaniami miejscowości Żabnica.
W pobliżu Cukiernicy Niżnej znajduje się Jaskinia w Boraczej. W stokach pobliskiej Suchej Góry jest jeszcze druga hala – Cukiernica Wyżna. 

</doc>
<doc id="2852628" url="https://pl.wikipedia.org/wiki?curid=2852628" title="Lusti">
Lusti

2 miejscowości w Estonii:

</doc>
<doc id="2852629" url="https://pl.wikipedia.org/wiki?curid=2852629" title="Meczet al-Madżadila">
Meczet al-Madżadila

Meczet al-Madżadila – meczet na Starym Mieście Akki, na północy Izraela.
Historia.
Meczet al-Madżadila został wybudowany w latach 1809-1810 przez Alego Aghę, zastępcę gubernatora Akki Sulejmana Paszy. Meczet znajduje się na Starym Mieście Akki na zachód od cytadeli.
Architektura.
Nieregularny kompleks budynków meczetu zawiera salę modlitw oraz dwa połączone z sobą dodatkowe pomieszczenia, wraz z dziedzińcem o kształcie trapezu. W północno-zachodniej części wznosi się minaret. Dziedziniec jest oddzielony od ulicy wysokim murem.

</doc>
<doc id="2852631" url="https://pl.wikipedia.org/wiki?curid=2852631" title="Lusti (Karula)">
Lusti (Karula)

Lusti – wieś w Estonii, prowincji Valga, w gminie Karula.

</doc>
<doc id="2852632" url="https://pl.wikipedia.org/wiki?curid=2852632" title="Dobiegniew (kolonia)">
Dobiegniew (kolonia)

Dobiegniew – kolonia w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1975–1998 miejscowość administracyjnie należała do województwa gorzowskiego.

</doc>
<doc id="2852634" url="https://pl.wikipedia.org/wiki?curid=2852634" title="Słonówek">
Słonówek

Słonówek – dawna osada w Polsce położona w województwie lubuskim, w powiecie strzelecko-drezdeneckim, w gminie Dobiegniew. Miejscowość zniesiona 1 stycznia 2017.
W latach 1975–1998 miejscowość administracyjnie należała do województwa gorzowskiego.

</doc>
<doc id="2852635" url="https://pl.wikipedia.org/wiki?curid=2852635" title="Milano Franchini">
Milano Franchini

Milano Franchini – samochód Formuły 1 zbudowany przez Scuderia Milano. Nigdy nie wziął udziału w wyścigu.
Historia.
Milano Franchini był modelem technicznie podobnie zaprojektowanym do Bugatti. Bolid odbył pierwsze starty w 1952 roku, kolejne starty zostały rozpoczęte w 1955 roku, jednak były one utrudnione przez brak funduszy finansowych. Do pracy nad Milano Franchini został zaangażowany lokalny inżynier – Mario Speluzzi, który zainstalował nowe podwozie z dostosowanymi układami zawieszenia. Wkrótce do prac nad bolidem jako kolejny został zaangażowany Enrico Franchini – lokalny projektant silników. W bolidzie zastosowano poprzecznie zamontowany silnik za kierowcą, która była połączona wzorem Colombo. Ośmiocylindrowy 2,5-litrowy silnik chłodzony powietrzem został umieszczony z boku bolidu oraz był skierowany w tył głowy kierowcy. W bolidzie zamontowano skrzynię biegów zintegrowaną z przekładnią, która została bezpośrednio podłączona do korb silnika. Pozwoliło to na kompaktową konstrukcję podwozia, jednak bolid nigdy nie został ukończony.

</doc>
<doc id="2852637" url="https://pl.wikipedia.org/wiki?curid=2852637" title="Meczet al-Mu’allak">
Meczet al-Mu’allak

Meczet al-Mu’allak (arab. المسجد المعلق) – meczet na Starym Mieście Akki, na północy Izraela.
Historia.
Pierwotnie w miejscu tym znajdowała się synagoga Ramchal. W 1758 roku beduiński władca miasta, Zahir al-Umar zajął synagogę i przebudował ją na meczet al-Mu’allak. Żydzi otrzymali wówczas jako rekompensatę budynek położony na północ od meczetu. Meczet znajduje się w centrum Starego Miasta Akki. W 1950 roku wyburzono grożący zawaleniem stary minaret. Na jego podstawie w 2000 roku wzniesiono nowy, dużo mniejszy minaret.
Architektura.
Budynek meczetu jest ustawiony prostopadle do ulicy, przez co jest prawie niezauważalny dla przechodniów. O jego istnieniu informuje jedynie minaret i perspektywiczny widok kopuły meczetu. Wejście do meczetu jest pod podstawą minaretu. Schody prowadzą na dziedziniec, który znajduje się na poziomie podwyższonym o 2 metry nad ulicę. Z kwadratowego dziedzińca można wejść do meczetu, minaretu lub na ganek dachu. Sala modlitewna ma kształt kwadratu. Jest ona przykryta dużą kopułą. Do sali modlitwenej przylegają dwa mniejsze pomieszczenia ze sklepieniem krzyżowym.

</doc>
<doc id="2852638" url="https://pl.wikipedia.org/wiki?curid=2852638" title="Modraszek argiades">
Modraszek argiades

Modraszek argiades ("Cupido argiades") – motyl dzienny z rodziny modraszkowatych.
Wygląd.
Rozpiętość skrzydeł od 25 do 28 mm, dymorfizm płciowy wyraźny. U samców wierzch skrzydeł niebieski z czarno-białą obwódką, u samicy wierzch brązowy z niebieskim nalotem. Z tyłu znajduje się ogonek na skrzydle. Spód jasnopopielaty z czarnymi, biało obrzeżonymi plamkami. Na brzegu tylnym znajdują się dwie czarno-czerwone plamki. Gąsienica jasnozielona z dwoma żółtymi pasami na grzbiecie. Poczwarka szarożółta z ciemną linią grzbietową, czarnymi plamkami i białymi szczecinkami.
Siedlisko.
Suche i podmokłe środowiska związane z łąkami, zarośla i skraje lasów. Spotykany również w pobliżu dróg i nasypów torowych, środowiskach ruderalnych, polach uprawnych. Chętnie zamieszkuje pola uprawne z kończyną i lucerną.
Bionomia.
Spotykany w pierwszej dekadzie maja i czerwca, trzeciej czerwca i drugiej września. Zazwyczaj dwa ostatnie pokolenia nachodzą na siebie, natomiast pierwsze słabo zaznaczone. Gąsienica żyje na kończynach, komonicach i lucernach. Niektóre gąsienice z drugiego pokolenia zimuje w oprzędzie. Na wiosnę tylko się przepoczwarzają, nie żerują. Jaja spłaszczone, białe, składane są na główkach rośliny pokarmowej. Poszukuje nektaru, a w tym celu odwiedza rośliny o żółtym zabarwieniu, należących do rodziny motylkowych.
Rozmieszczenie geograficzne.
Gatunek palearktyczny, w Polsce występował dawniej na całym obszarze. Obecnie spotykany głównie na wschodzie i południu kraju; obserwuje się stopniową ekspansję w kierunku wcześniej zajmowanych terenów.
Status i ochrona.
Do niedawna w Polsce obserwowano mocny spadek liczebności. Obecnie sytuacja się poprawiła. Na obecny moment nie jest uznawany za gatunek zagrożony w Polsce.

</doc>
<doc id="2852642" url="https://pl.wikipedia.org/wiki?curid=2852642" title="Meczet ar-Raml">
Meczet ar-Raml

Meczet ar-Raml – meczet na Starym Mieście Akki, na północy Izraela.
Historia.
Meczet ar-Raml został wybudowany w 1702 roku na ruinach kościoła z okresu krzyżowców. W późniejszym czasie został rozbudowany, aby zaspokoić potrzeby rosnącej populacji miasta. Wchodził on w skład kompleksu magazynów i sklepów Chan asz-Szawarda.
Architektura.
Meczet wraz z dziedzińcem przylega od wschodu do Chan asz-Szawarda. Nad meczetem góruje biała kopuła i wysoki minaret.

</doc>
<doc id="2852643" url="https://pl.wikipedia.org/wiki?curid=2852643" title="Jezioro Zielone">
Jezioro Zielone

8 jezior w Polsce:

</doc>
<doc id="2852644" url="https://pl.wikipedia.org/wiki?curid=2852644" title="Piotr Tomasz z Gaskonii">
Piotr Tomasz z Gaskonii



</doc>
<doc id="2852645" url="https://pl.wikipedia.org/wiki?curid=2852645" title="Burgjoß (Bawaria)">
Burgjoß (Bawaria)

Burgjoß – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Teren jest niezamieszkany.

</doc>
<doc id="2852647" url="https://pl.wikipedia.org/wiki?curid=2852647" title="Burgjoß">
Burgjoß



</doc>
<doc id="2852648" url="https://pl.wikipedia.org/wiki?curid=2852648" title="Burgjoss">
Burgjoss



</doc>
<doc id="2852650" url="https://pl.wikipedia.org/wiki?curid=2852650" title="Honda MDX">
Honda MDX

Honda MDX – samochód sportowo-użytkowy produkowany przez japońską markę Honda w amerykańskim oddziale Hondy w kanadyjskiej w fabryce Acury na bazie pierwszej generacji Acury MDX od 2003 do 2006 roku.

</doc>
<doc id="2852651" url="https://pl.wikipedia.org/wiki?curid=2852651" title="Folksgezunt">
Folksgezunt

Folksgezunt. Central organ fun der Gezelšaft cu Farhitn dos Gezunt fun der Jidišer Befelkerung „Toz-Oze” (jid. פאלקס־געזונט pol. Zdrowie Ludu) – miesięcznik (od 1926 do 1932 dwutygodnik) w języku jidysz poświęcony popularyzacji medycyny i ochrony zdrowia wśród ludności żydowskiej w Polsce, wydawany w Wilnie w latach 1923−1940. Założycielem i pierwszym redaktorem czasopisma był Cemach Szabad. Przez pewien czas wydawanie czasopisma kontynuowano w wileńskim getcie, drukowane było wówczas na powielaczach.

</doc>
<doc id="2852664" url="https://pl.wikipedia.org/wiki?curid=2852664" title="Forst Aura">
Forst Aura

Forst Aura – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Teren jest niezamieszkany.

</doc>
<doc id="2852665" url="https://pl.wikipedia.org/wiki?curid=2852665" title="Teklit Teweldebrhan">
Teklit Teweldebrhan

Teklit Teweldebrhan (ur. 1 października 1993 w Debub) – erytrejski lekkoatleta specjalizujący się w biegach średniodystansowych.
W 2010 startował na mistrzostwach świata w przełajach, na których zajął 22. miejsce w biegu juniorów. Piąty zawodnik biegu na 1500 metrów podczas juniorskich mistrzostw świata w Barcelonie (2012). W tym samym roku reprezentował Erytreę na igrzyskach olimpijskich w Londynie, na których odpadł w eliminacjach 1500 metrów.

</doc>
<doc id="2852667" url="https://pl.wikipedia.org/wiki?curid=2852667" title="Forst Lohrerstraße">
Forst Lohrerstraße

Forst Lohrerstraße – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Teren jest niezamieszkany.

</doc>
<doc id="2852669" url="https://pl.wikipedia.org/wiki?curid=2852669" title="Frammersbacher Forst">
Frammersbacher Forst

Frammersbacher Forst – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Teren jest niezamieszkany.

</doc>
<doc id="2852671" url="https://pl.wikipedia.org/wiki?curid=2852671" title="Fürstlich Löwensteinscher Park">
Fürstlich Löwensteinscher Park

Fürstlich Löwensteinscher Park – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Teren jest niezamieszkany.

</doc>
<doc id="2852672" url="https://pl.wikipedia.org/wiki?curid=2852672" title="Fuerstlich Loewensteinscher Park">
Fuerstlich Loewensteinscher Park



</doc>
<doc id="2852673" url="https://pl.wikipedia.org/wiki?curid=2852673" title="Patrick Flores">
Patrick Flores

Patrick Fernández Flores (ur. 26 lipca 1929 w Ganado, Teksas, zm. 9 stycznia 2017 w San Antonio) – amerykański duchowny rzymskokatolicki, arcybiskup metropolita San Antonio w latach 1979-2004.
Życiorys.
Przyszedł na świat w rodzinie imigrantów z Meksyku. Był siódmym z dziewięciorga dzieci Patricia i Trinidad. W młodości musiał zarabiać na utrzymanie rodziny i siebie. Szczególnie po chorobie ojca, która uniemożliwiała mu pracę zarobkową. Skłonny był nawet przerwać naukę, ale ostatecznie ukończył katolicką szkołę przy finansowym wsparciu biskupa. W roku 1949 wstąpił do seminarium duchownego w La Porte, a następnie w Houston. Święcenia kapłańskie otrzymał w katedrze w Galveston 26 maja 1956 roku z rąk bpa Wendelina Nolda, ówczesnego ordynariusza jego rodzinnej diecezji Galveston. Od początku swej posługi kapłańskiej zainteresował się losem ubogich i uciśnionych i założył ruch rodzin chrześcijańskich, a także organizację zajmującą się problemami Latynosów w Kościele amerykańskim.
9 marca 1970 papież Paweł VI mianował go biskupem pomocniczym San Antonio ze stolicą tytularną "Italica". Sakry udzielił mu ówczesny delegat apostolski w USA Luigi Raimondi. Był pierwszym w historii kapłanem pochodzenia meksykańskiego, który został biskupem w Stanach Zjednoczonych. Kontynuował swe dotychczasowe działania i założył meksykańsko-amerykańskie centrum kulturalne i fundusz przyznający stypendia biednej, kształcącej się młodzieży. W roku 1974 wyrastał na jednego z liderów Kościoła amerykańskiego (opinia magazynu "Time"). Od 4 kwietnia 1978 był ordynariuszem El Paso. 
23 sierpnia 1979 mianowany arcybiskupem metropolitą San Antonio. W roku 1983 był jednym z czterech amerykańskich biskupów reprezentujących episkopat USA na synodzie w Rzymie. Był gospodarzem podczas wizyty papieża Jana Pawła II w Teksasie w 1987 roku. Papież gościł wówczas w jego apartamentach. W czasie swej posługi otrzymał wiele wyróżnień od organizacji społecznych i religijnych. Abp Flores angażował się w wiele akcji ekumenicznych, m.in. brał udział w nabożeństwach katolicko-protestanckich w San Antonio, podczas których wykonywano symboliczne gesty między zwierzchnikami tych lokalnych kościołów. Na emeryturę przeszedł 29 grudnia 2004 roku.

</doc>
<doc id="2852674" url="https://pl.wikipedia.org/wiki?curid=2852674" title="Haurain">
Haurain

Haurain – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Teren jest niezamieszkany.

</doc>
<doc id="2852676" url="https://pl.wikipedia.org/wiki?curid=2852676" title="Herrnwald">
Herrnwald

Herrnwald – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Teren jest niezamieszkany.

</doc>
<doc id="2852677" url="https://pl.wikipedia.org/wiki?curid=2852677" title="Langenprozeltener Forst">
Langenprozeltener Forst

Langenprozeltener Forst – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Teren jest niezamieszkany.

</doc>
<doc id="2852678" url="https://pl.wikipedia.org/wiki?curid=2852678" title="1 batalion piechoty zmotoryzowanej">
1 batalion piechoty zmotoryzowanej



</doc>
<doc id="2852679" url="https://pl.wikipedia.org/wiki?curid=2852679" title="Partensteiner Forst">
Partensteiner Forst

Partensteiner Forst – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Teren jest niezamieszkany.

</doc>
<doc id="2852680" url="https://pl.wikipedia.org/wiki?curid=2852680" title="3 batalion piechoty zmotoryzowanej">
3 batalion piechoty zmotoryzowanej



</doc>
<doc id="2852681" url="https://pl.wikipedia.org/wiki?curid=2852681" title="Rothenberg (Bawaria)">
Rothenberg (Bawaria)

Rothenberg – dawny obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Teren był niezamieszkany.
1 stycznia 2014 teren obszaru przyłączono do gminy Rechtenbach.

</doc>
<doc id="2852682" url="https://pl.wikipedia.org/wiki?curid=2852682" title="Ruppertshüttener Forst">
Ruppertshüttener Forst

Ruppertshüttener Forst – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Teren jest niezamieszkany.

</doc>
<doc id="2852684" url="https://pl.wikipedia.org/wiki?curid=2852684" title="Aub">
Aub



</doc>
<doc id="2852685" url="https://pl.wikipedia.org/wiki?curid=2852685" title="Żeronice-Kolonia">
Żeronice-Kolonia



</doc>
<doc id="2852688" url="https://pl.wikipedia.org/wiki?curid=2852688" title="Staruchy">
Staruchy

Staruchy – kolonia w Polsce położona w województwie wielkopolskim, w powiecie tureckim, w gminie Dobra.
W latach 1975–1998 miejscowość położona była w województwie konińskim.

</doc>
<doc id="2852689" url="https://pl.wikipedia.org/wiki?curid=2852689" title="Geroldshausen">
Geroldshausen



</doc>
<doc id="2852692" url="https://pl.wikipedia.org/wiki?curid=2852692" title="Kist">
Kist



</doc>
<doc id="2852693" url="https://pl.wikipedia.org/wiki?curid=2852693" title="Zofia Borca">
Zofia Borca

Zofia Borca, właśc. Zofia Poborca (ur. 22 stycznia 1948) – polska piosenkarka.
W 1966 ukończyła Technikum Ekonomiczne w Tczewie. Przez kilka lat występowała jako solistka w szkolnym zespole Płomyki. Później była słuchaczką gdańskiego Studia Piosenki Polskiego Radia i Telewizji, prowadzonego przez pianistkę, pedagoga i kompozytorkę Renatę Gleinert. Współpracowała również z Gdańską Agencją Artystyczną BART, występując z grupą wokalno-instrumentalną Atlas. W 1970 zadebiutowała w koncercie „Premier” na Krajowym Festiwalu Piosenki Polskiej w Opolu.
Od jesieni 1977 do stycznia 1979 koncertowała za oceanem. Koncertowała też w NRD i ZSRR. Występowała w radiu i telewizji.
W 2004 zaprzestała koncertów.
Działalność artystyczna.
Śpiewała w Zespole Estradowym Marynarki Wojennej "Flotylla". Telewizyjne Studio 13 przyniosło jej sukces piosenką "Do złotej doliny" (II nagroda i nagroda publiczności). Na przełomie lat 60. i 70. występowała jako wokalistka w zespołach Respekt (1969–1971) i Rodzina Pastora (1972), która później przekształciła się w Grupę Dominika – w październiku 2020 roku, nakładem GAD Records ukazał się album formacji pt. "Biegnijmy w słońce", zawierający nagrania z lat 1971–1972. W 1971 roku Borca śpiewała w trio wokalnym, towarzyszącym zespołom Skaldowie i Niemen Enigmatic, którego liderem oraz założycielem był Czesław Niemen. W tym samym roku wraz z koleżankami z zespołu Respekt: Elżbietą Linkowską i Krystyną Prońko wzięła udział w nagraniu jego płyty Niemen Enigmatic tzw. Czerwony Album.
Kilkakrotnie brała udział w Krajowym Festiwalu Piosenki Polskiej w Opolu: 1970 (koncert "Premiery"), 1974 (koncert "To śpiewa młodość") oraz 1976 (koncert "Tip-top, czyli zamiast dyskoteki"). W 1975 wystąpiła na Festiwalu Piosenki Żołnierskiej w Kołobrzegu (piosenka "Gdybym była generałem").

</doc>
<doc id="2852694" url="https://pl.wikipedia.org/wiki?curid=2852694" title="Kürnach">
Kürnach



</doc>
<doc id="2852695" url="https://pl.wikipedia.org/wiki?curid=2852695" title="Rottendorf">
Rottendorf



</doc>
<doc id="2852696" url="https://pl.wikipedia.org/wiki?curid=2852696" title="Mistrzostwa Strefy Pacyfiku Juniorów w Curlingu 2013">
Mistrzostwa Strefy Pacyfiku Juniorów w Curlingu 2013



</doc>
<doc id="2852697" url="https://pl.wikipedia.org/wiki?curid=2852697" title="Kariem Hussein">
Kariem Hussein

Kariem Hussein (ur. 4 stycznia 1989 w Münsterlingen) – szwajcarski lekkoatleta specjalizujący się w biegach płotkarskich.
Jego ojciec Ehab był reprezentantem Egiptu w siatkówce, a matka jest Szwajcarką. Ma dwie siostry. W młodości trenował piłkę nożną w FC Tägerwilen, jednak doznał przewlekłej infekcji bakteryjnej, która uniemożliwiła mu powrót do dawnej formy, dlatego w 2009 roku zmienił dyscyplinę na lekkoatletykę. Początkowo trenował skok wzwyż, później biegi sprinterskie, ostatecznie decydując się na uprawianie biegów płotkarskich. W 2012 ukończył studia medyczne na uniwersytecie we Fryburgu, po czym rozpoczął studia magisterskie na tym samym kierunku na uniwersytecie w Zurychu.
Bez większego powodzenia startował w 2011 na młodzieżowych mistrzostwach Europy. W 2012 dotarł do półfinału biegu na 400 metrów przez płotki podczas mistrzostw Starego Kontynentu w Helsinkach. W tym samym roku pojechał na igrzyska olimpijskie do Londynu, lecz nie pojawił się na starcie swojego biegu eliminacyjnego na 400 metrów przez płotki z powodu przeciążenia lewej kości śródstopia. Brązowy medalista igrzysk frankofońskich w sztafecie 4 × 400 m z 2013 roku z czasem 3:07,21 s. W 2014 został w Zurychu mistrzem Europy na 400 m ppł z czasem 48,96 s. W 2016 zdobył brąz mistrzostw Europy.
Mistrz Szwajcarii w biegu na 400 m ppł z 2011, 2012, 2013, 2014 i 2015, wicemistrz z 2009 i brązowy medalista mistrzostw kraju z 2010 roku oraz brązowy medalista halowych mistrzostw Szwajcarii na 60 m ppł z 2011 roku.
Od 2012 reprezentant klubu LC Zürich trenowany przez Flavio Zberga.

</doc>
<doc id="2852699" url="https://pl.wikipedia.org/wiki?curid=2852699" title="Księstwo Megrelii">
Księstwo Megrelii

Księstwo Megrelii – autonomiczne księstwo gruzińskie ("samtawro") ze stolicą w Zugdidi powstałe w 1557 i wcielone do Imperium Rosyjskiego w 1867.
W XV w., na skutek głębokiego kryzysu wewnętrznego, Królestwo Gruzji rozpadło się na trzy odrębne królestwa rządzone przez różne gałęzie dynastii Bagratydów: Królestwo Kartlii i Królestwo Kachetii na wschodnie oraz Królestwo Imeretii w części zachodniej. Przyczyną tego stanu rzeczy były najazdy zewnętrzne (walka Złotej Ordy i Tamerlana o kontrolę nad Zakaukaziem), jak również ambicje gruzińskich feudałów dążących do jak największej samodzielności. Królestwo Imeretii, początkowo względnie silne i stabilne wewnętrznie, w latach 40. XVI w. straciło dawną pozycję. W rezultacie wyodrębniły się z niego państwa Abchazji, Megrelii, a następnie także Gurii i Swanetii. Pierwszym faktycznie samodzielnym władcą Megrelii ("mtawari") był Lewan I.
Książęta Megrelii, podobnie jak królowie Imeretii, byli lennikami tureckimi i byli całkowicie zależni od Imperium Osmańskiego. Dynastią panującą w państwie był ród Dadiani.
W 1801 książę Grzegorz Dadiani, nie chcąc uznać zwierzchności króla Imeretii Solomona II, podpisał akt uznania protektoratu rosyjskiego. Dynastia Dadiani miała zachować prawo do prowadzenia samodzielnej polityki wewnętrznej, podczas gdy sprawy obronności kraju przekazano oficerom rosyjskim. Księstwo Megrelii zachowało taki status do 1867, gdy zostało włączone do Imperium Rosyjskiego.

</doc>
<doc id="2852700" url="https://pl.wikipedia.org/wiki?curid=2852700" title="7 Dywizja Lotnictwa Myśliwskiego">
7 Dywizja Lotnictwa Myśliwskiego

7 Dywizja Lotnictwa Myśliwskiego (7 DLM) – związek taktyczny lotnictwa myśliwskiego ludowego Wojska Polskiego.
Formowanie i zmiany organizacyjne.
Dywizja organizowana była w ramach dwuletniego planu przyspieszonego rozwoju wojska. Na podstawie rozkazu ministra obrony narodowej nr 0036/Org. z 7 kwietnia 1951 roku, w Krakowie rozpoczęto tworzyć dowództwo dywizji. Etat nr 6/124 dowództwa dywizji przewidywał 99 żołnierzy zawodowych i 5 kontraktowych.
Wobec załamania się planu przyspieszonego rozwoju wojsk, rozkazem MON nr 0078/Org. z 19 listopada 1952 roku wprowadzono nową organizację dywizji posiadającą tylko dwa pułki lotnictwa myśliwskiego.
Rozkazem nr 0054/Org. z 6 lipca 1957 roku, minister obrony narodowej polecił dowódcy Wojsk Lotniczych i Obrony Przeciwlotniczej rozformować dowództwo 7 Dywizji Lotnictwa Myśliwskiego OPL.
Struktura organizacyjna.
W skład 7 DLM miały wchodzić następujące jednostki:
Po zmianach w 1952 roku w skład 7 DLM weszły następujące jednostki:

</doc>
<doc id="2852702" url="https://pl.wikipedia.org/wiki?curid=2852702" title="Francis Hyland">
Francis Hyland

Francis Edward Hyland (ur. 9 października 1901 w Filadelfii, Pensylwania, zm. 31 stycznia 1968 tamże) – amerykański duchowny rzymskokatolicki, pierwszy biskup Atlanty.
Życiorys.
Ukończył seminarium duchowne im. św. Karola Boromeusza w rodzinnym mieście. Święcenia kapłańskie otrzymał 11 czerwca 1927 roku z rąk bpa Michaela Crane'a, ówczesnego biskupa pomocniczego Filadelfii. Roku później uzyskał doktorat z prawa kanonicznego na Katolickim Uniwersytecie Ameryki. Przez następne dziesięć lat pracował w Delegaturze Apostolskiej (obecnie nuncjaturze) w Waszyngtonie. W latach 1941-1949 proboszcz parafii Matki Bożej z Lourdes w rodzinnym mieście.
15 października 1949 papież Pius XII mianował go biskupem pomocniczym ówczesnej diecezji Savannah-Atlanta ze stolicą tytularną "Gomphi". Sakry udzielił mu kardynał Denis Dougherty. Po reorganizacji struktur kościelnych w Georgii i utworzeniu nowej diecezji Atlanta, bp Hyland został w dniu 17 lipca 1956 jej pierwszym ordynariuszem. 11 października 1961 zrezygnował ze swej funkcji z powodów zdrowotnych i zamieszkał w pobliżu swego rodzimego seminarium duchownego, gdzie zmarł.

</doc>
<doc id="2852705" url="https://pl.wikipedia.org/wiki?curid=2852705" title="Wiktor Antipin">
Wiktor Antipin

Wiktor Władimirowicz Antipin, ros. Виктор Владимирович Антипин (ur. 6 grudnia 1992 w Ust-Kamienogorsku, Kazachstan) – rosyjski hokeista pochodzenia kazachskiego, reprezentant Rosji.
Jego ojciec Władimir (ur. 1970) także został hokeistą, reprezentantem Kazachstanu, został trenerem.
Kariera.
Wychowanek Mietałłurga Magnitogorsk. We wrześniu 2013 przedłużył kontrakt z klubem o trzy lata. Pozostawał w klubie do kwietnia 2017. Od maja 2017 zawodnik Buffalo Sabres w lidze NHL. W czerwcu 2018 władze klubu nie przedłużyły z nim kontraktu. Od lipca 2018 ponownie zawodnik Mietałłurga Magnitogorsk. W maju 2020 przeszedł do SKA. W czerwcu 2021 przeszedł do Witiazia Podolsk.
W barwach Rosji uczestniczył w turniejach mistrzostw świata juniorów do lat 18 2010, mistrzostw świata juniorów do lat 20 2012, mistrzostw świata w 2015, 2016, 2017.

</doc>
<doc id="2852712" url="https://pl.wikipedia.org/wiki?curid=2852712" title="Daniił Apalkow">
Daniił Apalkow

Daniił Jurjewicz Apalkow, ros. Даниил Юрьевич Апальков (ur. 1 stycznia 1992 w Magnitogorsku) – rosyjski hokeista.
Kariera.
Wychowanek Mietałłurga Magnitogorsk. Od listopada 2011 roku zawodnik Łokomotiwu Jarosław. Do klubu trafił w czasie tworzenia nowego zespołu Łokomotiwu po katastrofie samolotu Yak Service 9634 z 7 września 2011, w której zginęła cała ówczesna drużyna. W grudniu 2013 przedłużył kontrakt z klubem do końca sezonu 2016/2017. W grudniu 2019 przeszedł do Dinama Moskwa. W maju 2020 przeszedł do HK Soczi. Odszedł stamtąd w grudniu 2020. W sierpniu 2021 ogłoszono jego transfer do macierzystego Mietałłurga. Występował jednak tylko w zespole farmerskim, Jermak Angarsk. W styczniu 2022 ogłoszono ich angaż do polskiego zespołu Re-Plast Unii Oświęcim. Grał tam do końca sezonu.
Uczestniczył w turniejach mistrzostw świata do lat 17 edycji 2009, mistrzostw świata juniorów do lat 18 edycji 2010, mistrzostw świata juniorów do lat 20 edycji 2012.

</doc>
<doc id="2852713" url="https://pl.wikipedia.org/wiki?curid=2852713" title="8 Dywizja Lotnictwa Szturmowego">
8 Dywizja Lotnictwa Szturmowego

8 Dywizja Lotnictwa Szturmowego (8 DLSz) – związek taktyczny lotnictwa szturmowego ludowego Wojska Polskiego.
Formowanie i zmiany organizacyjne.
Dywizja powstała w ramach sześcioletniego planu rozbudowy lotnictwa. Na podstawie rozkazu ministra obrony narodowej nr 037/Org. z 28 kwietnia 1950 roku, 15 listopada 1950 w Warszawie przemianowano dowództwo dywizji szturmowej istniejące w etacie Dowództwa Wojsk Lotniczych. Etat nr 6/97 dowództwa dywizji przewidywał 79 żołnierzy zawodowych i 4 kontraktowych.
Rozkaz ministra obrony narodowej nr 0096/Org. z 11 grudnia 1951 roku wprowadził nowy skład dywizji.
Zarządzeniem szefa Sztabu Generalnego nr 0058/Org. z 5 czerwca 1953 roku dowództwo dywizji zostało przebazowane do Bydgoszczy, a dywizja weszła w podporządkowanie 3 Korpusu Lotnictwa Mieszanego. Po rozformowaniu korpusu 8 DLSz weszła w skład Lotnictwa Operacyjnego.
Na podstawie zarządzenia szefa Sztabu Generalnego nr 094/Org. z 1 lipca 1963 roku 8 Dywizja Lotnictwa Szturmowego została rozwiązana.
Struktura organizacyjna.
W skład 8 DLSz miały wchodzić następujące jednostki: 
Po korektach w 1952 roku struktura była następująca:
Wobec zaniechania formowania 46 pułku lotnictwa szturmowego, w jego miejsce ponownie wszedł 5 pułk lotnictwa szturmowego

</doc>
<doc id="2852715" url="https://pl.wikipedia.org/wiki?curid=2852715" title="Poczta Główna w Olsztynie">
Poczta Główna w Olsztynie

Poczta Główna w Olsztynie – zabytkowy budynek pocztowy w Olsztynie, wzniesiony w 1887.
Budynek został zbudowany w 1887 na parceli wykupionej od gminy katolickiej, w stylu neogotyckim, z bogatą dekoracją zewnętrzną z glazurowanej cegły. Na dachu obiektu znajdowały się wieżyczki odciągowe, od których od 1892 rozchodziły się napowietrzne linie telefoniczne. W 1907 budynek został rozbudowany o dodatkowe skrzydło, przeznaczone wyłącznie do obsługi paczek nadsyłanych do żołnierzy służących w garnizonie w Olsztynie. Kolejne skrzydło zostało dostawione do gmachu poczty w 1928 w celu obsługi usług telekomunikacyjnych. Nowy element budynku nie został wzniesiony w stylu neogotyckim, jednak wyraźnie nawiązywał do architektury starszych części obiektu układem okien i łączną wysokością. W tym samym okresie budynek został zmodernizowany. Zmieniono także niektóre elementy elewacji - zegar nad głównym wejściem do gmachu zastąpiono godłem Republiki Weimarskiej. W związku z ułożeniem podziemnych linii telefonicznych z dachu poczty zdjęto wieżyczki odciągowe.
Gmach poczty przetrwał II wojnę światową bez większych strat, po jej zakończeniu został wyremontowany. Nadal pełni pierwotne funkcje.

</doc>
<doc id="2852720" url="https://pl.wikipedia.org/wiki?curid=2852720" title="Emil Galimow">
Emil Galimow

Emil Gabdielnurowicz Galimow, ros. Эмиль Габдельнурович Галимов (ur. 9 maja 1992 w Niżniekamsku) – rosyjski hokeista narodowości tatarskiej.
Jego brat Ansiel (ur. 1991) także został hokeistą.
Kariera.
Wychowanek Nieftiechimika Niżniekamsk. W listopadzie 2011 roku trafił do nowo tworzonej drużyny Łokomotiwu po katastrofie samolotu Yak Service 9634 7 września 2011 roku, w której zginęła cała drużyna klubu. Nosi takie nazwisko, jak inny gracz Łokomotiwu, Aleksandr (1985-2011), który zmarł w wyniku katastrofy. Obaj nie byli spokrewnieni. 30 czerwca 2013 w drafcie NHL z 2013 został wybrany przez San Jose Sharks z numerem 207. W lipcu 2014 Emil Galimow przedłużył kontrakt z Łokomotiwem o trzy lata. Od sierpnia 2017 ponownie zawodnik Nieftiechimika. W maju 2018 formalnie powrócił do Łokomotiwu, jednak miesiąc później na mocy porozumienia między klubami ponownie został zawodnikiem Nieftiechimika. W maju 2019 przeszedł do Ak Barsu. Od maja 2020 zawodnik SKA.
W składzie reprezentacji Rosyjskiego Komitetu Olimpijskiego (ang. ROC) brał udział w turnieju MŚ edycji 2021.

</doc>
<doc id="2852722" url="https://pl.wikipedia.org/wiki?curid=2852722" title="Dujkerczyk skryty">
Dujkerczyk skryty

Dujkerczyk skryty ("Philantomba walteri") – gatunek afrykańskiej antylopy z podrodziny dujkerów (Cephalophinae). Zamieszkuje tereny leśne i sawannę Togo i Beninu (w regionie oznaczanym jako Dahomey Gap) oraz w delcie Nigru. Po raz pierwszy został opisany naukowo w 2010 roku na łamach czasopisma "Zootaxa".
Systematyka.
Do niedawna naukowcom znane były tylko dwa gatunki z rodzaju "Philantomba": dujkerczyk modry ("Philantomba monticola") i dujkerczyk karłowaty ("Philantomba maxwelli"). Mimo odnotowywanego zróżnicowania ubarwienia sierści i morfologii w obrębie gatunku "Philantomba maxwelli" brakowało dokładnych badań, które pozwoliłyby na określenie czy różnice są na tyle wyraźne, że powodują zmiany w dotychczasowej klasyfikacji. W 2010 roku zespół naukowców opublikował wyniki badań kraniologicznych i genetycznych okazów dujkerów karłowatych pozyskanych na terenie Togo, Beninu i Nigerii. Do przeprowadzanych badań członkowie zespołu używali także próbek zakupionych od lokalnych myśliwych oraz okazów z kolekcji muzealnych. Badania pozwoliły na wyodrębnienie nowego gatunku, który po raz pierwszy został opisany naukowo w 2010 na łamach czasopisma "Zootaxa". Epitet gatunkowy "walteri" jest eponimem mającym na celu upamiętnienie Waltera Verheyena, teriologa specjalizującego się w badaniach ssaków na kontynencie afrykańskim. Verheyen schwytał pierwszy okaz w rejonie Badou w Togo już w 1968 roku.
Morfologia.
"P. walteri" należy do małych antylop. Wysokość zwierzęcia mierzona w kłębie to około 40 cm, przy masie ciała od 4 do 6 kg. Są bojaźliwe, więc małe rozmiary ułatwiają sprawne ukrycie się wśród niskiej roślinności.
Rozmieszczenie geograficzne.
"P. walteri" zamieszkuje tereny leśne i sawannę Togo i Beninu (w regionie oznaczanym jako Dahomey Gap) oraz w delcie Nigru.
Znaczenie gospodarcze.
Mięso pozyskiwane z "P. walteri" jest jednym z najpopularniejszych na lokalnym rynku handlu dziczyzną. Rogi tych zwierząt są wykorzystywane w medycynie ludowej.

</doc>
<doc id="2852724" url="https://pl.wikipedia.org/wiki?curid=2852724" title="A.J.P. Taylor">
A.J.P. Taylor

A.J.P. Taylor, właśc. Alan J.P. Taylor (ur. 1906, zm. 1990) – brytyjski historyk, ekspert od historii XIX i XX-wiecznej dyplomacji europejskiej, dziennikarz.
Osiągnął dużą popularność poprzez serię programów telewizyjnych. Wykładowca University of Manchester, University of Oxford, Institute of Historical Research i Polytechnic of North London. Autor ponad dwudziestu książek i licznych artykułów.

</doc>
<doc id="2852725" url="https://pl.wikipedia.org/wiki?curid=2852725" title="Alan J.P. Taylor">
Alan J.P. Taylor



</doc>
<doc id="2852726" url="https://pl.wikipedia.org/wiki?curid=2852726" title="Siergiej Płotnikow">
Siergiej Płotnikow

Siergiej Siergiejewicz Płotnikow, ros. Сергей Сергеевич Плотников (ur. 3 czerwca 1990 w Komsomolsku nad Amurem) – rosyjski hokeista, reprezentant Rosji, olimpijczyk.
Kariera.
Wychowanek Amura Chabarowsk. Od maja 2012 zawodnik Łokomotiwu Jarosław. Odszedł z klubu w maju 2015. Od lipca 2015 zawodnik Pittsburgh Penguins. Od końca lutego 2016 zawodnik Arizona Coyotes. W czerwcu 2016 prawa do Płotnikowa w ramach KHL nabył od Łokomotiwu klub SKA Sankt Petersburg. Pod koniec czerwca 2016 został zwolniony z Arizony. Od lipca 2016 zawodnik SKA Sankt Petersburg. Pod koniec maja 2018 przedłużył kontrakt z tym o klubem o cztery lata. W maju 2020 ponownie został zawodnikiem Amur Chabarowsk (w toku wymiany za Igora Rudienkowa). Pod koniec tego miesiąca został zawodnikiem Mietałłurga Magnitogorsk w toku wymiany za Sawielija Olszanskiego. W lipcu 2021 ogłoszono jego rozstanie z tym klubem, a wkrótce potem angaż w CSKA Moskwa.
Uczestniczył w turniejach mistrzostw świata edycji 2014, 2015, 2016, 2017, 2019. W barwach reprezentacji Rosyjskiego Komitetu Olimpijskiego uczestniczył w turnieju zimowych igrzysk olimpijskich 2022.

</doc>
<doc id="2852727" url="https://pl.wikipedia.org/wiki?curid=2852727" title="Dirk Klop">
Dirk Klop

Dirk Klop (ur. 17 lipca 1906 w Nieuw-Helvoet, zm. 9 listopada 1939 w Düsseldorfie) – porucznik, oficer holenderskiego wywiadu "Niederländischer Geheimdienst" (GS III – ang. "Section III of the General Staff").
Od 1939 roku był adiutantem, pułkownika Gijsbertusa Jacoba Sasa (1892-1948), attaché wojskowego ambasady holenderskiej w Berlinie.
Dirk Klop został przydzielony (pod pseudonimem major Coppens) do ochrony brytyjskich agentów SIS, majora Richarda Stevensa i kapitana Sigismunda Payne’a Besta w trakcie prowadzonych przez nich negocjacji z niemieckimi wysłannikami opozycji antyhitlerowskiej, w rzeczywistości agentami SD.
Zginął w strzelaninie podczas incydentu w Venlo 9 listopada 1939 roku – miał zostać śmiertelnie trafiony przez esesmana Alfreda Naujocksa lub według innej wersji, nieszczęśliwie sam się postrzelił w trakcie wymiany ognia, zmarł w szpitalu w Düsseldorfie.

</doc>
<doc id="2852729" url="https://pl.wikipedia.org/wiki?curid=2852729" title="Bożena Borowska">
Bożena Borowska

Bożena Borowska (ur. 1962 w Nowogardzie) – polska aktorka teatralna, telewizyjna i filmowa. W styczniu 2013 została odznaczona medalem Zasłużony dla Kultury Polskiej.
Życiorys.
Po ukończeniu liceum plastycznego, za drugim razem dostała się do Państwowej Wyższej Szkoły Teatralnej we Wrocławiu. Studia ukończyła w 1988.
W 1983 zadebiutowała na profesjonalnej scenie Teatru im. Wilama Horzycy w Toruniu w roli Dziewczyny w "Kartotece" Tadeusza Różewicza w reżyserii Krystyny Meissner oraz jako Mucha-Erynia i Puchacze w spektaklu "Muchy" Jeana-Paula Sartre’a w reż. Jacka Zembrzuskiego.
Jeszcze podczas studiów w latach 1987-88 grała na deskach Teatru im. C. K. Norwida w Jeleniej Górze w przedstawieniach: "Bal w Operze" Juliana Tuwima, "Człowiek jak człowiek" Bertolta Brechta, "Biesy" Fiodora Dostojewskiego jako Maria Szatow i Praskowia Drozdow oraz "Sen nocy letniej" Williama Szekspira jako Tytania.
Po studiach dostała angaż w Teatrze im. Wilama Horzycy w Toruniu, gdzie występowała w latach 1988-1991. W roku 1991 związała się z Teatrem Nowym w Poznaniu.
W 1994 była wyróżniona w ogólnopolskim Przeglądzie Piosenki Aktorskiej. W 1995 została odznaczona Medalem Młodej Sztuki za rolę Królowej Anny w sztuce Jacka Kaczmarskiego i Jerzego Satanowskiego pt. "Kuglarze i wisielcy" w reż. Krzysztofa Zaleskiego w poznańskim Teatrze Nowym. 
W 2011 tytułowa kreacja Mary, XVI-wiecznej szkockiej królowej, która pretendowała do tronu Anglii, w dramacie "Mary Stuart" Wolfganga Hildesheimera, przyniosła jej Srebrną Maskę.
W 2013 zadebiutowała jako reżyserka komedii "Seks dla opornych" z Marią Pakulnis i Mirosławem Kropielnickiem, która miała swoją premierę w Centrum Kultury w Suchym Lesie.
Życie prywatne.
W 1990 wyszła za mąż za aktora Mirosław Kropielnickiego, z którym ma syna Kacpra (ur. 1992).

</doc>
<doc id="2852733" url="https://pl.wikipedia.org/wiki?curid=2852733" title="Maksim Truniow">
Maksim Truniow

Maksim Rudolfowicz Truniow, ros. Максим Рудольфович Трунёв (ur. 7 września 1990 w Kirowo-Czepiecku) – rosyjski hokeista.
Kariera.
Wychowanek Siewierstali Czerepowiec. Od maja 2012 zawodnik Łokomotiwu Jarosław. Od 1 listopada 2013 zawodnik Nieftiechimika (w toku wymiany między trzeba klubami, w ramach której uczestniczyli także Nikita Szczitow i Igor Musatow). Zwolniony w listopadzie 2014. Od listopada 2014 do września 2017 zawodnik Siewierstali Czerepowiec. Od września 2017 zawodnik Spartaka Moskwa. W styczniu 2020 został zawodnikiem Saryarki Karaganda. W sezonie 2020/2021 nie grał, po czym w kolejnym do końca października 2021 reprezentował białoruski Nioman Grodno, a następnie do kwietnia 2022 grał w barwach Szachciora Soligorsk. Przed sezonem 2022/2023 został zawodnikiem uzbeckiego klubu Humo Taszkent, przyjętego do rozgrywek ligi kazachskiej.
Bibliografia.
 (2019)

</doc>
<doc id="2852735" url="https://pl.wikipedia.org/wiki?curid=2852735" title="Paulus Ambunda">
Paulus Ambunda

Paulus Natangwe Ambunda (ur. 6 sierpnia 1980 w Swakopmund) – namibijski bokser, były mistrz świata WBO w wadze koguciej.
Kariera amatorska.
W 2003 roku podczas Igrzysk Afrykańskich, które odbywały się w Abudży zdobył srebrny medal w kategorii muszej.
W 2004 startował na igrzyskach olimpijskich w Atenach, dochodząc do ćwierćfinału.
Walki olimpijskie 2004 Ateny (waga musza)
Waga kogucia.
Jako zawodowiec zadebiutował 30 czerwca 2007 roku, pokonując na punkty w 4 rundowym pojedynku Johannesa Gabriela.
12 września 2009 roku zdobył tytuł mistrza kraju, pokonując przez TKO w 2 rundzie Tommy'ego Nakashimbę. W następnej walce zwyciężył przez TKO w 2rundzie Lwazi Mzolisa z RPA, zdobywając tymczasowy pas WBO Africa.
Od 2010 do marca 2012 roku obronił ten tytuł sześć razy, awansując na 3 miejsce w rankingu federacji WBO.
28 lipca 2012 roku zdobył tytuł WBO International, pokonując bardzo wysoko na punkty Brazylijczyka Williama Prado.
2 marca 2013 otrzymał szansę walki o pas WBO w wadze koguciej. Jego rywalem był Pungluang Sor Singyu, który po raz pierwszy bronił pasa. Ambunda zwyciężył jednogłośnie na punkty (116-112, 116-112, 115-113) i zdobył pas. Tytuł utracił 1. sierpnia 2014 r., przegrywając jednogłośnie na punkty, w 1. obronie z Tomokim Kamedą.

</doc>
<doc id="2852736" url="https://pl.wikipedia.org/wiki?curid=2852736" title="Lüllemäe">
Lüllemäe

Lüllemäe – wieś w Estonii, prowincji Valga, w gminie Karula.

</doc>
<doc id="2852739" url="https://pl.wikipedia.org/wiki?curid=2852739" title="Pikkjärve">
Pikkjärve

2 miejscowości w Estonii:

</doc>
<doc id="2852741" url="https://pl.wikipedia.org/wiki?curid=2852741" title="Pikkjärve (Karula)">
Pikkjärve (Karula)

Pikkjärve – wieś w Estonii, prowincji Valga, w gminie Karula.

</doc>
<doc id="2852743" url="https://pl.wikipedia.org/wiki?curid=2852743" title="Mój brat Frankenstein">
Mój brat Frankenstein

Mój brat Frankenstein (ros. "Мой сводный брат Франкенштейн") – rosyjski dramat filmowy z 2004 roku, w reżyserii Walerija Todorowskiego, na motywach powieści "Frankenstein" Mary Shelley.
Opis fabuły.
Żyjąca w Moskwie rodzina dowiaduje się nagle, że pan domu ma syna, o którego istnieniu do tej pory nie wiedział. Odnaleziony po latach syn wrócił z wojny w Czeczenii i po stracie matki zdecydował się zamieszkać z ojcem. Syn Pawlik jest weteranem wojennym, który w czasie walk stracił oko i ma obsesje na punkcie rzekomego zagrożenia, nadciągającego na rodzinę. Kiedy Pawlik wraz z całą rodziną zabarykaduje się na prywatnej posesji do akcji wkracza milicja.
Nagrody i wyróżnienia.
W 2005 film otrzymał trzy nagrody Nika (przyznawane przez Rosyjską Akademię Filmową), w tym dla najlepszego filmu, w 2007 film został uhonorowany Nagrodą FIPRESCI na Międzynarodowym Festiwalu Filmowym w Karlowych Warach.

</doc>
<doc id="2852744" url="https://pl.wikipedia.org/wiki?curid=2852744" title="Pugritsa">
Pugritsa

Pugritsa – wieś w Estonii, prowincji Valga, w gminie Karula.

</doc>
<doc id="2852745" url="https://pl.wikipedia.org/wiki?curid=2852745" title="CONSUR Sevens 2012">
CONSUR Sevens 2012

CONSUR Sevens 2012 – siódme mistrzostwa strefy CONSUR w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez Confederación Sudamericana de Rugby mające na celu wyłonienie najlepszej męskiej reprezentacji narodowej w tej dyscyplinie sportu w strefie CONSUR, które odbyły się wraz z turniejem żeńskim w brazylijskim mieście Rio de Janeiro w dniach 10–11 marca 2012 roku.
Informacje ogólne.
Turniej pierwotnie miał być organizowany przez Kostarykę, jednak z uwagi na jej rezygnację prawo to otrzymała pod koniec stycznia 2012 roku Confederação Brasileira de Rugby. Do rozegranych na Estádio da Gávea w Rio de Janeiro zawodów przystąpiło dziesięć reprezentacji podzielonych na dwie pięciozespołowe grupy. W pierwszym dniu rywalizowały one w ramach grup systemem kołowym, po czym nastąpiła faza pucharowa – dwie czołowe drużyny z każdej grupy walczyły o medale, po dwie kolejne w turnieju "Plate", ostatnie w grupach zaś o miejsce dziewiąte'. Turniej był transmitowany przez SporTV, a po raz pierwszy wystąpiły w nim reprezentacje Gwatemali i Ekwadoru.
Pierwszy tytuł zdobyła reprezentacja Urugwaju, pokonując w finale sześciokrotnych mistrzów kontynentu – Argentyńczyków, a najlepszym zawodnikiem turnieju został wybrany Federico Favaro. Było to jednocześnie pierwsze w historii zwycięstwo Urugwajczyków nad sąsiadami w męskim rugby.

</doc>
<doc id="2852747" url="https://pl.wikipedia.org/wiki?curid=2852747" title="Raavitsa">
Raavitsa

Raavitsa – wieś w Estonii, prowincji Valga, w gminie Karula.

</doc>
<doc id="2852750" url="https://pl.wikipedia.org/wiki?curid=2852750" title="CONSUR Women’s Sevens 2012">
CONSUR Women’s Sevens 2012

CONSUR Women’s Sevens 2012 – ósme mistrzostwa strefy CONSUR w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez Confederación Sudamericana de Rugby mające na celu wyłonienie najlepszej żeńskiej reprezentacji narodowej w tej dyscyplinie sportu w strefie CONSUR, które odbyły się wraz z turniejem męskim w brazylijskim mieście Rio de Janeiro w dniach 10–11 marca 2012 roku.
Informacje ogólne.
Turniej pierwotnie miał być organizowany przez Kostarykę, jednak z uwagi na jej rezygnację prawo to otrzymała pod koniec stycznia 2012 roku Confederação Brasileira de Rugby. Do rozegranych na Estádio da Gávea w Rio de Janeiro zawodów przystąpiło osiem reprezentacji podzielonych na dwie czterozespołowe grupy. W pierwszym dniu rywalizowały one w ramach grup systemem kołowym, po czym nastąpiła faza pucharowa – dwie czołowe drużyny z każdej grupy walczyły o medale, pozostałe zaś w turnieju "Plate". Turniej był transmitowany przez SporTV.
Ósmy tytuł z rzędu wywalczyła reprezentacja Brazylii, a najlepszą zawodniczką turnieju została wybrana Paula Ishibashi.

</doc>
<doc id="2852751" url="https://pl.wikipedia.org/wiki?curid=2852751" title="Deep web">
Deep web

Głęboka sieć (), także ukryta sieć (), niewidzialna sieć () – część World Wide Web, która nie jest indeksowana przez konwencjonalne, standardowe wyszukiwarki internetowe.
Pojęcie.
W polskiej literaturze stosowane są pojęcia głęboka sieć, sieć ukryta lub niewidzialna. Termin "invisible Web" po raz pierwszy został użyty przez Jilla Ellswortha w 1994 roku. Spopularyzował go Mike Bergman w 2001. Niektórzy polscy autorzy używają określenia „ukryty internet” zamiast „ukryta sieć”, co uchodzi za nieprawidłowe.
Definicja.
Tradycyjne wyszukiwarki nie indeksują głębokiej sieci. Wynika to głównie ze sposobu przeszukiwania internetu przy użyciu metody, która polega na podążaniu za hiperłączami obecnych w już indeksowanych stronach. Podejrzewa się, że ukryta sieć jest kilkukrotnie większa niż sieć zewnętrzna. Szacunki oparte na ekstrapolacji badań przeprowadzonych przez Uniwersytet Kalifornijski w Berkeley z 2001 wskazują, że na deep web składa się około 7,5 petabajtów danych. Wykryto także około 300 tys. nieindeksowalnych stron internetowych w całej sieci, a w 2004 według Denisa Shestakova, około 14 tys. witryn należy do rosyjskiej części ukrytej sieci.

</doc>
<doc id="2852756" url="https://pl.wikipedia.org/wiki?curid=2852756" title="Rebasemõisa">
Rebasemõisa

Rebasemõisa – wieś w Estonii, prowincji Valga, w gminie Karula.

</doc>
<doc id="2852758" url="https://pl.wikipedia.org/wiki?curid=2852758" title="Valtina">
Valtina

Valtina – wieś w Estonii, prowincji Valga, w gminie Karula.

</doc>
<doc id="2852765" url="https://pl.wikipedia.org/wiki?curid=2852765" title="Kościół Matki Bożej Królowej Polski w Stradunach">
Kościół Matki Bożej Królowej Polski w Stradunach

Kościół Matki Bożej Królowej Polski w Stradunach − kościół w mazurskiej wsi Straduny. Wybudowany w latach 1736–1738 w miejsce starego kościoła drewnianego. Do 1945 świątynia ewangelicka, po II wojnie światowej polski kościół rzymskokatolicki. Od 1966 widnieje w rejestrze zabytków.
Początkowo kościół pw. św. Leonarda, obecnie Matki Boskiej Królowej Polski. Na ścianie kościoła znajduje się reper, pochodzący z okresu Królestwa Prus. W kościele znajdują się zabytkowe XVIII-wieczne organy, płyty nagrobne miejscowych rodów szlacheckich z XVI i XVII wieku i obraz "Ukrzyżowanie".
W latach 1964–2020 z kościołem związany był Józef Kącki.

</doc>
<doc id="2852768" url="https://pl.wikipedia.org/wiki?curid=2852768" title="Väheru">
Väheru

Väheru – wieś w Estonii, prowincji Valga, w gminie Karula.
Znajduje tu się stacja kolejowa Karula, położona na linii Valga – Koidula.

</doc>
<doc id="2852771" url="https://pl.wikipedia.org/wiki?curid=2852771" title="Dmitrij Kulikow">
Dmitrij Kulikow

Dmitrij Władimirowicz Kulikow, ros. Дмитрий Владимирович Куликов (ur. 29 października 1990 w Lipiecku) – rosyjski hokeista, reprezentant Rosji.
Kariera klubowa.
Wychowanek klubu Rus Moskwa. Od września 2009 zawodnik Florida Panthers. Od września 2012 do stycznia 2013 roku na okres lokautu w sezonie NHL (2012/2013) związany kontraktem z klubem Łokomotiw Jarosław. W styczniu 2013 roku podpisał nowy, dwuletni kontrakt z Florida Panthers. W lipcu 2014 przedłużył kontrakt o trzy lata. Od czerwca 2016 zawodnik Buffalo Sabres. Od lipca 2017 zawodnik Winnipeg Jets, związany dwuletnim kontraktem. W październiku 2020 przeszedł do New Jersey Devils. Stamtąd w kwietniu 2021 został przekazany do Edmonton Oilers. Pod koniec lipca 2021 ogłoszono jego transfer do Minnesota Wild, gdzie podpisał dwuletni kontrakt. W sierpniu 2022 przeszedł do Anaheim Ducks. W marcu 2023 został zaangażowany przez Pittsburgh Penguins.
Kariera reprezentacyjna.
Został reprezentantem Rosji. Występował w kadrach juniorskich na turniejach mistrzostw świata do lat 18 w 2007, 2008, mistrzostw świata do lat 20 w 2010. W seniorskiej kadrze uczestniczył w turniejach mistrzostw świata 2010, 2011, 2015, Pucharu Świata 2016.

</doc>
<doc id="2852774" url="https://pl.wikipedia.org/wiki?curid=2852774" title="Eric Alejandro">
Eric Alejandro

Eric Alejandro (ur. 15 kwietnia 1986 w New Jersey) – portorykański lekkoatleta specjalizujący się w biegach płotkarskich. Okazjonalnie biega także w sztafecie 4 × 400 metrów.
W 2011 zajął 7. miejsce w sztafecie 4 × 400 metrów podczas mistrzostw Ameryki Środkowej i Karaibów oraz odpadł w eliminacjach biegu na 400 metrów przez płotki na igrzyskach panamerykańskich. Złoty medalista mistrzostw ibero-amerykańskich z 2012. W tym samym roku startował na igrzyskach olimpijskich w Londynie, na których dotarł do półfinału 400 metrów przez płotki. W 2014 ponownie wystąpił na mistrzostwach ibero-amerykańskich, zdobywając tym razem srebrny medal. Medalista mistrzostw Portoryko.

</doc>
<doc id="2852776" url="https://pl.wikipedia.org/wiki?curid=2852776" title="Edith Masai">
Edith Masai

Edith Chewanjel Masai (ur. 4 kwietnia 1967 we wsi Chepkoya, w Prowincji Zachodniej) – kenijska lekkoatletka specjalizująca się w biegach długodystansowych, uczestniczka letnich igrzysk olimpijskich w Atenach (2004). Największe sukcesy odnosiła w biegach przełajowych (była m.in. w latach 2002, 2003 i 2004 trzykrotnie indywidualną mistrzynią świata).

</doc>
<doc id="2852781" url="https://pl.wikipedia.org/wiki?curid=2852781" title="Ran (imię)">
Ran (imię)

 – żeńskie imię japońskie, a także hebrajskie imię męskie (hebr. רן) oznaczające „radość”.
Możliwa pisownia w języku japońskim.
Ran można zapisać używając różnych znaków kanji i może znaczyć m.in.:

</doc>
<doc id="2852783" url="https://pl.wikipedia.org/wiki?curid=2852783" title="5 Dywizja Lotnictwa Myśliwskiego">
5 Dywizja Lotnictwa Myśliwskiego



</doc>
<doc id="2852784" url="https://pl.wikipedia.org/wiki?curid=2852784" title="Veronika Zvaricová">
Veronika Zvaricová



</doc>
<doc id="2852787" url="https://pl.wikipedia.org/wiki?curid=2852787" title="Deep Web">
Deep Web



</doc>
<doc id="2852794" url="https://pl.wikipedia.org/wiki?curid=2852794" title="Großer Garten">
Großer Garten

Großer Garten – park w Dreźnie w stylu barokowym. Jest obecnie największym parkiem w mieście. Założony został w roku 1676 z inicjatywy księcia Saksonii Jana Jerzego III Wettyna.
Park był wielokrotnie powiększany i zajmuje dzisiaj obszar około 1,47 km². W centrum parku znajduje się jego najważniejsza budowla – pałac powstały według projektu Johanna Georga Starcke około 1680 roku. Park Großer Garten był przearanżowywany w ciągu swej ponad 300-letniej historii wielokrotnie, co spowodowało, iż jego pierwotne barokowe założenie jest co prawda do dziś rozpoznawalne, jednakże nie można parku określać już mianem klasycznego ogrodu francuskiego.
Na obrzeżach parku znajduje się ogród zoologiczny i ogród botaniczny oraz Szklana Manufaktura Volkswagena.

</doc>
<doc id="2852795" url="https://pl.wikipedia.org/wiki?curid=2852795" title="3 Dywizja Lotnictwa Myśliwskiego">
3 Dywizja Lotnictwa Myśliwskiego



</doc>
<doc id="2852798" url="https://pl.wikipedia.org/wiki?curid=2852798" title="Carly Rose Sonenclar">
Carly Rose Sonenclar

Carly Rose Sonenclar (ur. 20 kwietnia 1999 w Nowym Jorku) – amerykańska wokalistka i aktorka. W grudniu 2012 roku zajęła 2 miejsce w amerykańskiej edycji programu X Factor. Karierę aktorską rozpoczęła w 2006 roku, wkrótce po tym zadebiutowała w broadwayowskim "Les Misérables" jako młoda Cosette. W 2011 roku zagrała także rolę córki Alicji w broadwayowskim musicalu "Wonderland". Na swoim koncie ma także występ telewizyjny w 3 sezonie "The Electric Company", w którym zaśpiewała hymn amerykański.
Kariera aktorska.
Sonenclar rozpoczęła profesjonalną karierę w 2006 w teatralnej adaptacji Nocnego Łowcy, na nowojorskim festiwalu muzyki i teatru, w którym zagrała główną rolę Pearl. W tym samym roku, zadebiutowała na Broadwayu w "Nędznikach" jako młoda Cosette. W 2009, wystąpiła w roli Carrie Ingalls w musicalu "Domek na prerii", na podstawie serii książek Laury Ingalls Wilder. Sonenclar zadebiutowała w telewizji jako Gilda Flip, w trzecim sezonie serialu telewizyjnego "The Electric Company".
Kariera muzyczna.
Sonenclar śpiewała hymn Stanów Zjednoczonych dla New York Knicks na Madison Square Garden, Los Angeles Dodgers na Stadionie Dodgersów oraz na US Open w Nowym Jorku. Występowała charytatywnie.
2012 X Factor.
W 2012 Sonenclar zgłosiła się na casting do amerykańskiej edycji programu X Factor, w którym zaśpiewała "Feeling Good" z repertuaru Niny Simone. Otrzymała owacje na stojąco od wszystkich sędziów i dostała się do następnej rundy. Na bootcamp zaśpiewała "Pumped Up Kicks" zapewniło jej to przejście do dalszego etapu programu. Była jednym z sześciu uczestników w kategorii nastolatków występujących w domach jurorskich. Dla Britney Spears i jej gościnnego sędziego Will.i.ama, wystąpiła w piosence "Brokenhearted". Spears i Will.i.am odpowiedzieli pozytywnie na jej występ. Następnie Carly przeszła do szesnastki, wykonała wówczas utwór "Good Feeling" co zapewniło awans do topowej 13, później zaśpiewała "It Will Rain", zapewniając sobie awans do najlepszej dwunastki programu, okazało się także, że zajęła drugie miejsce w ilości oddanych na nią głosów zaraz za swoim największym rywalem w programie Tate’em Stevensem. W odcinku z 12 uczestnikami zaśpiewała "My Heart Will Go On", co z kolei zapewniło awans do pierwszej 10, znów zajęła drugie miejsce w głosowaniu, zaraz za Stevensem.
21 listopada, wykonała utwór "Over the Rainbow", a następnego wieczora okazało się, że jest numerem jeden. 28 listopada zaśpiewała "Rolling in the Deep", po czym znów zajęła pierwsze miejsce w głosowaniu. Carly zapewniła sobie występ w finałach gdzie wykonała następujące piosenki "Feeling Good", "How Do I Live" z udziałem LeAnn Rimes, oraz utwór "Hallelujah". 20 grudnia 2012 zakończyła udział w programie zajmując drugie miejsce, zwycięzcą programu został Tate Stevens.

</doc>
<doc id="2852799" url="https://pl.wikipedia.org/wiki?curid=2852799" title="Hellenurme">
Hellenurme

Hellenurme – wieś w Estonii, prowincji Valga, w gminie Palupera.

</doc>
<doc id="2852800" url="https://pl.wikipedia.org/wiki?curid=2852800" title="Jewgienij Korolow (hokeista)">
Jewgienij Korolow (hokeista)

Jewgienij Stiepanowicz Korolow, ros. Евгений Степанович Королёв (ur. 24 lipca 1978 w Moskwie) – rosyjski hokeista, reprezentant Rosji, trener.
Kariera zawodnicza.
Wychowanek CSKA Moskwa. Dwukrotnie był draftowany do NHL. Grał w kanadyjskiej lidze juniorskiej OHL w ramach CHL, amerykańskich rozgrywkach AHL, ECHL, NHL oraz superlidze rosyjskiej i KHL. W 2012 krótkotrwale zawodnik Łokomotiwu Jarosław. W sezonie KHL (2012/2013) nie grał. Od końca grudnia 2013 zawodnik Łady Togliatti.
Kariera trenerska.
Od 2016 do 2018 został asystentem trenera w kazachskim klubie Barys Astana, pełniąc jednocześnie funkcję asystenta w sztabie reprezentacji Kazachstanu podczas mistrzostw świata edycji 2017. W czerwcu 2019 został ogłoszony głównym trenerem kazachskiej drużyny HK Temyrtau. Pod koniec września 2020 został p.o. głównego trenera Saryarki Karaganda, pozostając na stanowisku do października 2020, gdy został asystentem nowego szkoleniowca, Aleksandra Sokołowa. W drugiej połowie stycznia 2021 został mianowany głównym trenerem Saryarki. Wraz z drużyną zdobył mistrzostwo Kazachstanu w sezonie 2020/2021. W maju 2021 został głównym trenerem juniorskiego drużyny Kuznieckije Miedwiedi Nowokuźnieck.

</doc>
<doc id="2852802" url="https://pl.wikipedia.org/wiki?curid=2852802" title="Lutike">
Lutike

Lutike – wieś w Estonii, prowincji Valga, w gminie Palupera.

</doc>
<doc id="2852803" url="https://pl.wikipedia.org/wiki?curid=2852803" title="Vladimír Franz">
Vladimír Franz

Vladimír Franz (ur. 25 maja 1959 w Pradze) – czeski artysta, kompozytor oraz nauczyciel akademicki. Kandydat w wyborach prezydenckich w 2013.
Życiorys.
Z wykształcenia prawnik, w 1982 ukończył studia na Uniwersytecie Karola w Pradze. Jednocześnie kształcił się prywatnie w zakresie malarstwa, komponowania, historii i historii sztuki. Zajął się w ramach własnej działalności gospodarczej malarstwem, tatuażami, a także komponowaniem muzyki operowej i filmowej. W latach 80. był nauczycielem, później został wykładowcą akademickim. Od lat 90. związany z Wydziałem Teatralnym Akademii Sztuk Scenicznych w Pradze, w 2004 objął stanowisko profesora tej uczelni.
W styczniu 2013 jako kandydat niezależny wystartował w pierwszych bezpośrednich wyborach prezydenckich. Wzbudził powszechne zainteresowanie także zagranicznych mediów z uwagi na swój wizerunek, w szczególności liczne tatuaże, pokrywające m.in. całą twarz. W pierwszej turze głosowania otrzymał 6,8% głosów, zajmując 5. miejsce wśród 9 kandydatów. W 2014 został doradcą ministra kultury z rekomendacji partii ANO 2011.

</doc>
<doc id="2852804" url="https://pl.wikipedia.org/wiki?curid=2852804" title="Vladimir Franz">
Vladimir Franz



</doc>
<doc id="2852806" url="https://pl.wikipedia.org/wiki?curid=2852806" title="Jewgienij Korolow">
Jewgienij Korolow

Poniższy wykaz jest listą osób płci męskiej, noszących imię i nazwisko Jewgienij Korolow (ros. Евгений Королёв). 

</doc>
<doc id="2852809" url="https://pl.wikipedia.org/wiki?curid=2852809" title="Palupera">
Palupera

Palupera – wieś w Estonii, prowincji Tartu, w gminie Elva. Dawniej siedziba gminy Palupera.
Znajduje tu się stacja kolejowa Palupera, położona na linii Tartu – Valga.

</doc>
<doc id="2852810" url="https://pl.wikipedia.org/wiki?curid=2852810" title="Päidla">
Päidla

Päidla – wieś w Estonii, prowincji Valga, w gminie Palupera.
Wieś położona jest w centrum pojezierza Päidla (). Do którego należą jeziora: Päidla Ahvenjärv, Kalmejärv, Päidla Väikejärv, Näkijärv, Päidla Kõverjärv, Päidla Mudajärv, Päidla Mõisajärv, Mõrtsuka, Nõuni, Räbi, Päidla Uibujärv, Väike-Nõuni. Leży na terenie obszaru chronionego krajobrazu Otepää looduspark.

</doc>
<doc id="2852811" url="https://pl.wikipedia.org/wiki?curid=2852811" title="Mistrzostwa Świata w Kolarstwie BMX 2005">
Mistrzostwa Świata w Kolarstwie BMX 2005

10. Mistrzostwa świata w kolarstwie BMX 2005 odbyły się w stolicy Francji - Paryżu, w dniach 30 lipca - 1 sierpnia 2005 roku. W programie znalazły się następujące konkurencje: wyścig elite i juniorów (oba zarówno dla kobiet jak i mężczyzn) oraz cruiser juniorów i elite (tylko mężczyźni). W klasyfikacji medalowej zwyciężyli reprezentanci USA zdobywając łącznie cztery medale, w tym dwa złote.

</doc>
<doc id="2852814" url="https://pl.wikipedia.org/wiki?curid=2852814" title="Deep (marka odzieżowa)">
Deep (marka odzieżowa)

Deep – polska marka odzieżowa obecna na rynku w latach 1992–2009, należąca do firmy Semax oraz sieć sklepów dystrybuujących produkty pod tą marką. 
Początek marki przypadł na rok 1992. W pierwszych latach działalności firma skupiała się na T-shirtach, z czasem poszerzając swoją ofertę o kurtki i swetry. W końcówce działalności pod marką Deep sprzedawano szeroki asortyment odzieży młodzieżowej, skierowanej, według opisu marki, do aktywnych kobiet i mężczyzn w wieku 20 - 30 lat (jak twierdzi dystrybutor, "DEEP to marka młodzieżowa dla ludzi aktywnych, niezależnych, z charakterem, bezpretensjonalnych, ceniących wygodę i swobodę życia"). W ofercie znajdowały się T-shirty, spodnie, koszule, bluzy, kurtki, swetry jak i dodatki. Według dystrybutora młodzi polscy projektanci mieli tworzyć w każdym roku cztery kolekcje, zawierające stroje kobiece i męskie w różnych wersjach kolorystycznych.
Odzież była produkowana w Chińskiej Republice Ludowej i rozprowadzana w sklepach pod szyldem marki, umieszczonych w m.in. takich galeriach handlowych jak warszawska Arkadia czy katowickie Silesia City Center. 
Sieć markowych salonów składała się ze sklepów własnych Semaksu oraz przeważających salonów działających na zasadzie franczyzy. W październiku 2008 sieć liczyła 11 placówek własnych oraz 66 franszyzowych.
Do wycofania marki doszło w 2009 roku wraz z niewypłacalnością Semaksu.

</doc>
<doc id="2852815" url="https://pl.wikipedia.org/wiki?curid=2852815" title="Amândio Tomás">
Amândio Tomás

Amândio José Tomás (ur. 23 kwietnia 1943 w Cimo da Vila da Castanheira) – portugalski duchowny rzymskokatolicki, biskup Vila Real w latach 2011-2019.
Życiorys.
Święcenia kapłańskie otrzymał 15 sierpnia 1967 i został inkardynowany do diecezji Vila Real. W latach 1969-1977 pracował jako wykładowca seminariów w Lamego, Vila Real i Porto. W 1976 podjął studia licencjackie z biblistyki na rzymskim Papieskim Instytucie Biblijnym, ukończone trzy lata później. Od 1980 był związany z Papieskim Kolegium Portugalskim, którego był najpierw wicerektorem, a w latach 1982-2001 rektorem.
5 października 2001 papież Jan Paweł II mianował go biskupem pomocniczym Évory, ze stolicą tytularną "Feradi Maius". Sakry biskupiej udzielił mu 6 stycznia 2002 w Watykanie sam papież.
8 stycznia 2008 został mianowany biskupem koadiutorem diecezji Vila Real. Rządy w diecezji objął 17 maja 2011 po przejściu poprzednika na emeryturę.
11 maja 2019 przeszedł na emeryturę.

</doc>
<doc id="2852816" url="https://pl.wikipedia.org/wiki?curid=2852816" title="Eligius Tambornino">
Eligius Tambornino

Eligius Tambornino (ur. 25 października 1986 w Trun) – szwajcarski biegacz narciarski i biathlonista, uczestnik Zimowych Igrzysk Olimpijskich 2010.
Osiągnięcia.
Puchar Świata.
Miejsca na podium.
Tambornino nigdy nie stał na podium indywidualnych zawodów Pucharu Świata.

</doc>
<doc id="2852817" url="https://pl.wikipedia.org/wiki?curid=2852817" title="Amaurys Valle">
Amaurys Valle



</doc>
<doc id="2852818" url="https://pl.wikipedia.org/wiki?curid=2852818" title="Kościół Matki Boskiej Różańcowej w Bajtkowie">
Kościół Matki Boskiej Różańcowej w Bajtkowie

Kościół Matki Boskiej Różańcowej w Bajtkowie − neogotycki kościół wybudowany w 1895 w mazurskiej wsi Bajtkowo. Do 1945 świątynia ewangelicka, po II wojnie światowej polski kościół rzymskokatolicki. Od 1989 widnieje w rejestrze zabytków.

</doc>
<doc id="2852819" url="https://pl.wikipedia.org/wiki?curid=2852819" title="Roman Luduczin">
Roman Luduczin

Roman Władimirowicz Luduczin, ros. Роман Владимирович Людучин (ur. 4 maja 1988 w Penzie) – rosyjski hokeista, reprezentant Rosji.
Kariera.
Wychowanek Dizelu Penza. Od maja 2012 zawodnik Łokomotiwu Jarosław. Od końca stycznia 2013 do 31 grudnia 2013 zawodnik Nieftiechimika Niżniekamsk. Od początku stycznia do końca kwietnia 2014 zawodnik Torpedo Niżny Nowogród. Od maja 2014 zawodnik HK Soczi. Od lipca 2016 zawodnik Jugry. Od lipca 2017 zawodnik chińskiego klubu Kunlun Red Star. Od początku sezonu 2017/2018 do końca października 2017 zawodnik Dizelu Penza. W sezonie 2018/2019 reprezentował południowokoreański zespół Gangwon High1. Od września 2019 zawodnik kazachskiego Arłanu Kokczetaw. W czerwcu 2020 przeszedł do węgierskiego Újpesti TE. W listopadzie 2020 odszedł z klubu.

</doc>
<doc id="2852820" url="https://pl.wikipedia.org/wiki?curid=2852820" title="Mistrzostwa Świata w Kolarstwie BMX 2006">
Mistrzostwa Świata w Kolarstwie BMX 2006

11. Mistrzostwa świata w kolarstwie BMX 2006 odbyły się w brazylijskim São Paulo, w dniach 29 - 30 lipca 2006 roku. W porównaniu z poprzednimi latami w programie zaszły dwie zmiany: odtąd kobiety rywalizowały również w cruiserze w kategoriach elite i juniorek. Łącznie rozegrano więc osiem konkurencji: wyścig elite i juniorów oraz cruiser elite i juniorów, zarówno dla kobiet jak i mężczyzn. W klasyfikacji medalowej zwyciężyli reprezentanci USA zdobywając łącznie sześć medali, w tym trzy złote.

</doc>
<doc id="2852822" url="https://pl.wikipedia.org/wiki?curid=2852822" title="Faouzi Ghoulam">
Faouzi Ghoulam

Faouzi Ghoulam (arab. فوزي غلام, "Fawzī Ghulām"; ur. 1 lutego 1991 w Saint-Priest-en-Jarez) – algierski piłkarz występujący na pozycji obrońcy. Obecnie jest zawodnikiem klubu SSC Napoli.
Kariera klubowa.
Ghoulam karierę rozpoczynał od występów jako junior w klubie AS Saint-Étienne. W styczniu 2014 roku podpisał kontrakt z włoskim SSC Napoli. Klub z Neapolu zapłacił za niego 5 mln euro.

</doc>
<doc id="2852832" url="https://pl.wikipedia.org/wiki?curid=2852832" title="András Áchim">
András Áchim

András Liker Áchim (ur. 1871, zm. 1911) – węgierski polityk chłopski i socjalistyczny, rzecznik przekazania ziemi w ręce chłopów, założyciel ugrupowania "Magyarországi Független Szocialista Parasztpárt". Zamordowany w 1911 roku.

</doc>
<doc id="2852833" url="https://pl.wikipedia.org/wiki?curid=2852833" title="Mistrzostwa Świata w Kolarstwie BMX 2007">
Mistrzostwa Świata w Kolarstwie BMX 2007

12. Mistrzostwa świata w kolarstwie BMX 2007 odbyły się w kanadyjskiej Victorii, w dniach 26 – 29 lipca 2007 roku. W programie znalazło się osiem konkurencji: wyścig elite i juniorów oraz cruiser elite i juniorów, zarówno dla kobiet jak i mężczyzn. W klasyfikacji medalowej zwyciężyli reprezentanci Francji zdobywając łącznie trzy medale, w tym dwa złote.

</doc>
<doc id="2852834" url="https://pl.wikipedia.org/wiki?curid=2852834" title="Valerio Leccardi">
Valerio Leccardi

Valerio Leccardi (ur. 28 maja 1984) – szwajcarski biegacz narciarski, uczestnik Zimowych Igrzysk Olimpijskich 2010.

</doc>
<doc id="2852836" url="https://pl.wikipedia.org/wiki?curid=2852836" title="Kocurro">
Kocurro

Kocurro (hiszp. "Gaturro: la película", znany również jako "Gaturro") – argentyńsko-indyjsko-meksykański film animowany z 2010 roku w reżyserii Gustavo Cova. Wyprodukowany przez meksykańskie studio Ánima Estudios i argentyńskie studio Illusion Studios. Film powstał na podstawie komiksu Cristiana Dzwonika "pod tym samym tytułem". Film wykonany w techniką trójwymiarową CGI. 
Światowa premiera filmu miała miejsce 10 września 2010 roku. W Polsce premiera filmu odbyła się 18 stycznia 2013 roku na kanale Polsat z polskim dubbingiem.
Opis fabuły.
Kot Gaturro ma talent do pakowania się w kłopoty. Do tego jest nieszczęśliwie zakochany w kotce Agacie. Ona woli bogatego Maksa. Tymczasem telewizyjny gwiazdor Michou rezygnuje z granej przez siebie roli. Producent serialu musi znaleźć jego następcę. Zostaje nim Gaturro. Rola przynosi mu sławę, ale i kłopoty.
Wersja polska.
Wersja polska: dla Telewizji Polsat – DUBBFILM
Reżyseria: Dobrosława Bałazy
Dialogi: Kamila Klimas-Przybysz
Teksty piosenek: Andrzej Brzeski
Dźwięk i montaż: Renata Gontarz
Kierownictwo muzyczne: Piotr Gogol
Kierownictwo produkcji: Romuald Cieślak
W wersji polskiej wystąpili:
Śpiewali: Adam Krylik, Patrycja Kotlarska, Katarzyna Łaska, Kalina Gumińska, Artur Bomert, Michał Rudaś, Piotr Gogol
Lektor: Paweł Bukrewicz

</doc>
<doc id="2852846" url="https://pl.wikipedia.org/wiki?curid=2852846" title="Australian Open 2013 (gra pojedyncza kobiet)">
Australian Open 2013 (gra pojedyncza kobiet)

Australian Open 2013 - gra pojedyncza kobiet – zawody singlowe kobiet, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 14–26 stycznia na twardych kortach Melbourne Park w Melbourne.

</doc>
<doc id="2852853" url="https://pl.wikipedia.org/wiki?curid=2852853" title="Peter von Allmen">
Peter von Allmen

Peter von Allmen (ur. 21 stycznia 1978) – szwajcarski biegacz narciarski, uczestnik Zimowych Igrzysk Olimpijskich 2010.

</doc>
<doc id="2852871" url="https://pl.wikipedia.org/wiki?curid=2852871" title="Mistrzostwa Świata w Kolarstwie BMX 2008">
Mistrzostwa Świata w Kolarstwie BMX 2008

13. Mistrzostwa świata w kolarstwie BMX 2008 odbyły się w chińskim Taiyuan, w dniach 29 maja - 1 czerwca 2008 roku. W programie znalazło się osiem konkurencji: wyścig elite i juniorów oraz cruiser elite i juniorów, zarówno dla kobiet jak i mężczyzn. W klasyfikacji medalowej zwyciężyli reprezentanci Francji zdobywając łącznie dziesięć medali, w tym cztery złote.

</doc>
<doc id="2852884" url="https://pl.wikipedia.org/wiki?curid=2852884" title="Kamienica przy ul. Armii Krajowej 6 w Kłodzku">
Kamienica przy ul. Armii Krajowej 6 w Kłodzku

Kamienica przy ul. Armii Krajowej 6 w Kłodzku – pochodząca z XVII wieku renesansowa kamienica, położona w obrębie starówki.
Historia.
Budynek został wzniesiony w XVII wieku, dwukondygnacyjny wykusz został dorobiony w okresie późniejszym lub był przerabiany. W tym samym czasie w którym powstał wykusz, przerobiono szczyt fasady.
Decyzją wojewódzkiego konserwatora zabytków z dnia 30 listopada 1984 roku kamienica została wpisana do rejestru zabytków
Architektura.
Kamienica jest trójtraktowa, o czterech kondygnacjach i dwupoziomowym poddaszu. Elewacja posiada w parterze i na pierwszym piętrze cztery osie okien, na drugim i trzecim piętrze — pięć. W niższej części szczytu mieszczą się trzy osie, w wyższej — dwie. Portal jest renesansowy, skromny, pełnołukowy, boniowany, o silnych impostach. Szczyt jest bogaty, o fantazyjnym wykroju, jego ogólna sylwetka pozostała niezmieniona w czasie przeróbki wykusza, lecz elewację pozbawiono podziału pilastrami, które istniały jeszcze w 1889 roku. Mimo wątpliwej autentyczności dom posiada wartość jako efektowne zamknięcie perspektywy ulicy Wojska Polskiego.

</doc>
<doc id="2852886" url="https://pl.wikipedia.org/wiki?curid=2852886" title="Mistrzostwa Świata w Kolarstwie BMX 2009">
Mistrzostwa Świata w Kolarstwie BMX 2009

14. Mistrzostwa świata w kolarstwie BMX 2009 odbyły się w australijskim Adelaide, w dniach 20 - 26 lipca 2009 roku. W programie znalazło się osiem konkurencji: wyścig elite i juniorów oraz cruiser elite i juniorów, zarówno dla kobiet jak i mężczyzn. W klasyfikacji medalowej zwyciężyli reprezentanci Kolumbii zdobywając łącznie trzy medale, w tym dwa złote.

</doc>
<doc id="2852891" url="https://pl.wikipedia.org/wiki?curid=2852891" title="Prace interwencyjne">
Prace interwencyjne

Prace interwencyjne – forma subsydiowanego zatrudnienia, polegająca na zatrudnienie bezrobotnego przez pracodawcę, które nastąpiło w wyniku umowy zawartej z urzędem pracy.
Oznaczają wejście w stosunek prawny urzędu pracy i pracodawcy w celu utworzenia nowych miejsc pracy dla określonej w umowie grupy osób znajdujących się w niekorzystnej lub bardzo niekorzystnej sytuacji na rynku pracy. Zawarcie umowy stanowi podstawę refundacji części kosztów, które pracodawca poniósł na skutek wynagrodzeń, nagród i obowiązkowych ubezpieczeń społecznych na rzecz zatrudnionych pracowników.
Do osób znajdujących się w niekorzystnej sytuacji na rynku pracy zaliczyć należy:
W bardzo trudnej sytuacji na rynku pracy znajduje się każda osoba, która pozostaje bez zatrudnienia przez minimum 24 miesiące.
Prace interwencyjne są formą pomocy publicznej mającej charakter subsydiów płacowych udzielanych w celu rekrutacji pracownika znajdującego się na rynku pracy w sytuacji niekorzystnej lub bardzo niekorzystnej.
Do obowiązków pracodawcy należy utrzymanie miejsca pracy przez:
Beneficjentami środków mogą być:
Pracodawca może zawrzeć umowę z Urzędem Pracy, jeżeli:

</doc>
<doc id="2852907" url="https://pl.wikipedia.org/wiki?curid=2852907" title="Yared Zenabu">
Yared Zenabu

Yared Zinabu (ur. 22 lipca 1989) – etiopski piłkarz grający na pozycji pomocnika. Od 2010 jest zawodnikiem klubu Saint-George SA.
Kariera klubowa.
Swoją karierę piłkarską Yared rozpoczął w klubie Adama City. W jego barwach zadebiutował w 2005 roku w pierwszej lidze etiopskiej. W 2010 roku przeszedł do Saint-George SA ze stolicy kraju, Addis Abeby. W sezonie 2010/2011 zdobył z nim Puchar Etiopii, a w sezonie 2011/2012 wywalczył mistrzostwo Etiopii.
Kariera reprezentacyjna.
W reprezentacji Etiopii Yared zadebiutował w 2007 roku. W 2013 roku został powołany do kadry na Puchar Narodów Afryki 2013.

</doc>
<doc id="2852909" url="https://pl.wikipedia.org/wiki?curid=2852909" title="Australian Open 2013 (gra pojedyncza mężczyzn)">
Australian Open 2013 (gra pojedyncza mężczyzn)

Australian Open 2013 - gra pojedyncza mężczyzn – zawody singlowe mężczyzn, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 14–27 stycznia na twardych kortach Melbourne Park w Melbourne.

</doc>
<doc id="2852914" url="https://pl.wikipedia.org/wiki?curid=2852914" title="Masters (zespół muzyczny)">
Masters (zespół muzyczny)

Masters – polski zespół wykonujący muzykę z pogranicza disco polo i dance.
Historia.
Grupa została założona w 2007 roku w Zambrowie. Liderem, założycielem i autorem większości utworów jest Paweł Jasionowski (ur. 11 października 1991). Najbardziej znane utwory zespołu to: "Żono moja", "Bella", "Mazureczka" i "Szukam dziewczyny". Poza tym Masters kojarzony jest również z takimi kompozycjami jak: "Jestem królem Disco", "Pijemy Twoje zdrowie", "Serce do koperty", "Słodka jak miód", "Schody do nieba", "Poszukaj szczęścia". 4 lipca 2014 roku podczas I Ogólnopolskiego Polo TV Hit Festiwal w Szczecinku zespół otrzymał platynową płytę za sprzedaż ponad 30 tysięcy płyt albumu "Viva Polonia".
Od 4 marca do 6 maja 2017 roku Paweł Jasionowski brał udział w siódmej edycji programu "Twoja twarz brzmi znajomo", emitowanego w telewizji Polsat. Ostatecznie zajął piąte miejsce, a za wygraną szóstego odcinka, w którym wcielił się w rolę Macy Gray, otrzymał czek w wysokości 10 tys. zł., który przekazał Fundacji Dzieciom „Zdążyć z pomocą” na rzecz Ani Kurpiewskiej.

</doc>
<doc id="2852916" url="https://pl.wikipedia.org/wiki?curid=2852916" title="Sisay Bancha">
Sisay Bancha

Sisay Bancha (ur. 24 sierpnia 1989) – etiopski piłkarz grający na pozycji bramkarza.
Kariera klubowa.
Swoją karierę piłkarską Sisay rozpoczął w klubie Ethiopian Coffee ze stolicy kraju, Addis Abeby. W jego barwach zadebiutował w 2008 roku w pierwszej lidze etiopskiej. W 2010 roku zdobył z nim Superpuchar Etiopii, a w sezonie 2010/2011 wywalczył mistrzostwo Etiopii. W 2012 roku przeszedł do innego stołecznego klubu, Dedebitu. W sezonach 2013/2014 i 2014/2015 był zawodnikiem klubu Sidama Coffee Awasa. W sezonie 2015/2016 powrócił do Dedebitu. 9 sierpnia 2017 pospisał kontrakt z klubem Arba Minch.
Kariera reprezentacyjna.
W reprezentacji Etiopii Sisay zadebiutował w 2012 roku. W 2013 roku został powołany do kadry na Puchar Narodów Afryki 2013.

</doc>
<doc id="2852922" url="https://pl.wikipedia.org/wiki?curid=2852922" title="Kałduny (województwo opolskie)">
Kałduny (województwo opolskie)



</doc>
<doc id="2852923" url="https://pl.wikipedia.org/wiki?curid=2852923" title="Gillian O’Sullivan">
Gillian O’Sullivan

Gillian O’Sullivan (ur. 21 sierpnia 1976 w Killarney) – irlandzka lekkoatletka specjalizująca się w chodzie sportowym, uczestniczka letnich igrzysk olimpijskich w Sydney (2000).

</doc>
<doc id="2852926" url="https://pl.wikipedia.org/wiki?curid=2852926" title="Dawit Estifanos">
Dawit Estifanos

Dawit Estifanos (ur. 27 lutego 1988) – piłkarz etiopski grający na pozycji pomocnika. Od 2010 jest zawodnikiem klubu Ethiopian Coffee.
Kariera klubowa.
Swoją karierę piłkarską Dawit rozpoczął w klubie Dedebit ze stolicy kraju, Addis Abeby. W jego barwach zadebiutował w 2009 roku w pierwszej lidze etiopskiej. W sezonie 2009/2010 zdobył z nim Puchar Etiopii. W 2010 roku przeszedł do innego stołecznego klubu, Ethiopian Coffee. W sezonie 2010/2011 wywalczył z nim mistrzostwo Etiopii.
Kariera reprezentacyjna.
W reprezentacji Etiopii Dawit zadebiutował w 2012 roku. W 2013 roku został powołany do kadry na Puchar Narodów Afryki 2013.

</doc>
<doc id="2852933" url="https://pl.wikipedia.org/wiki?curid=2852933" title="Sally Sowter">
Sally Sowter



</doc>
<doc id="2852935" url="https://pl.wikipedia.org/wiki?curid=2852935" title="Sally Horton">
Sally Horton



</doc>
<doc id="2852938" url="https://pl.wikipedia.org/wiki?curid=2852938" title="Siyoum Tesfaye">
Siyoum Tesfaye

Siyoum Tesfaye (ur. 27 lutego 1988) – etiopski piłkarz grający na pozycji obrońcy. Od 2011 jest zawodnikiem klubu Dedebit.
Kariera klubowa.
Swoją karierę piłkarską Siyoum rozpoczął w klubie EEPCO ze stolicy kraju, Addis Abeby. W jego barwach zadebiutował w 2009 roku w pierwszej lidze etiopskiej. W 2010 roku przeszedł do innego stołecznego klubu, Dedebitu.
Kariera reprezentacyjna.
W reprezentacji Etiopii Siyoum zadebiutował w 2011 roku. W 2013 roku został powołany do kadry na Puchar Narodów Afryki 2013.

</doc>
<doc id="2852939" url="https://pl.wikipedia.org/wiki?curid=2852939" title="Australian Open 2013 (gra podwójna mężczyzn)">
Australian Open 2013 (gra podwójna mężczyzn)

Australian Open 2013 - gra podwójna mężczyzn – zawody deblowe mężczyzn, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 16–26 stycznia na twardych kortach Melbourne Park w Melbourne.

</doc>
<doc id="2852942" url="https://pl.wikipedia.org/wiki?curid=2852942" title="Heather Dunstan">
Heather Dunstan



</doc>
<doc id="2852948" url="https://pl.wikipedia.org/wiki?curid=2852948" title="HMS E20">
HMS E20

HMS E20 – brytyjski okręt podwodny typu E. 
Historia.
HMS E20 został zbudowany w latach 1914–1915 w Vickers, Barrow-in-Furness. Okręt zwodowany 12 czerwca 1915, rozpoczął służbę w Royal Navy 30 sierpnia 1915 roku. Dowódcą jednostki został Lt. Cdr. Clyfford H. Warren.
W 1915 roku został przydzielony do "Dardanelles Flotilla" i brał udział w walkach w Cieśninie Dardanelskiej oraz na Morzu Marmara. Na 6 listopada załoga E20 miała umówione spotkanie z załogą francuskiego okrętu podwodnego „Turquoise” (Q46). 30 października „Turquoise” weszła na mieliznę i została opuszczona przez załogę. Francuski kapitan Henri Ravenel nie zniszczył dokumentów, znajdujących się na pokładzie, które dostały się w ręce niemieckie. Niemiecki okręt podwodny SM UB-14, dowodzony przez Heino von Heimburga, stacjonujący w pobliżu, oczekiwał na przybycie niczego niespodziewającego się angielskiego okrętu E20. Około godziny 17 okręty zbliżyły się do siebie i SM UB-14 wystrzelił torpedę w kierunku E20. Załoga E20 podjęła próbę manewru, było jednak już za późno i trafiony torpedą okręt zatonął. W wyniku ataku zginęło 21 osób z załogi okrętu. Ośmiu marynarzy oraz kapitan C. H. Warren, przeżyli i dostali się do niewoli.

</doc>
<doc id="2852950" url="https://pl.wikipedia.org/wiki?curid=2852950" title="Asrad Megersa">
Asrad Megersa

Asrad Megersa (ur. 20 czerwca 1987 w Addis Abebie) – piłkarz etiopski grający na pozycji pomocnika. Jest wychowankiem klubu EEPCO.
Kariera klubowa.
Swoją karierę piłkarską Asrad rozpoczął w klubie EEPCO ze stolicy kraju, Addis Abeby. W jego barwach zadebiutował w 2008 roku w pierwszej lidze etiopskiej.
Kariera reprezentacyjna.
W reprezentacji Etiopii Asrad zadebiutował w 2011 roku. W 2013 roku został powołany do kadry na Puchar Narodów Afryki 2013.

</doc>
<doc id="2852951" url="https://pl.wikipedia.org/wiki?curid=2852951" title="Mwambutsa IV">
Mwambutsa IV

Mwambutsa IV Bangiricenge (ur. 1912 w Nyabitogi, zm. 1 maja 1977 w Genewie) – władca ("mwami") Burundi w latach 1915–1966.
Życiorys.
Okres kolonialny.
Był młodszym synem władcy królestwa Burundi ("mwamiego"), Mutagi IV Mbikije, oraz jego drugiej żony, księżniczki Ngenzahago. Podobnie jak jego rodzice był członkiem "ganwa", oligarchicznej warstwy, która z czasem wykształciła się w osobną grupę etniczną i stała na samym szczycie społecznej hierarchii w Burundi. Wywodził się z klanu Bezi („synowie Mweziego”), którego przedstawiciele zasiadali na tronie królestwa Burundi od lat pięćdziesiątych XIX wieku. 
Na mocy sukcesji objął tron po śmierci swojego ojca (30 listopada 1915). Został koronowany w Muramvya 16 grudnia 1915. Ze względu na młody wiek Mwambutsy rządy w jego imieniu sprawowała jednak regentka Nidi Ririkumutima. Pełnię władzy monarszej uzyskał dopiero po osiągnięciu pełnoletniości (28 sierpnia 1929).
Burundi było w tym okresie kolonią belgijską, więc Mwambutsa przez długi czas miał ograniczony wpływ na sprawy państwa. Był traktowany z dużą niechęcią przez belgijską administrację kolonialną, która oskarżała go o, między innymi, rozwiązły tryb życia. W 1953 roku belgijski rezydent Robert Schmidt zaproponował nawet detronizację Mwambutsy i osadzenie na tronie księcia Pierre’a Baranyanki z klanu Batare – długoletniego rywala Mwambutsy, a zarazem najwierniejszego sojusznika Belgii w Burundi. Projekt ten nie uzyskał jednak poparcia ministerstwa do spraw kolonii, a sam Schmidt został wkrótce zdymisjonowany.
Najstarszy syn Mwambutsy, książę Louis Rwagasore, założył w 1957 roku Partię Jedności i Postępu Narodowego Burundi ("Parti de l’Union et du Progrès National" – UPRONA), która stała się wkrótce najsilniejszym ruchem niepodległościowym w Burundi, a we wrześniu 1961 odniosła zdecydowane zwycięstwo w wyborach do Zgromadzenia Ustawodawczego.
Niepodległe Burundi.
1 lipca 1962 Burundi rozpoczęło niepodległy byt jako monarchia konstytucyjna. Od samego początku kraj trapiła polityczna niestabilność, narastały również antagonizmy etniczne. Śmierć księcia Rwagasore, zabitego w zamachu tuż po zwycięskich wyborach, pozbawiła Burundi charyzmatycznego przywódcy oraz spowodowała rozpad UPRONA i paraliż prac rządu. W tej sytuacji monarchia na czele z "mwamim" Mwambutsą stała się wkrótce kluczowym czynnikiem w życiu politycznym kraju. W połowie 1963 roku "mwami" przejął szereg uprawnień należących dotąd do premiera i rady ministrów. Starał się balansować pomiędzy stronnictwami reprezentującymi największe grupy etniczne – tj. między stanowiącymi większość Hutu a zajmującą tradycyjnie wyższą pozycję społeczną mniejszością Tutsi. Jednocześnie powierzył szereg kluczowych stanowisk rządowych członkom swojego macierzystego klanu Bezi.
Na początku stycznia 1965 Mwambutsa zaniepokojony prochińską polityką rządu wycofał swoje poparcie dla wywodzącego się z Tutsi premiera Albina Nyamoyi. Nowym szefem rządu został mianowany Pierre Ngendandumwe – polityk UPRONA, z pochodzenia Hutu. Kilka dni po objęciu urzędu Ngendandumwe został jednak zamordowany przez uchodźcę Tutsi z sąsiedniej Rwandy. Mwambutsa podjął wówczas decyzję o rozpisaniu wyborów parlamentarnych. Odbyły się one w maju 1965 i przyniosły zwycięstwo kandydatom Hutu. Ku zaskoczeniu i rozgoryczeniu Hutu monarcha powierzył jednak stanowisko premiera swojemu zaufanemu doradcy, Léopoldowi Biha ("ganwa"). Przeprowadził jednocześnie godzącą w interesy Hutu reformę samorządową. 
19 października 1965 grupa oficerów Hutu podjęła próbę zamachu stanu. Tego dnia puczyści ciężko zranili premiera Bihę oraz zaatakowali pałac monarchy. Mwambutsa został co prawda ocalony przez oddziały wierne rządowi, lecz w obawie o swoje życie natychmiast uciekł na terytorium sąsiedniego Konga, skąd udał się następnie do Szwajcarii. W Burundi uformował się tymczasem rząd kontrolowany przez armię i zdominowany przez Tutsi.
Przebywający na emigracji Mwambutsa zorientował się szybko, iż pozostając za granicą nie odzyska wpływu na sprawy państwa. 24 marca 1966 monarszym dekretem wyznaczył regentem swojego młodszego syna, Charlesa Ndizeye, nadając mu jednocześnie specjalne uprawnienia, obejmujące m.in. koordynację i kontrolę prac rządu. 8 lipca 1966 Ndizeye z poparciem armii i biurokracji przejął pełnię władzy w państwie, wstępując na tron jako Ntare V. 
Przez resztę życia Mwambutsa przebywał na emigracji, głównie w Szwajcarii. Zmarł 1 maja 1977 w Genewie.
Rodzina.
Miał czworo dzieci z dwóch związków małżeńskich:

</doc>
<doc id="2852952" url="https://pl.wikipedia.org/wiki?curid=2852952" title="Nevena Deleva">
Nevena Deleva



</doc>
<doc id="2852954" url="https://pl.wikipedia.org/wiki?curid=2852954" title="Australian Open 2013 (gra podwójna kobiet)">
Australian Open 2013 (gra podwójna kobiet)

Australian Open 2013 - gra podwójna kobiet – zawody deblowe kobiet, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 16–25 stycznia na twardych kortach Melbourne Park w Melbourne.

</doc>
<doc id="2852955" url="https://pl.wikipedia.org/wiki?curid=2852955" title="Białko p53">
Białko p53



</doc>
<doc id="2852960" url="https://pl.wikipedia.org/wiki?curid=2852960" title="Nicola Gardener">
Nicola Gardener



</doc>
<doc id="2852963" url="https://pl.wikipedia.org/wiki?curid=2852963" title="Wélton">
Wélton

Wélton, właśc. Wélton Araújo Melo (ur. 17 kwietnia 1975 w Cambuci) – brazylijski piłkarz występujący na pozycji napastnika.
Kariera klubowa.
Karierę piłkarską Wélton rozpoczął w klubie Fluminense FC w 1994 roku. We Fluminense 17 sierpnia 1994 w przegranym 0-1 meczu z União São João Araras Ferreira zadebiutował w lidze brazylijskiej. W 1995 występował w lokalnym rywalu – CR Flamengo. We Flamengo 9 grudnia 1995 w zremisowanym 2-2 meczu z União São João Araras Ferreira wystąpił po raz ostatni w lidze. Ogółem w latach 1994–1997 rozegrał w lidze brazylijskiej 20 spotkań, w których strzelił 3 bramki. W 1996 wyjechał do USA, gdzie został zawodnikiem New England Revolution. W latach 1997–1999 był zawodnikiem Los Angeles Galaxy. W 1996 i 1998 wystąpił w "MLS All-Star Game". W latach 1999–2000 był zawodnikiem Miami Fusion. Ogółem w latach 1996–2000 Wélton rozegrał w Major League Soccer 144 spotkania, w których 43 bramek. W 2001 był zawodnikiem występującego w A-League Pittsburgh Riverhounds. W 2002 powrócił do ojczyzny, gdzie został zawodnikiem Parany Kurytyba. W 2003 występował w Norwegii w drugoligowym Fredrikstad FK. W 2004 powrócił do USA, gdzie rok później zakończył karierę w występującym w USL First Division Seattle Sounders.
Kariera reprezentacyjna.
Wélton występował w olimpijskiej reprezentacji Brazylii. W 1995 roku uczestniczył w Igrzyskach Panamerykańskich w Mar del Plata na których Brazylia odpadła w ćwierćfinale. Na turnieju Wélton wystąpił w meczu z Bermudami.

</doc>
<doc id="2852965" url="https://pl.wikipedia.org/wiki?curid=2852965" title="Pierre Nord Alexis">
Pierre Nord Alexis

Pierre Nord Alexis (ur. w 1820, zm. 1 maja 1910) – generał armii haitańskiej i polityk.
Był synem Norda Alexisa, wysokiego rangą oficera armii Henriego Christophe'a, oraz nieślubnej córki Christophe'a. W latach 1874–1878 przebywał na wygnaniu. Sprawował urzędy: ministra spraw wewnętrznych (od 23 sierpnia do 29 października 1889), ministra marynarki i wojny oraz był członkiem tymczasowego rządu Haiti (od 20 maja 1902 do 21 grudnia 1902). W 1902 objął stanowisko prezydenta, jednak po sześciu latach dyktatorskich rządów został obalony przez François Antoine'a Simona i zmuszony do ucieczki.

</doc>
<doc id="2852972" url="https://pl.wikipedia.org/wiki?curid=2852972" title="Kąt (powiat kędzierzyńsko-kozielski)">
Kąt (powiat kędzierzyńsko-kozielski)

Kąt – przysiółek wsi Bierawa w Polsce, położony w województwie opolskim, w powiecie kędzierzyńsko-kozielskim, w gminie Bierawa.
W latach 1975–1998 przysiółek administracyjnie należał i nadal należy do województwa opolskiego.

</doc>
<doc id="2852974" url="https://pl.wikipedia.org/wiki?curid=2852974" title="Samuel Maharero">
Samuel Maharero

Samuel Maharero (ur. 1856, zm. 14 marca 1923) był wodzem plemiennym z Afryki Południowo-Zachodniej.
W 1890 został (po śmierci swego ojca – Maharero) wodzem zwierzchnim plemienia Herero. W 1904 stanął na czele buntu skierowanego przeciwko Niemcom, został jednak przez nich pokonany i w 1904 przestał być wodzem. Osiedlił się w Botswanie.

</doc>
<doc id="2852975" url="https://pl.wikipedia.org/wiki?curid=2852975" title="Yussuf Saleh">
Yussuf Saleh

Yussuf Saleh (ur. 22 marca 1984 w Solnie) – etiopski piłkarz grający na pozycji pomocnika. Od 2010 jest zawodnikiem klubu Syrianska FC.
Kariera klubowa.
Swoją karierę piłkarską Yussuf rozpoczął w klubie Råsunda IS. Zadebiutował w nim w 2003. W 2004 został zawodnikiem AIK Fotboll, jednak nie zadebiutował w nim w pierwszej lidze szwedzkiej. W 2005 występował w Interze Orhoy, a w pierwszej połowie 2006 – w Hässelby SK. Z kolei w latach 2006-2008 był zawodnikiem klubu Vasalunds IF.
W połowie 2008 roku Saleh wrócił do AIK Fotboll. Swój debiut w nim zaliczył 10 sierpnia 2008 w przegranym 0:2 domowym meczu z Elfsborgiem. W 2009 wywalczył z AIK mistrzostwo Szwecji oraz zdobył Puchar Szwecji.
W 2010 Saleh przeszedł z AIK do drugoligowego zespołu, Syrianska FC. Na koniec roku awansował z Syrianską do pierwszej ligi Szwecji.
Kariera reprezentacyjna.
W reprezentacji Etiopii Yussuf zadebiutował w 2012. W 2013 został powołany do kadry na Puchar Narodów Afryki 2013.

</doc>
<doc id="2852976" url="https://pl.wikipedia.org/wiki?curid=2852976" title="Klichów">
Klichów

Klichów – przysiółek wsi Bierawa w Polsce, położony w województwie opolskim, w powiecie kędzierzyńsko-kozielskim, w gminie Bierawa.
W latach 1975–1998 przysiółek administracyjnie należał i nadal należy do województwa opolskiego.

</doc>
<doc id="2852979" url="https://pl.wikipedia.org/wiki?curid=2852979" title="Utrata (powiat kędzierzyńsko-kozielski)">
Utrata (powiat kędzierzyńsko-kozielski)

Utrata – przysiółek wsi Bierawa w Polsce, położony w województwie opolskim, w powiecie kędzierzyńsko-kozielskim, w gminie Bierawa. W latach 1975–1998 przysiółek administracyjnie należał i nadal należy do województwa opolskiego.

</doc>
<doc id="2852988" url="https://pl.wikipedia.org/wiki?curid=2852988" title="Grobla (Dziergowice)">
Grobla (Dziergowice)

Grobla - przysiółek wsi Dziergowice w Polsce, położony w województwie opolskim, w powiecie kędzierzyńsko-kozielskim, w gminie Bierawa.
W latach 1975–1998 przysiółek administracyjnie należał i nadal należy do województwa opolskiego.

</doc>
<doc id="2852991" url="https://pl.wikipedia.org/wiki?curid=2852991" title="Księża Łąka">
Księża Łąka

Księża Łąka - przysiółek wsi Dziergowice w Polsce, położony w województwie opolskim, w powiecie kędzierzyńsko-kozielskim, w gminie Bierawa.
W latach 1975–1998 przysiółek administracyjnie należał i nadal należy do województwa opolskiego.
Nazwa.
Nazwa miejscowości wywodzi się od polskiej nazwy "Księża łąka" oznaczającą łąkę należącą do księcia. Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu jako najstarszą nazwę wymienia "Xsiezaląka" podając jej znaczenie "Herzogswiese" czyli w języku polskim "Łąka księcia". Nazwa przysiółka została później fonetycznie zgermanizowana na "Xsiensalonka" i utraciła swoje pierwotne znaczenie.

</doc>
<doc id="2852997" url="https://pl.wikipedia.org/wiki?curid=2852997" title="Diecezja Chalatenango">
Diecezja Chalatenango

Diecezja Chalatenango (łac. "Dioecesis Chalatenangensis") – diecezja Kościoła rzymskokatolickiego w Salwadorze. Należy do metropolii San Salvador. Została erygowana 30 grudnia 1987.

</doc>
<doc id="2852998" url="https://pl.wikipedia.org/wiki?curid=2852998" title="Korzonek (Ortowice)">
Korzonek (Ortowice)

Korzonek – dawny przysiółek wsi Ortowice w Polsce w województwie opolskim, w powiecie kędzierzyńsko-kozielskim, w gminie Bierawa. Miejscowość zniesiona 1 stycznia 2017.

</doc>
<doc id="2853000" url="https://pl.wikipedia.org/wiki?curid=2853000" title="Agencja Robotnicza">
Agencja Robotnicza

Agencja Robotnicza – założona w 1948 roku, polska agencja prasowa. Powstanie Agencji Robotniczej związane było z połączeniem Robotniczej Agencji Prasowej Polskiej Partii Robotniczej i Socjalistycznej Agencji Prasowej Polskiej Partii Socjalistycznej. W 1967 roku w skład AR weszła założona w 1944 roku Agencja Publicystyczno-Informacyjna. Agencja Robotnicza podporządkowana była Robotniczej Spółdzielni Wydawniczej „Prasa”. 

</doc>
<doc id="2853002" url="https://pl.wikipedia.org/wiki?curid=2853002" title="Agencja Publicystyczno-Informacyjna">
Agencja Publicystyczno-Informacyjna



</doc>
<doc id="2853007" url="https://pl.wikipedia.org/wiki?curid=2853007" title="Stępnica (Ortowice)">
Stępnica (Ortowice)

Stępnica – przysiółek wsi Ortowice w Polsce, położony w województwie opolskim, w powiecie kędzierzyńsko-kozielskim, w gminie Bierawa. 
W latach 1975–1998 przysiółek administracyjnie należał i nadal należy do województwa opolskiego.
Niektóre instytucje używają również zwyczajowej nazwy "Stampnica", np. miejscowe leśnictwo używa tej nazwy zarówno w odniesieniu do miejscowej leśniczówki, jak i regionu ("leśnictwo Stampnica" w Nadleśnictwie Kędzierzyn).

</doc>
<doc id="2853014" url="https://pl.wikipedia.org/wiki?curid=2853014" title="Diecezja San Vicente">
Diecezja San Vicente

Diecezja San Vicente (łac. "Dioecesis Sancti Vincentii") – diecezja Kościoła rzymskokatolickiego w Salwadorze. Należy do metropolii San Salvador. Została erygowana 18 grudnia 1943.

</doc>
<doc id="2853020" url="https://pl.wikipedia.org/wiki?curid=2853020" title="Diecezja Santa Ana">
Diecezja Santa Ana

Diecezja Santa Ana (łac. "Dioecesis Sanctae Annae") – diecezja Kościoła rzymskokatolickiego w Salwadorze. Należy do metropolii San Salvador. Została erygowana 11 lutego 1913 roku.

</doc>
<doc id="2853023" url="https://pl.wikipedia.org/wiki?curid=2853023" title="Akademicki Związek Walki Młodych „Życie”">
Akademicki Związek Walki Młodych „Życie”

Akademicki Związek Walki Młodych „Życie” – organizacja akademicka założona w 1945 roku, stanowiąca część Związku Walki Młodych, organizacji młodzieżowej Polskiej Partii Robotniczej. Jej celem było uzyskanie poparcia dla PPR wśród studentów oraz realizacja polityki partii. Organizacja organizowała min. kursy dla robotników i chłopów chcących rozpocząć studia. W lipcu 1948 roku połączyła się ze Związkiem Niezależnej Młodzieży Socjalistycznej, ludową organizacją studencką ZMW RP „Wici” tworząc Związek Akademickiej Młodzieży Polskiej.

</doc>
<doc id="2853026" url="https://pl.wikipedia.org/wiki?curid=2853026" title="Diecezja Santiago de María">
Diecezja Santiago de María

Diecezja Santiago de María (łac. "Dioecesis Sancti Iacobi de Maria") – diecezja Kościoła rzymskokatolickiego w Salwadorze. Należy do metropolii San Salvador. Została erygowana 2 grudnia 1954 roku.

</doc>
<doc id="2853028" url="https://pl.wikipedia.org/wiki?curid=2853028" title="Leonard Tietianiec">
Leonard Tietianiec

Leonard Tietianiec (ur. 26 stycznia 1932, zm. 29 czerwca 1987) – polski siatkarz, mistrz i reprezentant Polski, brązowy medalista Letniej Uniwersjady (1959), następnie trener.
Był m.in. zawodnikiem AZS AWF Warszawa, w którego barwach sięgnął po mistrzostwo Polski w 1955, 1956 i 1957
W latach 1957–1962 wystąpił 111 razy w reprezentacji Polski. Debiutował 10 marca 1957 w towarzyskim spotkaniu z Francją. Wystąpił m.in. na mistrzostwach Europy w 1958 (6. miejsce), Letniej Uniwersjadzie w 1959 (3. miejsce), oraz mistrzostwach świata w 1960 (4. miejsce) i 1962 (6. miejsce). Ostatni raz w biało-czerwonych barwach zagrał 26 października 1962 w meczu mistrzostw świata z ZSRR.
Po zakończeniu kariery sportowej pracował m.in. jako trener. Z reprezentacją Polski juniorów zdobył brązowy medal mistrzostw Europy w 1975 i czwarte miejsce w 1977. Trenował zespoły łódzkie, a w latach 80. niemiecki TH Hanau.
Jego syn Maciej był, a wnuk Leonard jest siatkarzem.

</doc>
<doc id="2853029" url="https://pl.wikipedia.org/wiki?curid=2853029" title="Fuad Ibrahim">
Fuad Ibrahim

Abdusalam Abas "Fuad" Ibrahim (ur. 15 sierpnia 1991 w Dire Daua) – piłkarz etiopski grający na pozycji napastnika. Posiada również obywatelstwo Stanów Zjednoczonych.
Kariera klubowa.
Swoją karierę piłkarską Ibrahim rozpoczynał w szkołach sportowych IMG Soccer Academy i Edison Academy. W 2007 roku został wybrany w drafcie do Major League Soccer przez drużynę FC Dallas. Stał się tym samym drugim najmłodszym piłkarzem w MLS po Freddym Adu. Nie zadebiutował w jednak w zespole z Dallas. W 2008 roku odszedł do Toronto FC. W Major League Soccer zadebiutował 12 lipca 2008 roku w przegranym 1:2 wyjazdowym meczu z Chicago Fire i w debiucie zdobył gola. W zespole Toronto grał do 2010 roku.
W 2011 roku Ibrahim brał udział w programie MLS Graduation Adidas i nie występował w żadnym klubie. W 2012 roku został zawodnikiem klubu Minnesota Stars, grającego w North American Soccer League. Zadebiutował w nim 1 lipca 2012 w przegranym 0:2 wyjazdowym meczu z Tampa Bay Rowdies.
Kariera reprezentacyjna.
W latach 2006-2007 Ibrahim grał w reprezentacji Stanów Zjednoczonych U-17. W 2007 roku wystąpił z nią na Mistrzostwach Świata U-17 w Korei Południowej. Natomiast w latach 2008-2010 występował w reprezentacji Stanów Zjednoczonych U-20.
W reprezentacji Etiopii Ibrahim zadebiutował w 2012 roku. W 2013 roku został powołany do kadry na Puchar Narodów Afryki 2013.

</doc>
<doc id="2853030" url="https://pl.wikipedia.org/wiki?curid=2853030" title="Diecezja Sonsonate">
Diecezja Sonsonate

Diecezja Sonsonate (łac. "Dioecesis Sonsonatensis") – diecezja Kościoła rzymskokatolickiego w Salwadorze. Należy do metropolii San Salvador. Została erygowana 31 maja 1986 roku.

</doc>
<doc id="2853032" url="https://pl.wikipedia.org/wiki?curid=2853032" title="Alexandre Martin">
Alexandre Martin

Alexandre Martin (ur. 1815, zm. 1895) – francuski robotnik (z zawodu mechanik), działacz socjalistyczny, zwany potocznie "robotnikiem Albertem", politycznie powiązany z Louisem Blanquiem. Brał udział w rewolucji w 1830 roku i powstaniu lyońskim w 1834. W 1848 roku członek Rządu Tymczasowego oraz wiceprzewodniczący Komisji Luksemburskiej. Za swoją działalność skazany dożywotnie więzienie, z więzienia zwolniony w 1859 roku, na skutek amnestii. W 1870 roku zasiadał w Komisji Barykad.

</doc>
<doc id="2853034" url="https://pl.wikipedia.org/wiki?curid=2853034" title="Robotnik Albert">
Robotnik Albert



</doc>
<doc id="2853036" url="https://pl.wikipedia.org/wiki?curid=2853036" title="Diecezja Zacatecoluca">
Diecezja Zacatecoluca

Diecezja Zacatecoluca (łac. "Dioecesis Zacatecolucana") – diecezja Kościoła rzymskokatolickiego w Salwadorze. Należy do metropolii San Salvador. Została erygowana 5 maja 1987 roku.

</doc>
<doc id="2853044" url="https://pl.wikipedia.org/wiki?curid=2853044" title="Noctivagus">
Noctivagus

Noctivagus – portugalska grupa grająca muzykę, którą klasyfikuje się jako połączenie Post punk i Rock gotycki. Nazwa zespołu została zaczerpnięta z łaciny.

</doc>
<doc id="2853045" url="https://pl.wikipedia.org/wiki?curid=2853045" title="Polacy we francuskim ruchu oporu">
Polacy we francuskim ruchu oporu

 
Polacy we francuskim ruchu oporu – organizacja i walki polskich oddziałów partyzanckich we Francji w czasie II wojny światowej.
We francuskim ruchu oporu działało w czasie II wojny światowej około 40 tysięcy Polaków. Polonia we Francji w latach II wojny światowej liczyła około 500 tysięcy osób, w tym: 
W wyniku działań zbrojnych i represji zginęło około 5 tysięcy Polaków.
Polacy w podstawowej swej masie należeli do organizacji konspiracyjnych i ruchu partyzanckiego związanego z formacjami lewicowymi, tworzonych w ramach Frontu Narodowego (około 35 tysięcy), pod ogólnym kierownictwem reaktywowanej Komisji Centralnej Robotników Imigrantów (Commission Centrale de la Main d’Oeuvre Immigree – MOI). Były to organizacje: 
Wojskowymi organami tych organizacji były 23 oddziały polskie Wolnych Strzelców i Partyzantów – Imigranckiej Siły Roboczej (FTP-MOI). Polacy brali także udział we francuskich i mieszanych formacjach w większości włosko-hiszpańskich. Organizacje te podlegały Krajowej Radzie Ruchu Oporu (CNR). Polityczne zwierzchnictwo sprawował od kwietnia 1944 Polski Komitet Wyzwolenia Narodowego we Francji. Najsilniejszymi organizacjami podziemnymi we Francji były (będące częścią Résistance): Polska Organizacja Walki o Niepodległość (POWN) licząca około 15 tysięcy członków oraz Polski Komitet Wyzwolenia Narodowego we Francji powstały w lutym 1944, którego oddziałem zbrojnym była Polska Milicja Patriotyczna, a później 19 i 29 Zgrupowania Piechoty Polskiej.
System organizacyjny oparty był na trzystrefowej strukturze konspiracji francuskiej na tak zwanych „trójkach kierowniczych” – centralnych i terenowych. Działalność francuskich i polskich organizacji konspiracyjnych miała początkowo charakter cywilny (rozpowszechnianie ulotek, tajnej prasy, sabotaż, strajki), potem wojskowy (akcje dywersyjne, partyzantka). Istniały dowództwa Strefy Południowej z siedzibą w Lyonie-Saint-Étienne, Strefy Północnej i Strefy Zakazanej w Paryżu. Strefy dzieliły się na nadokręgi, okręgi i sektory. Organizacja wojskowa wzorowana była na armii francuskiej. Stopnie wojskowe wprowadzono w marcu 1944 po utworzeniu Francuskich Sił Wewnętrznych (FFI).
Od lata 1940 do połowy 1941 powszechną formą walki z niemieckim okupantem były strajki górników; wśród ofiar poległych w zbrojnych starciach z okupantem znajdowało się wielu Polaków. Polscy górnicy odegrali poważną rolę w zorganizowaniu wiosną 1941 głośnego na całą Europę strajku w Północnym Okręgu Przemysłowym (Pas-de-Calais i Nord). Od października 1940 Polacy należeli do pierwszych zbrojnych organizacji francuskiego ruchu oporu zwanych Organizacją Specjalną Walki (Organisation Speciale de Combat – OS) i Batalionów Młodzieży (Bataillons de la Jeunesse – BJ), utworzonych przez francuską Partię Komunistyczną (PC) dla samoobrony przed terrorem w okręgach robotniczej strefy okupowanej. Po wybuchu wojny niemiecko-sowieckiej PC powołała do życia podziemną organizację zbrojną Wolni Strzelcy i Partyzanci (FTP/FTPF). W FTP był znaczny udział Polaków; rozproszeni w oddziałach francuskich, tworzyli polskie oddziały partyzanckie „Konspiracja Polska” w ramach FTP-MOI tworząc 5 własnych okręgów w strefie okupowanej i 9 okręgów w strefie wolnej. W 1941–42 polscy lewicowcy i działacze związkowi utworzyli Organizację Pomocy Ojczyźnie. Jesienią 1943 w obu strefach Francji powstał Związek Młodzieży Polskiej „Grunwald”, liczący wkrótce ponad 1000 członków, w grudniu Związek Kobiet Polskich im. Marii Konopnickiej, który objął kilka tysięcy członkiń. W ramach FTP-MOI Polacy współpracowali z przedstawicielami wielu narodów. Latem 1943 wzięli udział między innymi w rozbiciu kilku obozów jeńców sowieckich w północnej Francji i uwolnieniu około 1000 osób. Polacy walczyli w międzynarodowych jednostkach partyzanckich, między innymi w batalionie „Stalingrad” dowodzonym przez Polaka B. Maślankiewicza, w zgrupowaniu B. Tajchmana „Łaskawca” w departamencie Aveyron, w oddziale Ormianina Missaka Manukiana w Paryżu, w oddziale kapitana L. Bernare’a. Wielu Polaków znajdowało się wśród francuskich „maquis”.
W 1943 rozpoczęto szeroko zakrojone akcje oddziałów partyzanckich. Na przełomie 1943–44 polski lewicowy nurt francuskiego ruchu oporu stanowił dużą siłę polityczną i bojową. Polacy uczestniczyli w walkach partyzanckich, w północnej i wschodniej Francji, w Masywie Centralnym, u podnóża Alp, w Pirenejach, między Narboną a Marsylią, w Paryżu, Lyonie, Saint-Étienne, Tuluzie, Lille, wyzwolili miejscowość Autun. Na terytorium Francji działały w różnych okresach oddziały FTP-MOI, między innymi pod dowództwem Mieczysława Bargiela, Romana Piotrowskiego, Franciszka Żmudy, Antoniego Chrosta, J. Szumlańskiego, T. Domżała, J. Szymczaka.
Z organizacji i instytucji, pozostałych po ewakuacji polskich władz z Francji do Wielkiej Brytanii, rozwinął się nurt związany z polskim rządem emigracyjnym oraz ośrodkami alianckimi w Londynie. Ruch ten działał na zasadzie eksterytorialnej i miał ograniczony dostęp do polskich środowisk robotniczych we Francji. Zorganizowany w południowej Francji, dopiero później rozszerzył swą działalność na północną Francję. Nurt ten reprezentowały przede wszystkim organizacje: Wojsko Polskie we Francji (WP) i Organizacja Wojskowa (OW), założona w 1940 przez generała Juliusza Kleeberga. WP prowadziło działalność konspiracyjną w zamkniętym środowisku byłych żołnierzy jednostek polskich we Francji, których nie zdołano ewakuować w czerwcu 1940 do Wielkiej Brytanii (17 kompanii pracy i kilka schronisk). W 1942 OW została przemianowana na Polską Organizację Niepodległościową (PON), występującą pod kryptonimem „Monika”. Latem 1943 powstał wojskowy pion tej organizacji – PON „Monika W” z pułkownikiem Antonim Zdrojewskim „Danielem” na czele. Wiosną 1944 pionowi temu podporządkowano WP we Francji. W rezultacie została utworzona Polska Organizacja Walki o Niepodległość (POWN „Monika”, około 3–4 tysięcy); była to organizacja cywilno-wojskowa, obejmująca głównie południową Francję i niektóre departamenty północnej, zwłaszcza Nord i Pas-de-Calais. Głównym jej zadaniem było przygotowanie akcji dywersyjnych w momencie lądowania aliantów we Francji. Latem 1944 organizacje rządu londyńskiego wystawiły 17 oddziałów zbrojnych, które brały udział w walkach zbrojnych w Sabaudii, Ardèche, Cantal, Paryżu, zagłębiu Nord-Pas-de-Calais.
Oprócz tych dwóch podstawowych nurtów partyzanckich działało we Francji kilka polskich lub polsko-francuskich „siatek” o charakterze wywiadowczo-dywersyjnym. W 1941 powstała rządowa polsko-brytyjska siatka „Nurmi”. Celem jej była głównie działalność wywiadowcza, organizowanie punktów zrzutów. Specjalny rodzaj działalności prowadziła siatka znana jako „Visigoths-Lorraine” (V-L), inaczej Szarzy Ludzie (około 300–400 osób), następnie zwana Visigoths-Lorraine-Benedictine. Jej organizatorem był podporucznik A. Wyssogotta-Zakrzewski (mianowany pośmiertnie podpułkownikiem armii francuskiej). Zajmowała się ona głównie przerzutem ludzi poza granice Francji. Przerzuciła około 4800 osób, w tym około 400 zestrzelonych lotników alianckich. W zakresie sabotażu i dywersji siatka V-L współdziałała z sowieckimi grupami wywiadowczo-dywersyjnymi. Duże usługi aliantom oddała polsko-francuska siatka wywiadowcza „F2” (około 2,5 tysiąca) będąca siatką wywiadowczą Oddziału II Sztabu Głównego Polskich Sił Zbrojnych na Zachodzie, która informowała o ruchach wojsk niemiecko-włoskich. Polacy należeli również do ugrupowań i siatek działających na rzecz różnych ośrodków dyspozycyjnych w Londynie i Afryce Północnej, a także do innych organizacji francuskiego ruchu oporu, między innymi do „Combat”, „Libération” i „Français”.
Wiosną 1944 formacje partyzanckie obu polskich nurtów ruchu oporu weszły w skład Francuskich Sił Wewnętrznych (Forces Francaises de F’Interieur – FFI), powołanych przez Krajową Radę Ruchu Oporu (Conseil National de la Resistance – CNR). Polskie organizacje konspiracyjne i oddziały partyzanckie utrzymały swój narodowy i organizacyjny charakter, strukturę oraz samodzielność organizacyjną i nazwy. Grupy i oddziały partyzanckie występowały jako FTP-FFI; ich reprezentacją polityczną był Polski Komitet Wyzwolenia Narodowego we Francji oraz sieć komitetów terenowych.
Wylądowanie wojsk alianckich w Normandii 6 czerwca 1944 oraz wybuch ogólnonarodowego powstania, zwłaszcza powstania w Paryżu, wpłynęły na wzrost aktywności bojowej Polaków w ruchu oporu. Ugrupowania lewicowe utworzyły 8 czerwca 1944 Polską Milicję Patriotyczną; siły jej osiągnęły około 10 tysięcy osób. W drugiej połowie 1944 we francuskim ruchu oporu uczestniczyło około 36 tysięcy Polaków, z tego około 20 tysięcy w szeregach FTP-FFI (FTP-MOI) oraz w Polskiej Milicji Patriotycznej i około 15 tysięcy w jednostkach POWN-FFI.
Na terenie Francji poniosło śmierć około 5 tysięcy Polaków, zakładników i uczestników ruchu oporu. Wielu Polaków zostało aresztowanych i deportowanych do obozów koncentracyjnych. Z kilkunastu polskich oddziałów FTP-FFI utworzono na przełomie 1944/45 dwa zgrupowania Piechoty Polskiej przy 1 Armii Francuskiej, liczące ogółem ponad 2 tysiące żołnierzy.
Walki Polaków we francuskim ruchu oporu zostały upamiętnione na jednej z tablic na Grobie Nieznanego Żołnierza w Warszawie napisem: „POLSKIE ODDZIAŁY PARTYZANCKIE FRANCUSKIEGO RUCHU OPORU”.

</doc>
<doc id="2853048" url="https://pl.wikipedia.org/wiki?curid=2853048" title="Cerkiew św. Symeona Słupnika w Brańsku">
Cerkiew św. Symeona Słupnika w Brańsku

Cerkiew pod wezwaniem św. Symeona Słupnika – prawosławna cerkiew filialna w Brańsku. Należy do parafii Świętych Apostołów Piotra i Pawła w Maleszach, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Cerkiew znajduje się przy ulicy Tadeusza Kościuszki 2.
Świątynia murowana, wzniesiona w latach 1997–2005, konsekrowana 18 września 2005. Zbudowana w sąsiedztwie drewnianej cerkwi (mieszczącej się w budynku z końca XIX w.), rozebranej w 2011.

</doc>
<doc id="2853053" url="https://pl.wikipedia.org/wiki?curid=2853053" title="ATP Tour 2006">
ATP Tour 2006



</doc>
<doc id="2853054" url="https://pl.wikipedia.org/wiki?curid=2853054" title="Ordynariat Polowy Salwadoru">
Ordynariat Polowy Salwadoru

Ordynariat Polowy Salwadoru – ordynariat polowy Kościoła rzymskokatolickiego w Salwadorze. Nie należy do metropolii San Salvador, lecz jest podległy bezpośrednio Rzymowi. Został erygowany 25 marca 1968 roku.

</doc>
<doc id="2853059" url="https://pl.wikipedia.org/wiki?curid=2853059" title="ATP Tour 2010">
ATP Tour 2010



</doc>
<doc id="2853061" url="https://pl.wikipedia.org/wiki?curid=2853061" title="ATP Tour 2011">
ATP Tour 2011



</doc>
<doc id="2853065" url="https://pl.wikipedia.org/wiki?curid=2853065" title="ATP Tour 2012">
ATP Tour 2012



</doc>
<doc id="2853068" url="https://pl.wikipedia.org/wiki?curid=2853068" title="ATP Tour 2013">
ATP Tour 2013



</doc>
<doc id="2853070" url="https://pl.wikipedia.org/wiki?curid=2853070" title="Diecezja San Miguel (Salwador)">
Diecezja San Miguel (Salwador)

Diecezja San Miguel (łac. "Dioecesis Sancti Michaelis") – diecezja Kościoła rzymskokatolickiego w Salwadorze. Należy do metropolii San Salvador. Została erygowana 11 lutego 1913 roku.

</doc>
<doc id="2853072" url="https://pl.wikipedia.org/wiki?curid=2853072" title="ATP Tour 2009">
ATP Tour 2009



</doc>
<doc id="2853074" url="https://pl.wikipedia.org/wiki?curid=2853074" title="ATP Tour 2007">
ATP Tour 2007



</doc>
<doc id="2853078" url="https://pl.wikipedia.org/wiki?curid=2853078" title="ATP Tour 2008">
ATP Tour 2008



</doc>
<doc id="2853081" url="https://pl.wikipedia.org/wiki?curid=2853081" title="Muzeum Utracone">
Muzeum Utracone

Muzeum Utracone – muzeum wirtualne założone w 2010 w Warszawie; dokumentuje i prezentuje wybrane obiekty z listy polskich dóbr kultury zaginionych lub zagrabionych w czasie II wojny światowej na terytorium Rzeczypospolitej Polskiej (w granicach po 1945).

</doc>
<doc id="2853096" url="https://pl.wikipedia.org/wiki?curid=2853096" title="Mistrzostwa Europy w Łyżwiarstwie Szybkim w Wieloboju Kobiet 1984">
Mistrzostwa Europy w Łyżwiarstwie Szybkim w Wieloboju Kobiet 1984

9. Mistrzostwa Europy w Łyżwiarstwie Szybkim w Wieloboju Kobiet odbyły się w dniach 14–15 stycznia 1984 roku na lodowisku w Ałma-Acie, na terenie ZSRR. Zawodniczki startowały na czterech dystansach: 500 m, 1500 m, 3000 m i 5000 m. Do biegu na 5000 m awansowała tylko najlepsza 16 po trzech dystansach. Mistrzynią Europy została reprezentantka NRD Gabi Schönbrunn. Ustanowiła również dwa rekordy świata: na 5000 m i w wieloboju.
Uczestnicy.
W zawodach wzięło udział 26 łyżwiarek z 10 krajów. Wszystkie zostały sklasyfikowane.

</doc>
<doc id="2853100" url="https://pl.wikipedia.org/wiki?curid=2853100" title="Modraszek artakserkses">
Modraszek artakserkses

Modraszek artakserkses ("Aricia artaxerxes") – motyl dzienny z rodziny modraszkowatych.
Wygląd.
Rozpiętość skrzydeł od 26 do 32 mm, dymorfizm płciowy słabo zaznaczony.
Siedlisko.
Suche polany i przydroża w borach sosnowych.
Biologia i rozwój.
Wykształca jedno pokolenie w roku (połowa czerwca-początek sierpnia). Rośliny żywicielskie: bodziszek krwisty oraz prawdopodobnie posłonek rozesłany. Jaja składane są pojedynczo na liściach roślin żywicielskich. Zimują w drugim lub trzecim stadium. Larwy fakultatywnie są myrmekofilne; stadium poczwarki trwa 2-3 tygodnie.
Rozmieszczenie geograficzne.
Gatunek zachodniopalearktyczny o wyspowym rozmieszczeniu w Europie. W polsce podgatunek "Aricia artaxerxes inhonora" Jach. obserwowany był jedynie na kilku stanowiskach m.in. w Puszczy Knyszyńskiej i Białowieskiej.

</doc>
<doc id="2853103" url="https://pl.wikipedia.org/wiki?curid=2853103" title="Historia aspiryny">
Historia aspiryny

Historia aspiryny, czyli kwasu acetylosalicylowego (ASA), i jej użycie w celach medycznych sięga czasów starożytnych, choć substancja ta w czystej postaci produkowana i sprzedawana jest od 1899 roku. Informacje o lekach sporządzanych z kory wierzby i innych roślin bogatych w salicylany pojawiały się już na papirusach spisywanych w czasach egipskich faraonów w II wieku p.n.e. Około roku 400 p.n.e. Hipokrates pisał o stosowaniu herbaty z roślin zawierających salicylany w celu obniżania gorączki, salicylanów używano również w medycynie Wschodu, w czasach antycznych i średniowieczu. Lecznicze właściwości ekstraktu z kory wierzby, takie jak obniżanie gorączki oraz działanie przeciwbólowe i przeciwzapalne, doceniono w połowie XVIII wieku. Lewis i Clark używali rzekomo naparu z kory wierzby w latach 1803–1806 jako remedium na gorączkę występującą u uczestników słynnej ekspedycji. Już na początku XIX wieku farmaceuci eksperymentowali i przepisywali pacjentom przeróżne środki podobne do kwasu salicylowego, składnika aktywnego zawartego w ekstrakcie z kory wierzby.
W 1853 chemik Charles Frédéric Gerhardt po raz pierwszy wytworzył kwas acetylosalicylowy poprzez wymieszanie chlorku acetylu z salicylanem sodu; w drugiej połowie XIX wieku inni chemicy ustalili strukturę chemiczną tego związku i opracowali skuteczniejszą i wydajniejszą metodę syntezy. W 1897 naukowcy z przedsiębiorstwa farmaceutyczno-chemicznego Bayer rozpoczęli badania nad kwasem acetylosalicylowym, jako mniej drażniącym zamiennikiem dla typowych leków zawierających salicylany. W 1899 lek miał już nazwę "Aspiryna" i był sprzedawany przez Bayer na całym świecie. Słowo "Aspiryna" było raczej nazwą marki stworzonej przez Bayer, aniżeli ogólną nazwą samego leku, jednakże prawa firmy Bayer do marki zostały sprzedane lub w wielu krajach utracone. Do rosnącej w pierwszej połowie XX wieku popularności aspiryny przyczyniła się jej skuteczność podczas tak zwanej hiszpanki, czyli pandemii grypy w latach 1918–1919. Opłacalność produkcji aspiryny doprowadziła do zaciekłej rywalizacji i namnażania się podobnych produktów i marek. Część zgonów zanotowanych podczas pandemii z 1918 miała prawdopodobnie związek z zatruciem aspiryną.
Popularność aspiryny spadła po opracowaniu paracetamolu w 1956 oraz ibuprofenu w 1962. W latach 60. i 70. XX wieku naukowcy tacy jak John Vane odkrywali podstawowe mechanizmy działania i efektów aspiryny. Badania kliniczne przeprowadzone od lat 60. do 80. wykazały efektywność aspiryny jako substancji przeciwzakrzepowej. Sprzedaż aspiryny ponownie wzrastała w ostatnich dekadach XX wieku i nadal utrzymuje się na wysokim poziomie; lek ten jest środkiem powszechnie stosowanym w celu zapobiegania atakom serca i udarom.
Wczesna historia salicylanów.
Leki sporządzane z wierzby i innych roślin zawierających salicylany były częścią farmakopei już w czasach Sumerów. Tekst o charakterze medycznym wyryty na kamiennej tablicy z epoki III dynastii z Ur datowanej na około 2000 rok p.n.e. wymienia wierzbę jako środek leczniczy wraz z innymi środkami pochodzenia roślinnego i zwierzęcego, jednakże nie znalazły się w nim wskazania do stosowania. Najwcześniejsza wzmianka dokładnie opisująca używanie wierzby i mirtu (kolejnej rośliny bogatej w salicylany) przy dolegliwościach, które mogły być łagodzone dzięki zawartym w nich substancjom o działaniu przeciwbólowym, przeciwgorączkowym i przeciwzapalnym, pochodzi z Papirusu Ebersa, egipskiego tekstu medycznego z połowy XVI wieku p.n.e., prawdopodobnie kopii tekstu z tablicy z Ur.
Przygotowywanie specyfików z kory wierzby było częścią "materia medica" medycyny Wschodu co najmniej od czasów greckiego medyka Hipokratesa w V wieku p.n.e. Zalecał je w celu uśmierzania bólów porodowych i obniżania gorączki. Rzymski encyklopedysta Celsus w dziele "De Medicina" z około 30 roku naszej ery sugerował używanie wyciągu z liści wierzby do leczenia czterech objawów zapalenia: zaczerwienień, gorączki, opuchnięć i bólów. Opis leczenia preparatami na bazie ekstraktu z wierzby pojawił się również w "De Materia Medica" Pedaniosa Dioskurydesa i w "Naturalis Historia" Pliniusza Starszego. W czasach Galena ekstrakt z wierzby, jako niewielką część rozrastającej się roślinnej farmakopei, powszechnie stosowano w Rzymie i świecie arabskim.
XVIII i XIX wiek.
Punkt zwrotny w historii leków na bazie salicylanów nastąpił w 1763, gdy list napisany przez angielskiego kapelana, Edwarda Stone’a, odczytano podczas zebrania Towarzystwa Królewskiego. Stone opisywał w liście niezwykłą skuteczność wyciągu z kory wierzby w leczeniu febry – choroby spowodowanej zbiorem niejasnych symptomów, między innymi nawracającej gorączki, bólu i przemęczenia, które przez długi czas kojarzono z malarią. Zainspirowany doktryną podpisów, aby poszukiwać remedium na febrę w pobliżu zbiorników niezdatnej do picia wody, która miała powodować chorobę, Stone spróbował w 1758 kory wierzby. Jej cierpki smak przypominał mu smak typowego, lecz drogiego leku na febrę, kory jezuitów. Zebrał, wysuszył i starł na proszek sporą ilość kory wierzby i przez kolejne pięć lat testował ją na wielu ludziach cierpiących na gorączki i febrę. W swym liście Stone zapewniał o sukcesach w leczeniu, opisując efekty działania wyciągu z kory wierzby jako identyczne z efektami osiąganymi dzięki drzewa chinowego, choć z nieco mniejszą siłą działania. W rzeczy samej substancją czynną zawartą w korze chinowca jest chinina, która zwalczała przyczyny wywołujące malarię, podczas gdy substancja czynna zawarta w ekstrakcie z wierzby, salicyna, uśmierzała symptomy malarii, nie leczyła jej jednak całkowicie. List Edwarda Stone’a (omyłkowo przypisywany częściej Edmundowi Stone'owi) wydrukowano w piśmie "Philosophical Transactions". Pod koniec XVIII wieku wierzba zyskała popularność jako niedrogi substytut chininy.
W XIX wieku, gdy w Europie rozwijała się młoda dziedzina chemii organicznej, naukowcy podejmowali próby izolowania i oczyszczania substancji czynnych zawartych w wielu lekach, między innymi w korze wierzby. Po nieudanych próbach włoskich chemików Brugnatellego i Fontany przeprowadzonych w 1826, Joseph Buchner uzyskał dosyć czyste kryształy czystej salicyny w 1828. Rok później Henri Leroux odkrył skuteczniejszą metodę otrzymywania niewielkich ilości salicyny. W 1830 szwajcarski farmaceuta Johann Pagenstecher odkrył substancję, która – jak sądził – była nowym środkiem przeciwbólowym, odizolowaną z popularnego remedium z wiązówki błotnej ("Spiraea ulmaria"). Jeszcze przed 1838 rokiem włoski chemik Raffaele Piria odkrył metodę otrzymywania skuteczniejszego wyciągu z kory wierzby, w postaci kwasu, który nazwał kwasem salicylowym. Niemiecki chemik Karl Jacob Lowig, który pracował nad zidentyfikowaniem ekstraktu z wiązówki, zdał sobie wkrótce sprawę z faktu, że jest to dokładnie ten sam kwas salicylowy, który odkrył Piria.
Do połowy XIX wieku użycie leków na bazie salicylanów, między innymi salicyny, kwasu salicylowego i salicylanu sodu, stopniowo wzrastało, a lekarze zyskiwali coraz większą wiedzę na temat efektów, jakie leki te pomagały osiągnąć: uśmierzenia bólów, obniżania gorączki i zapobiegania infekcjom. Użyteczność leków obniżały jednak nieprzyjemne skutki uboczne, zwłaszcza podrażnienie żołądka. W drugiej połowie XIX wieku niemiecki przemysł chemiczny, przeżywający rozkwit dzięki odkryciu i produkcji dochodowych substancji ze smoły węglowej, przymierzał się do badania potencjału leków na jej bazie. Punktem zwrotnym było pojawienie się antyfebryny produkowanej przez Kalle &amp; Company's. Była to markowa wersja pochodnej antyfebryny, której właściwości przeciwgorączkowe odkryto przypadkiem w 1886. Sukces antyfebryny zainspirował Carla Duisberga, kierownika sekcji badawczej małej firmy chemicznej Friedrich Bayer &amp; Company, do rozpoczęcia systematycznych badań nad innymi środkami przeciwgorączkowymi. Chemicy Bayera opracowali recepturę fenacetyny, a następnie środków uspokajających: sulfonalu i trionalu.
Synteza ASA.
Po całkowitym przejęciu interesów firmy Bayer w 1890 Duisberg zaczął rozszerzać program badawczy mający opracowywać nowe leki. Stworzył w tym celu grupę farmakologiczną, na której czele stanął były chemik uniwersytecki, Arthur Eichengrün, i drugą grupę testującą leki, kierowaną przez Heinricha Dresera (który w 1897 przejął grupę po Wilhelmie Siebelu, który z kolei zastąpił Hermanna Hildebrandta). W 1894 dołączył do grupy młody chemik Felix Hoffmann. Dreser, Eichengrün i Hoffman byli najważniejszymi postaciami w rozwoju badań nad kwasem acetylosalicylowym w leku o nazwie "aspiryna" (choć ich rola w tym procesie była przedmiotem sporów).
W 1897 Hoffman rozpoczął prace nad wynalezieniem mniej drażniącego substytutu kwasu salicylowego. Mówi się, że wpadł na ten pomysł, ponieważ jego ojciec cierpiał z powodu efektów ubocznych zażywania salicylanu sodu na reumatyzm. Wcześniej inni chemicy podejmowali takie próby poprzez acetylowanie kwasu salicylowego w celu uzyskania kwasu acetylosalicylowego (ASA). Charles Frederic Gerhardt jako pierwszy uzyskał kwas acetylosalicylowy w 1853. W toku pracy nad syntezą i określeniem właściwości różnorakich bezwodników kwasowych Gerhardt zmieszał chlorek acetylu z solą sodową kwasu salicylowego (salicylanem sodu). Spowodowało to gwałtowną reakcję i substancja szybko przyjęła postać stałą. Ponieważ nie istniała w tym czasie żadna teoria strukturalna, Gerhardt nadał uzyskanej mieszance nazwę „bezwodnik salicylowo-acetylowy” ("wasserfreie Salicylsäure-Essigsäure"). Gdy Gerhardt próbował rozpuścić substancję w rozcieńczonym roztworze węglanu sodu, niezwłocznie nastąpił jej rozkład na sole sodowe kwasu salicylowego i kwasu acetylowego. W 1859 von Gilm wyprodukował ASA (nadając jej nazwę „acetylirte Salicylsäure”, acetylowany kwas salicylowy) inną metodą, poprzez reakcję kwasu salicylowego i chlorku acetylu. W 1869 Schröder, Prinzhorn i Kraut powtórzyli obie syntezy, Gerhardta (z salicylanu sodu) i von Gilma (z kwasu salicylowego), i doszli do wniosku, że obie reakcje kończyły się uzyskaniem tego samego związku chemicznego, kwasu acetylosalicylowego. Prinzhorn uznawany jest za przeprowadzającego eksperymenty. Grupa tych naukowców jako pierwsza opracowała prawidłowo przypisała kwas acetylosalicylowy pod względem struktury do grupy acetylowej, powiązanej ze związkami fenolowymi. Procedura zastosowana przez Krauta była nawet używana przez koncern farmaceutyczny Chemische Fabrik von Heyden w celu wytwarzania podrabianej ASA. Jednakże opublikowane metody nie pozwalały uzyskać czystej ASA, mimo iż metoda Krauta była dość użyteczna. Najprawdopodobniej to Hoffman rozpoczął prace poprzez odtwarzanie opublikowanych metod. 10 października 1897 (zgodnie z notatkami sporządzanymi przez niego w laboratorium) Hoffman odkrył lepszą metodę uzyskiwania ASA z kwasu salicylowego skropionego bezwodnikiem octowym.
Eichengrün wysłał ASA w celu przeprowadzenia testów do grupy farmakologicznej Dresera, gdzie pierwsze rezultaty były niezwykle satysfakcjonujące. Zazwyczaj kolejnym krokiem były badania kliniczne, jednak Dreser sprzeciwił się dalszym testom ASA z powodu złego wpływu kwasu salicylowego na serce, będącego prawdopodobnie efektem ubocznym stosowania dużych dawek w chorobach o podłożu reumatycznym. Wkrótce grupa Dresera zajęła się testowaniem kolejnego sukcesu chemicznego Felixa Hoffmana, diacetylomorfiny, którą Bayer nazwał wkrótce "heroiną", ponieważ dawała poczucie heroizmu. Eichengrün, sfrustrowany odrzuceniem ASA przez Dresera, zwrócił się bezpośrednio do przedstawiciela Bayera w Berlinie, Felixa Goldmanna, aby zorganizować z lekarzami badania kliniczne na niewielką skalę. Mimo iż wyniki tych badań również były satysfakcjonujące (nie wykazywały typowych komplikacji związanych z przyjmowaniem kwasu salicylowego), Dreser nadal zgłaszał sprzeciw. Interweniował jednak Carl Duisberg, który zlecił przeprowadzenie pełnych badań. Wkrótce Dreser przyznał, że ASA ma duży potencjał, i koncern Bayer zadecydował, że należy rozpocząć produkcję. Dreser sporządził raport o poczynionych odkryciach, aby nadać lekowi rozgłos. Nie wspomniał w nim jednak ani o Hoffmanie, ani o Eichengrünie. Był również jedynym naukowcem z całej trójki, który otrzymał honorarium za testowanie leku, ponieważ nie było możliwe zgłoszenie wniosku o patent za jego stworzenie. Jednak przez wiele lat Dreser przypisywał odkrycie aspiryny wyłącznie Hoffmanowi.
Spory wokół określenia, kto jako pierwszy odkrył aspirynę, toczyły się przez większość XX, a nawet na początku XXI wieku. Mimo iż prace nad aspiryną rozpoczęły się w kręgach akademickich, a Bayer nie była pierwszą firmą, która wprowadziła ją na rynek komercyjny, utrzymuje ona, że „substancja czynna zawarta w aspirynie, kwas acetylosalicylowy, została zsyntetyzowana w czystej, a więc stabilnej pod względem chemicznym formie, w 1897 przez młodego chemika pracującego dla firmy Bayer, Felixa Hoffmanna”. Historycy i inni naukowcy również kwestionowali wczesne doniesienia Bayera dotyczące syntezy ASA, zgodnie z którymi Hoffman był „ojcem sukcesu”. W 1949, krótko przed śmiercią, Eichengrün napisał artykuł „Pięćdziesiąt lat Aspiryny”, w którym stwierdził, że nie zdradził Hoffmanowi celu swoich badań, co oznaczało, że Hoffman jedynie wypełnił plan badawczy Eichengrüna i że lek nigdy nie wszedłby na rynek, gdyby nie jego wskazówki i polecenia. Stwierdzenia te były poparł później swoimi analizami historyk Walter Sneader. Koncern Bayer sprzeciwił się Sneaderowi w artykule prasowym, w którym stwierdził, że zgodnie z dokumentacją Hoffmann i Eichengrün obejmowali równoważne stanowiska, a Eichengrün nie był przełożonym Hoffmanna. Nazwisko Hoffmanna widniało w amerykańskim dokumencie patentowym w rubryce „wynalazca”, czego Sneader nie wspomniał w swoich analizach. Eichengrün, który opuścił Bayer w 1908, miał wiele okazji, aby zgłosić swoje pierwszeństwo, jednak nie zrobił tego aż do 1949. Nie zgłosił swoich praw, w związku z czym nie otrzymał części zysków ze sprzedaży aspiryny.
Nadanie lekowi nazwy.
Nazwa Aspiryna wywodzi się z nazwy substancji chemicznej ASA, "Acetylspirsäure" w języku niemieckim. Końcówka "Spirsäure" (kwas salicylowy) pochodzi od łacińskiej nazwy wiązówki błotnej, "Spirea ulmaria". Oryginalna nazwa "Aspirin" zaczyna się od litery a ze względu na acetylację, część spir pochodzi od łacińskiej nazwy wiązówki błotnej, natomiast końcówkę in dodano jako typową końcówkę nazw leków, co ułatwiać miało ich wymawianie. Na końcowym etapie wybierania nazwy leku firma Bayer wahała się pomiędzy nazwami "Aspirin" i "Euspirin". Specjaliści firmy obawiali się, że nazwa "Aspirin" może kojarzyć się klientom z aspiracją, czyli zachłyśnięciem, jednak Arthur Eichengrün argumentował, że przedrostek "Eu", oznaczający „dobry”, jest nieodpowiedni, gdyż sugerował zazwyczaj, że lek jest nowszą, lepszą wersją podobnego specyfiku. Ponieważ sama substancja była już znana, Bayer zamierzał użyć nowej nazwy, aby nadać lekowi status nowości. W styczniu 1899 podjęto decyzję, że lek otrzyma nazwę "Aspiryna".
Prawa i sprzedaż.
Pod kierownictwem Carla Duisberga Bayer był koncernem wiernym idei utrzymywania standardów etycznych, w przeciwieństwie do specyfików wytwarzanych przez znachorów. "Leki etyczne" były lekami, które można było zakupić wyłącznie u farmaceuty, zazwyczaj na receptę wypisaną przez lekarza. Reklamowanie bezpośrednio klientowi uważane było za nieetyczne i wzbudzało sprzeciw wielu organizacji medycznych. Ten sposób dotarcia do klienta był typowy dla specyfików nieprofesjonalnych. Dlatego też Bayer ograniczał się do reklamowania aspiryny wyłącznie w środowisku lekarskim.
Gdy w 1899 rozpoczęto produkcję aspiryny, Bayer rozesłał małe opakowania leku do lekarzy, farmaceutów i szpitali, zachęcając ich do używania aspiryny i publikowania efektów jej stosowania. Gdy zaczęły pojawiać się dobre wyniki, a lek zyskiwał popularność, Bayer zdecydował się zabezpieczyć aspirynę poprzez opatentowanie, a następnie reklamować ją wszędzie, gdzie było to możliwe. W Niemczech niemożliwe było uzyskanie patentu (mimo iż wstępnie podjęto pozytywną decyzję niedługo przed odrzuceniem wniosku), jednak aspiryna otrzymała patent w Wielkiej Brytanii (wniosek złożono 22 grudnia 1898) i w Stanach Zjednoczonych (patent amerykański, nr 644,077, wydano 27 lutego 1900). Brytyjski patent unieważniono w 1905, natomiast decyzja o przyznaniu patentu w Stanach Zjednoczonych została podtrzymana, mimo iż również istniało prawdopodobieństwo unieważnienia.
Borykając się z rosnącą legalną i nielegalną rywalizacją na polu produkcji ASA, Bayer zdecydował się scementować związek między koncernem a aspiryną. Jedną z opracowanych strategii była decyzja o zaprzestaniu dystrybuowania aspiryny w proszku do farmaceutów na rzecz produkowania tabletek z wybitym logo firmy Bayer, krzyżykiem. W 1903 Bayer otworzył amerykańską filię, wraz z przekształconą fabryką w Rensselaer, w stanie Nowy Jork, aby produkować Aspirynę na rynek amerykański bez konieczności płacenia cła. Bayer zdecydował się również złożyć pozwy sądowe przeciwko najmocniej łamiącym prawo patentowe producentom i przemytnikom. Walka o podtrzymanie jak najwyższej sprzedaży aspiryny wzbudziła krytykę dziennikarzy i Amerykańskiego Towarzystwa Medycznego, zwłaszcza po uchwaleniu w 1906 ustawy o czystości żywności i leków, która zapobiegała umieszczaniu leków oznaczonych znakiem handlowym w amerykańskiej farmakopei. Bayer opatrzył lek celowo zagmatwaną nazwą rodzajową (jednokwasowy ester kwasu salicylowego), aby zniechęcić doktorów do używania jakiejkolwiek innej nazwy niż aspiryna.
I wojna światowa a Bayer.
Przed wybuchem I wojny światowej, w 1914, Bayer konkurował na wszystkich dużych rynkach zarówno z niewielkimi, lokalnymi producentami ASA, jak i z innymi niemieckimi koncernami farmaceutycznymi (zwłaszcza z firmami Heyden i Hoechst AG). Rynek brytyjski został niezwłocznie zamknięty dla niemieckich firm, jednak brytyjscy producenci nie byli w stanie zaspokoić popytu, w szczególności, jeśli chodziło o zaopatrzenie w fenol, niezbędny do syntezy ASA, który zużywany był głównie w produkcji środków wybuchowych. 5 lutego 1915 używane w Wielkiej Brytanii znaki handlowe Bayera unieważniono, toteż każda firma mogła używać nazwy "aspiryna". Rynek australijski opanował lek o nazwie "Aspro", gdy twórcy aspiryny Nicholasa utracili całkowite prawa do używania nazwy "aspiryna" w Australii. W USA Bayer wciąż pozostawał pod niemiecką kontrolą, mimo że wojna zaburzyła relacje między amerykańską fabryką Bayera a centralą w Niemczech. Mimo to braki w zapasach fenolu były małym zagrożeniem dla produkcji aspiryny, dlatego import przez Ocean Atlantycki został zablokowany przez Królewską Marynarkę Wojenną.
Wielki spisek fenolowy.
Aby zabezpieczyć fenol do produkcji aspiryny i wesprzeć niemiecki wysiłek wojenny, niemieccy agenci w Stanach Zjednoczonych zorganizowali tak zwany wielki spisek fenolowy. Już pod koniec 1914 cena fenolu wzrosła do poziomu, który zmusił fabrykę Bayera do drastycznego obniżenia produkcji. Stanowiło to problem, ponieważ koncern przygotowywał się do przyjęcia nowej strategii reklamowej po wygaśnięciu patentu aspiryny w Stanach Zjednoczonych. Thomas Edison, który potrzebował fenolu do produkcji płyt gramofonowych, również borykał się z brakami. W odpowiedzi na te problemy otworzył fabrykę fenolu zdolną wyprodukować 12 ton dziennie. Nadmiar fenolu Edisona wydawał się idealny do produkcji kwasu pikrynowego.
Mimo że Stany Zjednoczone pozostawały neutralne do kwietnia 1917, zwiększały wsparcie dla aliantów poprzez handel. Aby ograniczyć to zjawisko, niemiecki ambasador Johann Heinrich von Bernstorff, wraz z przedstawicielem ministerstwa spraw wewnętrznych Heinrichem Albertem, zostali wyznaczeni do podkopywania zaufania do amerykańskiego przemysłu i publicznego wspierania Niemiec. Jednym z ich agentów był były pracownik koncernu Bayer, Hugo Schweitzer. Schweitzer zaaranżował dla jednej z przodujących firm, Chemical Exchange Association, kontrakt na kupno całych zapasów fenolu Edisona. Większość miała trafić do amerykańskiej filii niemieckiej firmy Chemische Fabrik von Heyden. Firma Heyden zaopatrywała Bayer w kwas salicylowy do produkcji aspiryny. Do lipca 1915 fabryki Edisona sprzedawały Schwietzerowi około 3 ton fenolu dziennie. Produkcja kwasu salicylowego firmy Heyden wróciła wkrótce na właściwe tory, a fabryka Bayera znów działała bez zarzutu.
Spisek trwał jedynie kilka miesięcy. 24 lipca 1915 walizka Heinricha Alberta zawierająca dokumenty opisujące szczegóły spisku fenolowego została odnaleziona przez agenta Secret Service. Mimo iż działania spiskujących nie były nielegalne, ponieważ Stany Zjednoczone nadal pozostawały oficjalnie neutralne i prowadziły handel z Niemcami, dokumenty wyciekły wkrótce do antyniemieckiej gazety "New York World". Gazeta opublikowała wyniki śledztwa 15 sierpnia 1915. Presja wywołana przez opinię publiczną wymusiła wkrótce zakończenie współpracy między Schweitzerem a Edisonem. I mimo iż ośmieszony Edison wysyłał potem swoje nadwyżki fenolu amerykańskiej armii, umowa przyniosła spiskującym 2 miliony dolarów zysku, a działalność fabryk Bayera z taką ilością fenolu była zabezpieczona. Był to jednak spory cios w reputację Bayera, zwłaszcza że koncern właśnie miał rozpocząć nową kampanię reklamową mającą na celu utarcie skojarzeń aspiryny z firmą.
Bayer traci zagraniczne aktywa.
W 1915 Bayer założył sporą ilość firm fasadowych i filii w Stanach Zjednoczonych, aby zabezpieczyć się finansowo na wypadek utraty kontroli nad amerykańskimi aktywami, gdyby rząd tego państwa zdecydował się wziąć udział w wojnie, a także po to, aby umożliwić sobie działalność w innych dziedzinach (na przykład na rynku mundurów wojskowych). Gdy Stany Zjednoczone wypowiedziały Niemcom wojnę w kwietniu 1917, „powiernik mienia obcego”, Alexander Mitchell Palmer, rozpoczął dochodzenie w sprawie niemieckich firm i wkrótce zwrócił uwagę na Bayer. Aby uniknąć konieczności zrzeczenia się zysków i własności na rzecz rządu, zarząd Bayera zdecydował się przenieść kapitał do nowej firmy, formalnie należącej do Amerykanów, jednak kontrolowanej przez amerykańsko-niemieckich kierowników Bayera. Palmer mimo to wyciągnął wkrótce sprawę na światło dzienne i wziął w posiadanie wszystkie aktywa amerykańskiego Bayera. Po wejściu w życie ustawy o prowadzeniu transakcji z wrogiem, która umożliwiała sprzedaż aktywów, rząd sprzedał na aukcji fabrykę w Rensselaer oraz wszystkie amerykańskie znaki handlowe i patenty Bayera, łącznie z samą nazwą Bayer i logo w kształcie krzyżyka. Zostały wykupione przez firmę medyczną Sterling Drug. Prawa do aspiryny Bayera oraz nazwy koncernu i znaków handlowych sprzedano z powrotem firmie Bayer AG w 1994 za miliard dolarów.
Okres międzywojenny.
Wraz z nadejściem śmiertelnej „hiszpanki” w 1918 aspiryna, nieważne pod jaką nazwą, sprawdziła się jako jeden z najsilniejszych i najskuteczniejszych leków ówczesnej farmakopei. Jej właściwości obniżające gorączkę dały wielu pacjentom siłę do zwalczenia infekcji, a zarówno te małe, jak i duże firmy produkujące aspirynę, gdy tylko były w stanie wyprodukować lub zakupić wystarczająco dużo aspiryny, aby zaspokoić na nią popyt, zyskiwały zaufanie lekarzy i opinii publicznej. Mimo to niektórzy wierzyli, że to Niemcy umieścili bakcyla „hiszpanki” w aspirynie, doprowadzając do pandemii, będącej rzekomo elementem strategii wojennej.
Amerykański patent na ASA wygasł w 1917, lecz firma Sterling była prawnym właścicielem marki "Aspiryna", a nazwa ta była jedyną powszechnie używaną. W 1920 firma United Drug Company postawiła wyzwanie znakowi handlowemu "Aspirin", który stał się ogólnie znany w sprzedaży w Stanach Zjednoczonych (mimo że lek pozostawał oznakowany w sprzedaży dla farmaceutów i hurtowników). Z powodu rosnącego popytu na leki spowodowanego pandemią grypy na amerykańskim rynku pojawiły się wkrótce setki produktów z aspiryną.
Koncern Sterling Products, zaopatrzony we wszelkie prawa autorskie Bayera w Stanach Zjednoczonych, próbował wykorzystać swą nową markę najszybciej jak tylko się dało, zanim rynek opanują inne produkty z aspiryną. Jednak bez niemieckiego doświadczenia w prowadzeniu fabryki w Rensselaer koncern dysponował jedynie ograniczonymi zapasami aspiryny i musiał radzić sobie z konkurencją ze strony innych przedsiębiorstw. Ambicją prezesa Sterlinga, Williama E. Weissa, była nie tylko sprzedaż Bayerowskiej aspiryny w USA, lecz także konkurowanie z niemieckim Bayerem za granicą. Wykorzystując straty Farbenfabriken Bayer, niemieckiej firmy Bayer, która ucierpiała w czasie I wojny światowej przez zawarcie traktatu wersalskiego, Weiss zawarł umowę z Carlem Duisbergiem, aby podzielić się zyskami z obu Ameryk, Australii, Południowej Afryki i Wielkiej Brytanii w zamian za pomoc techniczną w produkcji leków.
Sterling wziął również w posiadanie majątek i znak handlowy Aspiryny Bayera w Kanadzie, który nadal obowiązuje zarówno w Kanadzie, jak i w większości krajów na świecie. Bayer kupił koncern Sterling Winthrop w 1994, odzyskując prawa własności do nazwy Bayer i logo w kształcie krzyżyka w Stanach Zjednoczonych i Kanadzie, gdzie odzyskał również prawo do znaku handlowego Aspiryny.
Zróżnicowanie rynku.
W okresie międzywojennym na rynek weszło wiele nowych marek aspiryny i produktów pochodnych. Australijska firma Nicholas Proprietary Limited, dzięki agresywnym metodom marketingowym George’a Daviesa, zdołała wypromować markę "Aspro" na skalę globalną, zwłaszcza w Australii, Nowej Zelandii i Wielkiej Brytanii. Marki amerykańskie, takie jak "Burton's Aspirin", "Molloy's Aspirin", "Cal-Aspirin" i "St. Joseph Aspirin" próbowały rywalizować z amerykańskim Bayerem, podczas gdy nowe produkty, takie jak "Cafaspirin" (aspiryna z kofeiną) i "Alka-Seltzer" (rozpuszczalna mieszanka aspiryny i wodorowęglanu sodu) dały aspirynie nowe zastosowanie. W 1925 niemiecki Bayer stał się częścią koncernu IG Farben, powstałego z połączenia byłych firm farbiarskich. Aspiryna produkowana w IG Farben, oraz – w Ameryce łacińskiej – zawierająca kofeinę "Cafiaspirina" (wprowadzona na rynek we współpracy ze Sterling Products) konkurowały z tańszymi produktami, takimi jak "Geniol".
Konkurencja ze strony nowych leków.
Po II wojnie światowej, gdy fabryka IG Farben została zlikwidowana przez niechlubną rolę, jaką odgrywała w reżimie nazistowskim, koncern Sterling Products odkupił połowę Bayer Ltd, brytyjskiej filii Bayera, której połowę już posiadał. Jednakże Aspiryna marki Bayer stanowiła jedynie niewielką część brytyjskiego rynku aspiryny ze względu na konkurencję ze strony produktów takich jak "Aspro", "Disprin" (rozpuszczalnego leku na bazie aspiryny) i innych marek. Bayer Ltd rozpoczął badania mające na celu opracowanie nowych leków przeciwbólowych, aby mógł skuteczniej konkurować na rynku leków. Po wypromowaniu wielu cieszących się umiarkowaną popularnością leków, do których produkcji używało się głównie aspiryny ("Anadin" i "Excedrin") menadżer koncernu Bayer Ltd, Laurie Spalton, nakazał rozpoczęcie badań nad substancją, którą w 1946 naukowcy z Uniwersytetu Yale określili jako aktywną metabolicznie pochodną antyfebryny: paracetamolem. Po przeprowadzeniu badań klinicznych Bayer Ltd wprowadził w 1956 paracetamol na rynek pod postacią leku "Panadol".
Koncern Sterling Products nie wprowadził jednak "Panadolu" do sprzedaży w Stanach Zjednoczonych ani w innych krajach, w których "Aspiryna" Bayera nadal dominowała na rynku leków zawierających kwas acetylosalicylowy. Inne firmy rozpoczęły sprzedaż leków z paracetamolem, pośród nich firma McNeil Laboratories, która wprowadziła na rynek lek "Tylenol" w płynnej postaci w 1955, oraz "Tylenol" w tabletkach w 1958. Już w 1967 "Tylenol" można było kupić bez recepty. Ponieważ nie powodował dolegliwości żołądkowych, paracetamol szybko przewyższył poziom sprzedaży aspiryny. Inny środek przeciwbólowy i przeciwzapalny wprowadzono do sprzedaży w 1962. Był to ibuprofen, zawarty w leku "Brufen", sprzedawanym w Wielkiej Brytanii, i w leku "Motrin", sprzedawanym w Stanach Zjednoczonych. W latach 70. aspiryna odgrywała już niewielką rolę na rynku środków przeciwbólowych, a w latach 80. jej sprzedaż spadła jeszcze gwałtowniej, gdy ibuprofen stał się środkiem dostępnym bez recepty.
Na początku lat 80. wyniki badań wskazywały, iż istnieje związek między spożywaniem przez dzieci aspiryny a występowaniem zespołu Reye’a, choroby mogącej powodować śmierć. W 1986 obowiązywał już wymóg umieszczania ostrzeżenia na etykietach wszystkich leków zawierających aspirynę, który wprowadziła amerykańska Agencja Żywności i Leków, co spowodowało spadek sprzedaży. Producenci "Tylenolu" złożyli pozew sądowy przeciwko producentowi leku "Anacin", American Home Products, w którym twierdzili, iż nieumieszczanie przed 1986 rokiem etykiet ostrzegawczych przyczyniło się do niskiego poziomu sprzedaży "Tylenolu"; pozew oddalono.
Badania nad działaniem aspiryny.
Mechanizm przeciwbólowego, przeciwzapalnego i przeciwgorączkowego działania aspiryny nie był znany nawet u szczytu sławy leku, od początku, aż do połowy XX wieku. Opis działania aspiryny Heinricha Dresera, uznawany za prawidłowy odkąd po raz pierwszy wprowadzono lek na rynek, mówi, że aspiryna uśmierzała ból, działając na ośrodkowy układ nerwowy. W 1958 Harry Collier biochemik z londyńskiego laboratorium koncernu farmaceutycznego Parke Davis, rozpoczął badania nad związkiem pomiędzy układem kalikreina-kinina a efektami aspiryny. Dzięki testom przeprowadzonych na kawiach domowych Collier odkrył, że uprzednio podana aspiryna hamowała efekty zwężania oskrzeli spowodowane działaniem bradykininy. Odkrył też, że przecięcie nerwu błędnego kawii nie wpływało na mechanizm działania bradykininy "lub" inhibujący efekt aspiryny, co było dowodem na to, że aspiryna działała miejscowo, zwalczając ból i stany zapalne, a nie na ośrodkowy układ nerwowy. W 1963 Collier rozpoczął współpracę z absolwentem Wydziału Farmacji Uniwersytetu Londyńskiego, Priscillą Piper, aby szczegółowo ustalić mechanizm działania aspiryny i jej efektów. Jednak precyzyjne uchwycenie reakcji biochemicznych w badaniach na żywych zwierzętach było niezwykle trudne, a testy "in vitro" na tkankach zwierzęcych nie dawały takich samych rezultatów jak testy "in vivo".
Po pięciu latach Collier zlecił Piper współpracę z farmakologiem Johnem Vanem w Królewskim Kolegium Chirurgicznym w Anglii, aby przyswoiła ona nowe metody przeprowadzania testów biologicznych, które wydawały się rozwiązaniem dla niepowodzeń testów "in vitro". Vane i Piper testowali biochemiczną kaskadę związaną ze wstrząsem anafilaktycznym (we fragmentach płuc kawii nanoszonych na tkanki z tętnic królika). Naukowcy odkryli, że aspiryna hamuje uwalnianie niezidentyfikowanej substancji chemicznej wydzielanej w płucach kawii domowych, która powodowała, że tkanki z płuc królików kurczyły się. Do końca 1970 Vane zidentyfikował tę substancję chemiczną, którą nazwał „substancję obkurczającą tętnice królika”, lub RCS, jako prostaglandynę. W artykule z 23 czerwca 1971, opublikowanym w piśmie "Nature", Vane i Piper zasugerowali, że aspiryna i podobne do niej leki (Niesteroidowe leki przeciwzapalne, zwane też NLPZ) blokują produkcję prostaglandyny. Późniejsze badania wykazały, że aspiryna hamuje cyklooksygenazę, enzym odpowiedzialny za przetwarzanie kwasu arachidonowego w prostaglandynę.
Zastosowanie jako leku przeciwzakrzepowego.
Efekty stosowania aspiryny na krzepnięcie krwi (jako leku przeciwpłytkowego), zauważył jako pierwszy Lawrence Craven w 1950. Craven, lekarz rodzinny z Kalifornii, zalecał pacjentom mającym przejść zabieg tomsillektomii żucie preparatu "Aspergum", gumy do żucia pokrytej aspiryną. Odkrył on, że niezwykle wysoka liczba pacjentów hospitalizowana z powodu ostrych krwawień, spożywała w dużych ilościach Aspergum. Craven rekomendował codzienne spożycie aspiryny wszystkim swoim pacjentom i twierdził, że pacjenci przestrzegający reżimu aspirynowego (około 8 tys. ludzi) nie wykazywali objawów zakrzepicy. Jednak badania Cravena nie były traktowane poważnie przez towarzystwo medyczne, ponieważ nie przeprowadził on badań z placebo, a wyniki swoich badań publikował jedynie w nieznanych periodykach.
Idea używania aspiryny w celu zapobiegania chorób zakrzepowych, na przykład ataków serca lub udarów, odrodziła się w latach 60. XX wieku, gdy badacz medyczny Harvey Weiss odkrył, że aspiryna działała antyadhezyjne na trombocyty (i w przeciwieństwie do innych leków przeciwpłytkowych miała niski poziom toksyczności). Hematolog z brytyjskiej organizacji Medical Research Council, John O’Brien, zajął się odkryciami Weissa i w 1963, wraz z epidemiologiem Peterem Elwoodem, rozpoczął badania nad potencjalnym działaniem przeciwzakrzepowym aspiryny. Elwood na szeroką skalę przeprowadził badania nad działaniem aspiryny w terapii przeciwzawałowej. Koncern Nicholas Laboratories zgodził się dostarczać tabletki aspiryny, a Elwood umieścił pacjentów, którzy przeżyli atak serca na liście uczestników ślepej próby. Pacjenci, którzy przeszli już atak serca byli statystycznie bardziej narażeni na kolejny atak, przez co w znacznym stopniu obniżali liczbę pacjentów wymaganą, aby rzetelnie wykazać, czy aspiryna wywiera wpływ na zmniejszenie ryzyka występowania ataków serca. Badania rozpoczęły się w lutym 1971, choć naukowcy musieli wkrótce przerwać ślepą próbę, gdy amerykański epidemiolog, Herschel Jick, zasugerował w swej pracy, że aspiryna albo zapobiegała atakom serca, albo czyniła je bardziej śmiertelnymi. Jick odkrył, że liczba pacjentów zażywających aspirynę przyjmowanych do jego szpitala z powodu ataków serca była mniejsza, niż liczba pacjentów nie zażywających aspiryny, a jedynym sensownym wyjaśnieniem takiego stanu rzeczy było to, że aspiryna powodowała, iż pacjenci przechodzący atak serca umierali, zanim dotarli do szpitala. Wyniki pierwszych badań przeprowadzonych przez Elwooda wykluczały zasadność tego wytłumaczenia. Gdy badania Elwooda zakończyły się w 1973, wykazały niewielkie, lecz nie wykazujące odpowiedniego poziomu istotności obniżenie ryzyka wystąpienia ataku serca w grupie przyjmującej aspirynę.
Wiele przeprowadzonych później badań ustabilizowało status aspiryny jako leku na serce, jednak dowody nie były niezaprzeczalne. W połowie lat 80., przy zastosowaniu stosunkowo nowej techniki metaanalizy, statystyk Richard Peto przekonał amerykańską Agencję Żywności i Leków, a także większość świata medycznego, że zestawione badania nad aspiryną wykazały jej skuteczność. Już pod koniec lat 80. aspiryna używana była jako lek przeciwzawałowy i odzyskała swą pozycję jednego z najlepiej sprzedających się leków przeciwbólowych w Stanach Zjednoczonych.

</doc>
<doc id="2853108" url="https://pl.wikipedia.org/wiki?curid=2853108" title="Tytus Dalewski">
Tytus Dalewski

Tytus Jakub Dalewski herbu Krucini (ps. Józef Parafianowicz) (ur. 13 maja 1840 w Wilnie, rozstrzelany 11 stycznia 1864 tamże) – działacz, konspirator, jeden z przywódców organizacji cywilnej Rządu Narodowego na Litwie w czasie powstania styczniowego.
Życiorys.
Uczył się w gimnazjum w Wilnie, później studiował prawo w Moskwie. W 1861 roku stanął na czele „ogółu” – tajnej organizacji 355 polskich studentów Uniwersytetu Moskiewskiego. Po wybuchu powstania jeździł do Petersburga w celu uzgodnienia działań organizacji studenckich w ruchu zbrojnym. W maju 1863 roku przyjechał do Wilna i zaangażował się w pracę Wydziału Zarządzającego Prowincjami Litwy. Był najbliższym współpracownikiem Konstantego Kalinowskiego. Po jego aresztowaniu i rozgromieniu Wydziału jesienią 1863 roku dźwigał niemal cały ciężar cywilnego rządu centralnego na Litwie. Po ujęciu i straceniu jego szwagra, Zygmunta Sierakowskiego ukrywał się z siostrami i matką w Wilnie. Został aresztowany 20 grudnia 1863 roku.
Zachował niezłomną postawę w śledztwie. Decyzją Michaiła Murawjowa z 24 grudnia 1863 roku został rozstrzelany na placu Łukiskim w Wilnie.
Rodzina.
Ojciec Tytusa Dominik Antoni Dalewski był drobnym szlachcicem z terenów obecnej Litwy (rejon święciański. Matką Tytusa była Dominika z Narkiewiczów.
Tytus Dalewski był jednym z ich dziesięciorga dzieci. Rodzeństwo:

</doc>
<doc id="2853109" url="https://pl.wikipedia.org/wiki?curid=2853109" title="Gaetano Monachello">
Gaetano Monachello

Gaetano Monachello (ur. 3 marca 1994 w Agrigento) – włoski piłkarz, grający na pozycji napastnika.
Kariera piłkarska.
Kariera klubowa.
Wychowanek Gattopardo Calcio, skąd w 2012 trafił do szkoły piłkarskiej Interu Mediolan. W marcu 2012 roku podpisał wstępną umowę z ukraińską Tawriją Symferopol, które zostało potwierdzone w czerwcu 2012 roku, ale dwa tygodnie później, w lipcu 2012 roku ogłoszono, że został piłkarzem Metałurha Donieck.
5 października 2012 rozpoczął karierę piłkarską w barwach Metałurha. Podczas przerwy zimowej sezonu 2012/13 opuścił ukraiński klub. Potem występował w cypryjskim Olympiakosie Nikozja. 1 lipca 2013 roku podpisał kontrakt z AS Monaco. Już wkrótce 3 sierpnia 2013 został wypożyczony do Cercle Brugge.
Kariera reprezentacyjna.
Był powoływany do juniorskiej drużyny narodowej Włoch U-17.

</doc>
<doc id="2853110" url="https://pl.wikipedia.org/wiki?curid=2853110" title="Prymityw (ujednoznacznienie)">
Prymityw (ujednoznacznienie)



</doc>
<doc id="2853115" url="https://pl.wikipedia.org/wiki?curid=2853115" title="Mistrzostwa Europy w Łyżwiarstwie Szybkim w Wieloboju Kobiet 1985">
Mistrzostwa Europy w Łyżwiarstwie Szybkim w Wieloboju Kobiet 1985

10. mistrzostwa Europy w łyżwiarstwie szybkim w wieloboju kobiet odbyły się w dniach 12–13 stycznia 1985 roku na lodowisku w Groningen, w Holandii. Zawodniczki startowały na czterech dystansach: 500 m, 1500 m, 3000 m i 5000 m. Do biegu na 5000 m awansowała tylko najlepsza 16 po trzech dystansach. Drugi raz złoto przypadło reprezentującej NRD Andrei Schöne-Mitscherlich.
Uczestnicy.
W zawodach wzięło udział 26 łyżwiarek z 9 krajów. Sklasyfikowane zostały 24.

</doc>
<doc id="2853119" url="https://pl.wikipedia.org/wiki?curid=2853119" title="Mistrzostwa Świata w Kolarstwie BMX 2010">
Mistrzostwa Świata w Kolarstwie BMX 2010

15. Mistrzostwa świata w kolarstwie BMX 2010 odbyły się w południowoafrykańskim Pietermaritzburgu, w dniach 20 - 26 lipca 2010 roku. W programie znalazło się osiem konkurencji: wyścig elite i juniorów oraz cruiser elite i juniorów, zarówno dla kobiet jak i mężczyzn. W klasyfikacji medalowej zwyciężyli reprezentanci Kolumbii zdobywając łącznie cztery medale, w tym dwa złote.

</doc>
<doc id="2853123" url="https://pl.wikipedia.org/wiki?curid=2853123" title="Jesiotry wiosłonose">
Jesiotry wiosłonose



</doc>
<doc id="2853125" url="https://pl.wikipedia.org/wiki?curid=2853125" title="Zbigniew Kamiński (generał LWP)">
Zbigniew Kamiński (generał LWP)



</doc>
<doc id="2853126" url="https://pl.wikipedia.org/wiki?curid=2853126" title="Krzyżno">
Krzyżno



</doc>
<doc id="2853128" url="https://pl.wikipedia.org/wiki?curid=2853128" title="Polyodon">
Polyodon



</doc>
<doc id="2853129" url="https://pl.wikipedia.org/wiki?curid=2853129" title="Psephurus">
Psephurus



</doc>
<doc id="2853131" url="https://pl.wikipedia.org/wiki?curid=2853131" title="Maciej Janowski">
Maciej Janowski

 

</doc>
<doc id="2853133" url="https://pl.wikipedia.org/wiki?curid=2853133" title="Mistrzostwa Europy w Łyżwiarstwie Szybkim w Wieloboju Kobiet 1986">
Mistrzostwa Europy w Łyżwiarstwie Szybkim w Wieloboju Kobiet 1986

11. mistrzostwa Europy w łyżwiarstwie szybkim w wieloboju kobiet odbyły się w dniach 11–12 stycznia 1986 roku na lodowisku w Geithus, w Norwegii. Zawodniczki startowały na czterech dystansach: 500 m, 1500 m, 3000 m i 5000 m. Do biegu na 5000 m awansowała tylko najlepsza 16 po trzech dystansach. Po raz trzeci wygrała Andrea Ehrig-Mitscherlich bijąc również rekord świata na 5000 m.
Uczestnicy.
W zawodach wzięło udział 27 łyżwiarek z 11 krajów. Wszystkie zostały sklasyfikowane.

</doc>
<doc id="2853139" url="https://pl.wikipedia.org/wiki?curid=2853139" title="Chmury (województwo warmińsko-mazurskie)">
Chmury (województwo warmińsko-mazurskie)

Chmury – osada leśna w Polsce położona w województwie warmińsko-mazurskim, w powiecie olsztyńskim, w gminie Dobre Miasto.
W latach 1975–1998 miejscowość administracyjnie należała do województwa olsztyńskiego. Osada znajduje się w historycznym regionie Warmia.

</doc>
<doc id="2853142" url="https://pl.wikipedia.org/wiki?curid=2853142" title="Kazimierowo (województwo warmińsko-mazurskie)">
Kazimierowo (województwo warmińsko-mazurskie)

Kazimierowo – osada leśna w Polsce położona w województwie warmińsko-mazurskim, w powiecie olsztyńskim, w gminie Dobre Miasto.
W latach 1975–1998 miejscowość administracyjnie należała do województwa olsztyńskiego. Osada znajduje się w historycznym regionie Warmia.

</doc>
<doc id="2853144" url="https://pl.wikipedia.org/wiki?curid=2853144" title="Krzyżno (województwo warmińsko-mazurskie)">
Krzyżno (województwo warmińsko-mazurskie)

Krzyżno – osada leśna w Polsce położona w województwie warmińsko-mazurskim, w powiecie olsztyńskim, w gminie Dobre Miasto.
W latach 1975–1998 miejscowość administracyjnie należała do województwa olsztyńskiego. Osada znajduje się w historycznym regionie Warmia.
Zobacz też: Krzyżno

</doc>
<doc id="2853145" url="https://pl.wikipedia.org/wiki?curid=2853145" title="Low (album)">
Low (album)



</doc>
<doc id="2853147" url="https://pl.wikipedia.org/wiki?curid=2853147" title="Towarzystwo Polskich Górnoślązaków">
Towarzystwo Polskich Górnoślązaków

Towarzystwo Polskich Górnoślązaków, zwane również Związkiem Utrakwistów, zostało utworzone we Wrocławiu w 1863 z inicjatywy Józefa Matischoka, proboszcza w Rokiczach koło Leśnicy.
Obok Józefa Matischoka, jednym z ojców założycieli towarzystwa był ksiądz Konstanty Damrot (1841-1895) i późniejszy prezes towarzystwa. Towarzystwo zajmowało się głównie polską historią i literaturą.
Historia.
Statut towarzystwa został zatwierdzony 10 listopada 1866. Towarzystwo zostało zawieszone w maju 1876 roku przez prezesa Jana Rogula. Powodem rozwiązania były represje władz pruskich. Ostatni zapisek na jego temat widnieje pod datą 26 lipca 1877. Członkami Towarzystwa prócz Konstantego Damrota byli m.in. Jan Studziński, Rudolf Lubecki, Józef Konieczko, Marcin Kopiec czy Franciszek Kirchniawy.

</doc>
<doc id="2853150" url="https://pl.wikipedia.org/wiki?curid=2853150" title="Jerzy Bończak (generał LWP)">
Jerzy Bończak (generał LWP)



</doc>
<doc id="2853154" url="https://pl.wikipedia.org/wiki?curid=2853154" title="Mistrzostwa Europy w Łyżwiarstwie Szybkim w Wieloboju Kobiet 1987">
Mistrzostwa Europy w Łyżwiarstwie Szybkim w Wieloboju Kobiet 1987

12. mistrzostwa Europy w łyżwiarstwie szybkim w wieloboju kobiet odbyły się w dniach 11–12 stycznia 1987 roku na lodowisku w Groningen, w Holandii. Zawodniczki startowały na czterech dystansach: 500 m, 1500 m, 3000 m i 5000 m. Do biegu na 5000 m awansowała tylko najlepsza 16 po trzech dystansach. Czwarty raz na najwyższym stopniu podium stanęła Andrea Ehrig-Mitscherlich.
Uczestnicy.
W zawodach wzięło udział 28 łyżwiarek z 12 krajów. Sklasyfikowane zostało 26.

</doc>
<doc id="2853155" url="https://pl.wikipedia.org/wiki?curid=2853155" title="Maciej Janowski (historyk)">
Maciej Janowski (historyk)

Maciej Janowski (ur. 6 czerwca 1963 w Warszawie) – polski historyk, dyrektor Instytutu Historii PAN od 2020.
Ukończył XLIX LO w Warszawie. Laureat VII Olimpiady Historycznej (I miejsce ex aequo). W 1987 ukończył studia historyczne na Uniwersytecie Warszawskim. W 1993 obronił w Instytucie Historii PAN pracę doktorską "Liberalizm w kraju zacofanym – demokraci galicyjscy przed I wojną światową" napisaną pod kierunkiem Jerzego Jedlickiego, tam w 1999 otrzymał stopień doktora habilitowanego, przedstawiając pracę "Polska myśl liberalna do roku 1918". W 2010 otrzymał tytuł profesora. Jest kierownikiem Pracowni Dziejów Inteligencji Instytutu Historii PAN.
Wykładał także w Uniwersytecie Środkowoeuropejskim w Budapeszcie. 
W 2009 otrzymał Nagrodę historyczną „Polityki”, Nagrodę Biblioteki Raczyńskich i Nagrodę im. Jerzego Giedroycia jako współautor książki "Dzieje inteligencji polskiej do roku 1918" (z Jerzym Jedlickim i Magdaleną Micińską).
Wnuk Ludwika Widerszala. 

</doc>
<doc id="2853173" url="https://pl.wikipedia.org/wiki?curid=2853173" title="Kolejka (osada leśna)">
Kolejka (osada leśna)

Kolejka – dawna osada leśna w Polsce położona w województwie opolskim, w powiecie oleskim, w gminie Dobrodzień.
W latach 1975–1998 miejscowość administracyjnie należała do województwa częstochowskiego.
Nazwę zniesiono z 2023 r.

</doc>
<doc id="2853176" url="https://pl.wikipedia.org/wiki?curid=2853176" title="Marzatka">
Marzatka

Marzatka – część wsi Szemrowice w Polsce położona w województwie opolskim, w powiecie oleskim, w gminie Dobrodzień.
W latach 1975–1998 miejscowość administracyjnie należała do województwa częstochowskiego.
Przed 2023 r. miejscowość była osadą leśną .

</doc>
<doc id="2853178" url="https://pl.wikipedia.org/wiki?curid=2853178" title="HMS E21">
HMS E21

HMS E21 – brytyjski okręt podwodny typu E. Zbudowany w latach 1914–1915 w Vickers, Barrow-in-Furness. Okręt został wodowany 12 czerwca 1915 roku i rozpoczął służbę w Royal Navy 1 października 1915. Dowódcą jednostki został Lt. Cdr. T.C.B. Harbottle. Okręt został skierowany do działań na Morzu Śródziemnym. 
W czasie działań wojennych stacjonował na Malcie oraz w Brindisi we Włoszech. 30 lipca 1918 roku pod dowództwem Lt. H.C. Carlyona Brittona zatopił austriacki okręt handlowy Vila. 
Po zakończeniu działań wojennych został sprzedany w grudniu 1921 roku.

</doc>
<doc id="2853179" url="https://pl.wikipedia.org/wiki?curid=2853179" title="Zwóz (osada)">
Zwóz (osada)

Zwóz – dawna osada w Polsce położona w województwie opolskim, w powiecie oleskim, w gminie Dobrodzień.
W latach 1975–1998 miejscowość administracyjnie należała do województwa częstochowskiego.
Nazwę zniesiono z 2023 r.

</doc>
<doc id="2853183" url="https://pl.wikipedia.org/wiki?curid=2853183" title="Hargla">
Hargla

Hargla – wieś w Estonii, prowincji Valga, w gminie Taheva.

</doc>
<doc id="2853185" url="https://pl.wikipedia.org/wiki?curid=2853185" title="Dennis Alas">
Dennis Alas

Dennis Jonathan Alas Morales (ur. 10 stycznia 1985 w San Salvador) – salwadorski piłkarz występujący na pozycji ofensywnego pomocnika. Jego bracia Juan Carlos i Jaime również są piłkarzami.
Kariera klubowa.
Alas jest wychowankiem akademii juniorskiej La Chelona prowadzonej przez byłego reprezentanta kraju, Jaime Rodrígueza. W 2001 roku został przez niego ściągnięty do nowo założonego stołecznego klubu San Salvador FC, w którego barwach jako szesnastolatek zadebiutował w Primera División de Fútbol Profesional, od razu zostając podstawowym zawodnikiem zespołu. W jesiennym sezonie Apertura 2002 zdobył ze swoją ekipą tytuł wicemistrza kraju, natomiast pół roku później, podczas wiosennych rozgrywek Clausura 2003, wywalczył pierwsze zarówno w swojej karierze, jak i w historii klubu mistrzostwo Salwadoru. Ogółem barwy San Salvador reprezentował przez niemal siedem lat. W 2007 roku jego dobre występy w reprezentacji zaowocowały zainteresowaniem ze strony amerykańskiej drużyny Chivas USA, z którą nawet trenował przez kilka dni, lecz ostatecznie nie podpisał kontraktu. W styczniu 2008 na zasadzie półrocznego wypożyczenia zasilił Real Maryland Monarchs z trzeciej ligi amerykańskiej – USL Second Division, gdzie mimo regularnej gry w pierwszym składzie nie zdołał odnieść żadnego sukcesu.
Latem 2008 Alas powrócił do ojczyzny, zostając zawodnikiem CD Luis Ángel Firpo z siedzibą w mieście Usulután. Tam również z miejsca wywalczył sobie miejsce w wyjściowej jedenastce i w wiosennym sezonie Clausura 2009, będąc kluczowym punktem ofensywy, zdobył z tym klubem wicemistrzostwo Salwadoru. Kilkukrotnie, jednak bez większych osiągnięć, brał udział w najbardziej prestiżowych rozgrywkach kontynentu, Lidze Mistrzów CONCACAF.
Kariera reprezentacyjna.
Alas swoje występy w kadrze narodowej rozpoczynał od drużyn juniorskich i młodzieżowych, zaś w seniorskiej reprezentacji Salwadoru zadebiutował za kadencji selekcjonera Carlosa Recinosa, 31 października 2001 w przegranym 1:4 meczu towarzyskim z Meksykiem. W 2003 roku znalazł się w składzie na Puchar Narodów UNCAF, gdzie był podstawowym zawodnikiem zespołu, rozgrywając wszystkie pięć spotkań, za to jego drużyna zajęła ostatecznie trzecie miejsce w tym turnieju. Kilka miesięcy później występował w eliminacjach do Mistrzostw Świata 2006, które zakończyły się jednak dla jego zespołu niepowodzeniem. W 2005 roku po raz kolejny został powołany na Puchar Narodów UNCAF, pojawiając się na boisku w obydwóch spotkaniach, a 21 lutego, w przegranym 1:2 meczu fazy grupowej z Kostaryką, strzelił premierowego gola w kadrze narodowej. Była to zarazem jedyna bramka zdobyta przez Salwadorczyków na tym turnieju, gdyż po dwóch porażkach odpadli z rozgrywek już w fazie grupowej.
W 2007 roku Alas już po raz trzeci w karierze wziął udział w Pucharze Narodów UNCAF, gdzie kolejny raz wystąpił we wszystkich pięciu meczach swojego zespołu, nie wpisując się na listę strzelców, zaś jego drużyna zajęła ostatecznie czwarte miejsce w turnieju. Po upływie kilku miesięcy meksykański szkoleniowiec Carlos de los Cobos powołał go na Złoty Puchar CONCACAF, gdzie pojawiał się na boisku we wszystkich trzech meczach, zdobywając gola w grupowym spotkaniu z Trynidadem i Tobago (2:1), zaś Salwadorczycy zakończyli swój udział w rozgrywkach już na fazie grupowej. Występował także w eliminacjach do Mistrzostw Świata 2010, lecz podobnie jak poprzednio nie zdołał się ostatecznie zakwalifikować na mundial. W 2009 roku znalazł się w składzie na drugi już Złoty Puchar CONCACAF, ponownie odpadając ze swoją ekipą w fazie grupowej, lecz tym razem wystąpił tylko w dwóch meczach jako rezerwowy. W 2011 roku zanotował cztery występy na Copa Centroamericana, na którym Salwadorczycy zajęli ostatecznie czwarte miejsce.
W tym samym 2011 roku Alas doszedł ze swoją reprezentacją do ćwierćfinału Złotego Puchar CONCACAF, gdzie wystąpił we wszystkich czterech konfrontacjach, a niedługo po tym turnieju został mianowany przez urugwajskiego selekcjonera Rubéna Israela na nowego kapitana kadry narodowej. W tej roli występował w eliminacjach do Mistrzostw Świata 2014, które jednak ponownie nie zakończyły się dla Salwadoru powodzeniem i w konsekwencji awansem na mundial.
Afera korupcyjna.
Dennis Alas został dożywotnio zawieszony przez Piłkarską Federację Salwadoru (FESFUT) wraz z 13 innymi reprezentantami tego kraju za udział w ustawianiu meczów. Zawodnicy mieli dopuścić się czynów korupcyjnych co najmniej przy czterech meczach międzynarodowych. Zakaz dotyczy pracy w środowisku piłkarskim w jakiejkolwiek roli.

</doc>
<doc id="2853192" url="https://pl.wikipedia.org/wiki?curid=2853192" title="Ricardo Mendes">
Ricardo Mendes

Ricardo Mendes, właśc. Ricardo Mendes de Souza (ur. 9 sierpnia 1974 w Barbacenie) – brazylijski piłkarz występujący na pozycji pomocnika.
Kariera klubowa.
Karierę piłkarską Ricardo Mendes rozpoczął w klubie Corinthians Paulista w 1995 roku. W Corinthians 11 sierpnia 1996 w przegranym 0-1 meczu z Clube Atlético Mineiro Ricardo Mendes zadebiutował w lidze brazylijskiej. W latach 1996–1997 występował w Guarani FC. We Guarani 9 grudnia 1995 w zremisowanym 1-1 meczu z CR Flamengo Ricardo Mendes wystąpił po raz ostatni w lidze. Ogółem w latach 1996–1997 rozegrał w lidze brazylijskiej 20 spotkań.
W 2000 był zawodnikiem Amériki Belo Horizonte. W 2001 wyjechał do Portugalii, gdzie został zawodnikiem zespołu FC Maia. Po rozegraniu zaledwie 2 meczów opuścił portugalski klub i zakończył piłkarską karierę.
Kariera reprezentacyjna.
Ricardo Mendes występował w olimpijskiej reprezentacji Brazylii. W 1995 roku uczestniczył w Igrzyskach Panamerykańskich w Mar del Plata na których Brazylia odpadła w ćwierćfinale. Na turnieju Ricardo Mendes wystąpił w meczach z Kostaryką, Bermudami i Chile.

</doc>
<doc id="2853193" url="https://pl.wikipedia.org/wiki?curid=2853193" title="Mistrzostwa Europy w Łyżwiarstwie Szybkim w Wieloboju Kobiet 1988">
Mistrzostwa Europy w Łyżwiarstwie Szybkim w Wieloboju Kobiet 1988

13. mistrzostwa Europy w łyżwiarstwie szybkim w wieloboju kobiet odbyły się w dniach 16–17 stycznia 1988 roku na lodowisku w Kongsbergu, w Norwegii. Zawodniczki startowały na czterech dystansach: 500 m, 1500 m, 3000 m i 5000 m. Do biegu na 5000 m awansowała tylko najlepsza 16 po trzech dystansach. Piąte złoto w karierze, a czwarte z rzędu, wywalczyła reprezentantka NRD Andrea Ehrig-Mitscherlich.
Uczestnicy.
W zawodach wzięło udział 25 łyżwiarek z 12 krajów. Wszystkie zostały sklasyfikowane.

</doc>
<doc id="2853194" url="https://pl.wikipedia.org/wiki?curid=2853194" title="Laanemetsa">
Laanemetsa

Laanemetsa – wieś w Estonii, prowincji Valga, w gminie Taheva. Około 4 km na północny wschód od wsi znajduje się dwudzieste trzecie pod względem powierzchni jezioro Aheru.

</doc>
<doc id="2853195" url="https://pl.wikipedia.org/wiki?curid=2853195" title="ATP World Tour">
ATP World Tour



</doc>
<doc id="2853201" url="https://pl.wikipedia.org/wiki?curid=2853201" title="Taheva">
Taheva

Taheva – wieś w Estonii, prowincji Valga, w gminie Taheva.

</doc>
<doc id="2853202" url="https://pl.wikipedia.org/wiki?curid=2853202" title="Mistrzostwa Świata w Kolarstwie BMX 2011">
Mistrzostwa Świata w Kolarstwie BMX 2011

16. Mistrzostwa świata w kolarstwie BMX 2011 odbyły się w stolicy Danii - Kopenhadze, w dniach 27 - 31 lipca 2011 roku. W porównaniu z poprzednimi latami w programie zaszła jedna zmiana - konkurencja cruiser we wszystkich kategoriach zastąpiona została przez jazdę na czas. Rozegrano więc osiem konkurencji: wyścig elite i juniorów oraz jazdę na czas elite i juniorów, zarówno dla kobiet jak i mężczyzn. W klasyfikacji medalowej zwyciężyli reprezentanci Australii zdobywając łącznie pięć medali, w tym trzy złote.

</doc>
<doc id="2853204" url="https://pl.wikipedia.org/wiki?curid=2853204" title="Parowozownia normalnotorowa w Ełku">
Parowozownia normalnotorowa w Ełku

Parowozownia normalnotorowa w Ełku – nieużywana parowozownia normalnotorowa w Ełku, wybudowana w 1906 roku przy głównej ełckiej stacji kolejowej. Obiekt figuruje w Rejestrze Zabytków – "nr rej.: A-1014 z 10.11.1994".
Parowozownia jest wyposażona w wyciąg węglowy Teudloffa. Na torach parowozowni stoją parowozy Ol49, Ty2, które niszczeją. 
Powojenna parowozownia eksploatowała parowozy serii: Ty2/Ty42, Ol49, Ok1. Obiekt lokomotywowni wachlarzowej z czternastoma stanowiskami wraz z obrotnicą był używany przez PKP Cargo do roku 2009 w obsłudze lokomotyw serii SM42, SU45, ST44, gdzie funkcjonowało Gniazdo Drużyn Trakcyjnych. W roku 2014 PKP SA dokonały remontu dachu, natomiast w 2016 roku rozebrano nieukończony segment. 
Tutejsza parowozownia jako druga w kraju po parowozowni Wolsztyn najdłużej eksploatowała parowozy w czynnym ruchu planowym. 

</doc>
<doc id="2853206" url="https://pl.wikipedia.org/wiki?curid=2853206" title="Franciszek Dalewski">
Franciszek Dalewski

Franciszek Dalewski herbu Krucini (ur. w 1825 w Rudnikach (powiat lidzki), zm. 24 kwietnia 1904 w Warszawie) – działacz społeczny, konspirator, jeden z przywódców organizacji cywilnej Rządu Narodowego na Litwie w czasie powstania styczniowego, zesłaniec.
Życiorys.
Uczył się w gimnazjum w Wilnie. Został usunięty w 1846 roku ze szkoły za nieprawomyślność, tracąc prawo do studiów uniwersyteckich. Wraz z bratem Aleksandrem stworzył wtedy tajną organizację młodzieży w Wilnie o nazwie "„Związek Bratni” młodzieży polskiej" (albo „"Związek Bratni Młodzieży Litewskiej"”) (tzw. „spisek braci Dalewskich”). W 1849 roku został aresztowany i osadzony w więzieniu podominikańskim w Wilnie, a następnie wraz z Aleksandrem skazany na 15 lat ciężkich robót. Odbywał katorgę w Nerczyńsku. W 1859 roku wrócił do Wilna na mocy amnestii. Znów włączył się w działalność patriotyczną. Był przeciwnikiem powstania. Gdy jednak powstanie wybuchło, Dalewski wszedł do nowo powstałego Wydziału Zarządzającego Prowincjami Litwy (Prowincjonalnego Komitetu Litewskiego, Prowincjonalnego Rządu Tymczasowego).
Został aresztowany 10 lipca 1863 roku i skazany na 12 lat ciężkich robót. Wyrok został podniesiony przez Michaiła Murawjowa do 20 lat ze względu na recydywę. Katorgę odbywał w Siewakowie. W 1875 roku otrzymał zezwolenie na trzymiesięczny pobyt u rodziny w Warszawie. W 1883 roku na mocy kolejnej amnestii osiedlił się w Warszawie, gdzie pracował w kontroli kolei dąbrowskiej.
Został pochowany na cmentarzu Powązkowskim w Warszawie (kwatera II-5-3/4/5).
Rodzina.
Ojciec Franciszka, Dominik Antoni Dalewski był dwukrotnie żonaty. Córką Dominika z pierwszego małżeństwa była Apolonia Dalewska, późniejsza żona Zygmunta Sierakowskiego.
Franciszek Dalewski był synem Dominika Antoniego i drugiej jego żony, Dominiki z Narkiewiczów. Był jednym z ośmiorga ich dzieci. Jego rodzeństwo z tego małżeństwa to:

</doc>
<doc id="2853209" url="https://pl.wikipedia.org/wiki?curid=2853209" title="Maciej Awiżeń">
Maciej Awiżeń

Maciej Awiżeń (ur. 30 kwietnia 1972 w Bystrzycy Kłodzkiej) – polski samorządowiec, starosta kłodzki od 2 grudnia 2010 r.
Życiorys.
Absolwent wiedzy o kulturze na Uniwersytecie Wrocławskim; redaktor, przedsiębiorca, radny. W latach 1993–1998 dziennikarz w tygodniku „Gazeta Prowincjonalna Ziemi Kłodzkiej”. Prezes spółki "Euro-Dom" sp. z o.o. (2004–2006). Radny Rady Miejskiej w Kłodzku od 1998 r. z przerwą w kadencji 2002–2006. Zastępca przewodniczącego Rady Miejskiej w Kłodzku w latach 2006–2009. Etatowy Członek Zarządu Powiatu Kłodzkiego (2009–2010). Starosta kłodzki od 2 grudnia 2010 r., a w 3. kadencji (2018–2023) od 22 listopada 2018.
Członek Platformy Obywatelskiej, przewodniczący Koła Miejsko-Gminnego PO w Kłodzku do października 2021; dyrektor biura poselskiego Jakuba Szulca w latach 2006–2009.
Jest synem Mirosława Awiżenia, dziennikarza, wydawcy w Oficynie Wydawniczej „Brama”, założyciela i redaktora naczelnego periodyku „Gazeta Prowincjonalna Ziemi Kłodzkiej”, poety, dysydenta w okresie PRL.
Twórczość.
Animator, poeta, prozaik. W latach 1993–2004 pracował jako starszy instruktor w Centrum Edukacji Kulturalnej w Kłodzku. Był współzałożycielem Grupy Poetyckiej "662", publikującym utwory w jej „Czasempiśmie Poetyckim Bung” (1991–1997). Wspólnie z Krzysztofem Papisem wydał tomik wierszy pt. "Zbieg z okoliczności" (1990).

</doc>
<doc id="2853213" url="https://pl.wikipedia.org/wiki?curid=2853213" title="Mistrzostwa Europy w Łyżwiarstwie Szybkim w Wieloboju Kobiet 1989">
Mistrzostwa Europy w Łyżwiarstwie Szybkim w Wieloboju Kobiet 1989

14. mistrzostwa Europy w łyżwiarstwie szybkim w wieloboju kobiet odbyły się w dniach 14–15 stycznia 1989 roku na w Berlinie Zachodnim, w RFN. Zawodniczki startowały na czterech dystansach: 500 m, 1500 m, 3000 m i 5000 m. Do biegu na 5000 m awansowała tylko najlepsza 16 po trzech dystansach. Po raz pierwszy mistrzynią kontynenty została reprezentująca NRD Gunda Kleemann.
Uczestnicy.
W zawodach wzięło udział 27 łyżwiarek z 12 krajów. Sklasyfikowanych zostało 25.

</doc>
<doc id="2853214" url="https://pl.wikipedia.org/wiki?curid=2853214" title="Mistrzostwa Świata w Kolarstwie BMX 2012">
Mistrzostwa Świata w Kolarstwie BMX 2012

17. Mistrzostwa świata w kolarstwie BMX 2012 odbyły się w brytyjskim Birmingham, w dniach 23 – 27 maja 2012 roku. W programie znalazło się osiem konkurencji: wyścig elite i juniorów oraz jazda na czas elite i juniorów, zarówno dla kobiet jak i mężczyzn. W klasyfikacji medalowej zwyciężyli reprezentanci USA zdobywając łącznie sześć medali, w tym trzy złote.

</doc>
<doc id="2853216" url="https://pl.wikipedia.org/wiki?curid=2853216" title="HMS E22">
HMS E22

HMS E22 – brytyjski okręt podwodny typu E zbudowany w latach 1914–1915 w Vickers, Barrow-in-Furness. 
Okręt zwodowano 12 czerwca 1915 roku, a 1 października 1915 rozpoczął służbę w Royal Navy. Dowódcą jednostki został Lt. Cdr. C. H. Warren. Okręt skierowano do działań na Morzu Północnym. 
W kwietniu 1916 roku E22 posłużył do przeprowadzeniu eksperymentu bojowego. Celem jego było przedłużenie zasięgu wodnosamolotów do zwalczania sterowców Zeppelin. 24 kwietnia E22 przetransportował dwa wodnosamoloty Sopwith Tabloid w okolice wybrzeża Belgii. Po zanurzeniu okrętu oba wystartowały i spokojnie powróciły do Felixstowe.
25 kwietnia 1916 roku w okolicach wybrzeży koło Great Yarmouth E22 został storpedowany przez niemiecki okręt SM UB-18 i zatonął. Wszyscy członkowie załogi zginęli.

</doc>
<doc id="2853218" url="https://pl.wikipedia.org/wiki?curid=2853218" title="Stowarzyszenie na rzecz rozwoju transportu publicznego w Bydgoszczy">
Stowarzyszenie na rzecz rozwoju transportu publicznego w Bydgoszczy

Stowarzyszenie na rzecz rozwoju transportu publicznego w Bydgoszczy - Stowarzyszenie zostało zarejestrowane 30.05.2008 pod nazwą Bydgoski Klub Miłośników Komunikacji Miejskiej (nazwa ta obowiązywała do 20.02.2011).
Historia.
Początki Stowarzyszenia na rzecz rozwoju transportu publicznego w Bydgoszczy sięgają 2007 roku. Wszystko zaczęło się od grupy młodych entuzjastów i małego forum dyskusyjnego. Formalnie Stowarzyszenie zostało zarejestrowane 30.05.2008 pod nazwą Bydgoski Klub Miłośników Komunikacji Miejskiej (nazwa ta obowiązywała do 20.02.2011).
Zabytkowe Autobusy.
Stowarzyszenie na rzecz rozwoju transportu publicznego w Bydgoszczy ma również autobusy Jelcz M11 i Volvo B10MA

</doc>
<doc id="2853221" url="https://pl.wikipedia.org/wiki?curid=2853221" title="Mistrzostwa Świata w Kolarstwie BMX 2013">
Mistrzostwa Świata w Kolarstwie BMX 2013

18. Mistrzostwa świata w kolarstwie BMX 2013 odbyły się w nowozelandzkim Auckland, w dniach 24 - 28 lipca 2013 roku. W programie znalazło się osiem konkurencji: wyścig elite i juniorów oraz jazda na czas elite i juniorów, zarówno dla kobiet jak i mężczyzn. Były to pierwsze mistrzostwa świata BMX rozgrywane w tym kraju. W klasyfikacji medalowej zwyciężyli reprezentanci USA zdobywając łącznie siedem medali, w tym cztery złote i trzy srebrne.

</doc>
<doc id="2853223" url="https://pl.wikipedia.org/wiki?curid=2853223" title="Johann Heinrich von Mädler">
Johann Heinrich von Mädler

Johann Heinrich von Mädler (ur. 29 maja 1794 w Berlinie, zm. 14 marca 1874 w Hanowerze) – niemiecki astronom, który opublikował (z Wilhelmem Beerem) najbardziej kompletną w I połowie XIX w. mapę Księżyca.
"Mappa Selenographica" (1834-36) była pierwszą mapą podzieloną na kwadranty i pozostała niedościgniona do czasu opublikowania w 1878 roku mapy J.F. Juliusa Schmidta. W 1837 roku wydano suplement do "Mappa Selenographica" zawierający mikrometryczne pomiary średnicy 148 kraterów i wysokości 830 gór na powierzchni Księżyca. Mädler i Beer współpracowali przy wydaniu (1830) pierwszej systematycznej mapy cech powierzchni Marsa.
W 1840 Mädler został dyrektorem obserwatorium w Dorpacie (obecnie Uniwersytet w Tartu), zastępując Fryderyka Wilhelma Struve, który przeniósł się do Obserwatorium w Pułkowie. Kontynuował obserwacje gwiazd podwójnych Struvego. Pozostał w Tartu do przejścia na emeryturę w 1865, po czym wrócił do Niemiec.
W 1864 zaproponował reformę kalendarza dla Rosji: po opuszczeniu 12 dni w celu dostosowania do kalendarza gregoriańskiego, rok przestępny w 1900 oraz kolejne co 128 lat (2028, 2156 itd.) byłyby zwykłe. Dałoby to rok średniej długości 365 dni, 5 godzin, 48 minut, 45 sekund, co jest bardzo bliskie średniej długości roku zwrotnikowego.

</doc>
<doc id="2853234" url="https://pl.wikipedia.org/wiki?curid=2853234" title="Celów">
Celów

Celów – osada w Polsce położona w województwie dolnośląskim, w powiecie świdnickim, w gminie Dobromierz.
W latach 1975–1998 miejscowość należała administracyjnie do województwa wałbrzyskiego.

</doc>
<doc id="2853237" url="https://pl.wikipedia.org/wiki?curid=2853237" title="Aleksander Dalewski">
Aleksander Dalewski

Aleksander Dalewski herbu Krucini (ur. 12 stycznia 1827 w Kunkułce (powiat lidzki), zm. 14 kwietnia 1862 w Wilnie) – polski działacz patriotyczny, konspirator w Wilnie, zesłaniec.
Życiorys.
Uczył się w wileńskiej szkole powiatowej, a później w gimnazjum w Wilnie (1844–1846), którego nie ukończył. Pracował jako nauczyciel. 
Wraz z bratem Franciszkiem stworzył w 1846 roku tajną organizację młodzieży polskiej w Wilnie o nazwie „Związek Bratni” (tzw. „spisek braci Dalewskich”). W 1849 roku został aresztowany i osadzony w więzieniu podominikańskim w Wilnie, a następnie skazany na 10 lat ciężkich robót. Odbywał katorgę w Nerczyńsku. W 1858 roku wrócił do Wilna na mocy amnestii.
Został pochowany na Cmentarzu Na Rossie w Wilnie.
Rodzina.
Ojciec Aleksandra, Dominik Antoni Dalewski był dwukrotnie żonaty. Córką Dominika z pierwszego małżeństwa była Apolonia Dalewska, późniejsza żona Zygmunta Sierakowskiego.
Aleksander Dalewski był synem Dominika Antoniego i drugiej jego żony, Dominiki z Narkiewiczów. Był jednym z ośmiorga ich dzieci. Jego rodzeństwo z tego małżeństwa to:

</doc>
<doc id="2853238" url="https://pl.wikipedia.org/wiki?curid=2853238" title="Ganoidy">
Ganoidy

Ganoidy – grupa ryb w obrębie promieniopłetwych (Actinopterygii) wyróżniana dawniej w dwóch nadrzędach:
Nazwa zwyczajowa "ganoidy" nawiązuje do obecności na ciele niektórych gatunków łusek tzw. ganoidalnych, pokrytych ganoiną.
Ganoidy nie są uznawane za takson.

</doc>
<doc id="2853240" url="https://pl.wikipedia.org/wiki?curid=2853240" title="Muchodławka białoskrzydła">
Muchodławka białoskrzydła

Muchodławka białoskrzydła, muchodławka zmienna ("Terpsiphone mutata") – gatunek ptaka z rodziny monarek (Monarchidae). Występuje na Madagaskarze i Komorach (w tym na Majotcie). Nie jest zagrożony wyginięciem.
Systematyka.
Takson ten został po raz pierwszy opisany naukowo w 1766 roku przez Karola Linneusza, który zaklasyfikował go do rodzaju "Muscicapa". Dopiero w 1827 roku został utworzony przez Constantina Wilhelma Lamberta Glogera rodzaj "Terpsiphone", do którego muchodławka białoskrzydła została przeniesiona. Nazwa rodzajowa "Terpsiphone" pochodzi z języka greckiego i oznacza: "terpo" – zadowolony, zadowalać się i "phone" – głos. Epitet gatunkowy "mutata" pochodzi z łaciny i oznacza zmienność.
Muchodławka białoskrzydła najprawdopodobniej wyewoluowała od afrykańskiego przodka, jest blisko spokrewniona z muchodławką rajską i muchodławką wspaniałą.
Podgatunki.
Wyróżnia się 5 lub 6 podgatunków:
Podgatunek "singetra" często uznawany jest za synonim podgatunku nominatywnego.
Charakterystyka.
Średniej wielkości ptak śpiewający, mierzy 18 cm długości i waży pomiędzy 12,1 a 12,3 gramów. Samce mają bardzo długie ogony, które dochodzą do 18 cm długości. Samica jest rudo-pomarańczowa, z czarną głową i karkiem. Lotki na skrzydłach są czarne, z rudymi brzegami.
Występowanie.
Jest to endemiczny gatunek występujący na Madagaskarze i Komorach. Jest szeroko rozpowszechniony we wszystkich rodzajach lasów w swoim obszarze występowania, z wyjątkiem górskich. Obecny jest na wysokościach do 1600 m n.p.m. Obserwuje się go także na plantacjach, w ogrodach i parkach.
Pożywienie.
Jest to gatunek owadożerny, zjadający różne rodzaje insektów. Zwykle występuje w stadach z innymi gatunkami, głównie z lemurką szarą. Badania wykazały, że wydajność zdobywania pożywienia przez "Terpsiphone" jest skorelowana z ilością lemurek szarych w stadzie. Duża ich liczba wpływa korzystnie na rezultat żerowania. Gdy ptaki odżywiają się wspólnie, ich zachowania są inne, niż gdy robią to samotnie, na przykład przebywając w stadzie z wangą rdzawą muchodławki białoskrzydłe żerują znacznie bliżej ziemi niż normalnie.
Rozród.
Muchodławka białoskrzydła buduje głębokie, wiszące na gałęziach gniazda, 1 do 5 metrów nad ziemią. Samica składa zwykle 3 jaja o długości 18–19 mm i średnicy 14 mm. Jaja mogą być zróżnicowane kolorystycznie – od różowych do łososiowych, z brązowymi lub lawendowymi plamami. Czasami wysiadują jaja pasożyta lęgowego, jakim jest kukułka popielata.
Status i zagrożenia.
W Czerwonej księdze gatunków zagrożonych IUCN gatunek ten zaliczany jest do kategorii LC ("Least Concern" – najmniejszej troski) nieprzerwanie od 1988 roku. Jednak naturalne środowisko jego występowania jest degradowane, a populacja (choć trudna do oszacowania) zmniejsza się. Mimo to gatunek ten aktualnie występuje pospolicie na Madagaskarze. Posiada on wielu naturalnych wrogów, takich jak owadożer madagaskarski, krogulec malgaski oraz kania egipska, które polują na niego. Dodatkowo jaja muchodławki białoskrzydłej są przysmakiem lemura płowego.

</doc>
<doc id="2853245" url="https://pl.wikipedia.org/wiki?curid=2853245" title="Haley Anderson">
Haley Anderson

Haley Danita Anderson (ur. 20 listopada 1991 w Santa Clara) - amerykańska pływaczka, specjalizująca się w stylu dowolnym na długich dystansach.
Wicemistrzyni olimpijska z Londynu (2012) na dystansie 10 km na otwartym akwenie. W 2013 w Barcelonie wywalczyła złoto mistrzostw świata na 5 km na otwartym akwenie.
Jej siostrą jest Alyssa - mistrzyni olimpijska w sztafecie 4 × 200 m stylem dowolnym.

</doc>
<doc id="2853255" url="https://pl.wikipedia.org/wiki?curid=2853255" title="Dalmatinska Zagora">
Dalmatinska Zagora



</doc>
<doc id="2853257" url="https://pl.wikipedia.org/wiki?curid=2853257" title="Dziennik dla dzieci">
Dziennik dla dzieci



</doc>
<doc id="2853260" url="https://pl.wikipedia.org/wiki?curid=2853260" title="Cobras de Ciudad Juarez">
Cobras de Ciudad Juarez



</doc>
<doc id="2853266" url="https://pl.wikipedia.org/wiki?curid=2853266" title="Konstanty Dalewski">
Konstanty Dalewski

Konstanty Dalewski herbu Krucini (ur. w 1837 w Kunkułce w powiecie lidzkim, rozstrzelany 27 maja 1871 w Paryżu) – polski uczestnik powstania styczniowego na Litwie, emigrant.
Życiorys.
Uczył się w gimnazjum w Wilnie, został mierniczym. Po wybuchu powstania styczniowego walczył pod wodzą Zygmunta Sierakowskiego w bitwie pod Birżami. Po kilku kolejnych bitwach, dowodząc coraz mniejszymi oddziałami, został ciężko ranny w 1864 roku. Uszedł za granicę. Pracował w Sankt Gallen (Szwajcaria) w fabryce wyrobów żelaznych. Wyjechał do Paryża i zatrudnił się w księgarni Władysława Mickiewicza. W czasie Komuny Paryskiej walczył w szeregach 6. batalionu gwardii narodowej.
W wyniku oskarżenia o zamieszanie w strzelanie do wkraczającej armii został rozstrzelany w Ogrodzie Luksemburskim. Spoczywa na cmentarzu Powązkowskim w Warszawie (kwatera II-5-3/4/5).
Rodzina.
Ojciec Konstantego, Dominik Antoni Dalewski, był dwukrotnie żonaty. Córką Dominika z pierwszego małżeństwa była Apolonia Dalewska, późniejsza żona Zygmunta Sierakowskiego.
Konstanty Dalewski był synem Dominika i jego drugiej żony, Dominiki z Narkiewiczów. Był jednym z ośmiorga ich dzieci. Jego rodzeństwo z tego małżeństwa to:

</doc>
<doc id="2853271" url="https://pl.wikipedia.org/wiki?curid=2853271" title="Anderson William Santos da Cruz">
Anderson William Santos da Cruz

Anderson Tico, właśc. Anderson William Santos da Cruz (ur. 18 kwietnia 1975 w Volta Redonda) – piłkarz brazylijski występujący na pozycji pomocnika.
Kariera klubowa.
Karierę piłkarską Anderson rozpoczął w klubie São Paulo FC w 1992 roku. W Sampie był głównie rezerwowym. W latach 2003-2004 był zawodnikiem Gamy Brasília. Z Gamą zdobył mistrzostwo Dystryktu Federalnego - Campeonato Brasiliense w 2003. W kolejnych latach występował głównie w klubach ze stanu São Paulo. Obecnie jest zawodnikiem EC Taubaté.
Kariera reprezentacyjna.
Anderson występował w olimpijskiej reprezentacji Brazylii. W 1995 roku uczestniczył w Igrzyskach Panamerykańskich w Mar del Plata na których Brazylia odpadła w ćwierćfinale. Na turnieju Anderson wystąpił we wszystkich czterech meczach z Kostaryką, Bermudami (bramka), Chile i Hondurasem.

</doc>
<doc id="2853275" url="https://pl.wikipedia.org/wiki?curid=2853275" title="Broken (film 2012)">
Broken (film 2012)

Broken – brytyjski film dramatyczny z 2012 roku w reżyserii Rufusa Norrisa. Wyprodukowany przez Wild Bunch.
Światowa premiera filmu miała miejsce 7 maja 2012 roku podczas 65. Międzynarodowego Festiwalu Filmowego w Cannes. W Polsce premiera filmu odbyła się 25 stycznia 2013 roku.
Opis fabuły.
Archie (Tim Roth) jest ojcem samotnie wychowującym 11-letnią Skunk (Eloise Laurence), chorą na cukrzycę. Dziewczynka przyjaźni się z cichym młodym człowiekiem z okolicy, Rickiem. Pewnego dnia zostaje on oskarżony o gwałt przez córkę sąsiadów...

</doc>
<doc id="2853284" url="https://pl.wikipedia.org/wiki?curid=2853284" title="Sound City">
Sound City



</doc>
<doc id="2853285" url="https://pl.wikipedia.org/wiki?curid=2853285" title="Ksawera Dalewska">
Ksawera Dalewska

Ksawera Dalewska herbu Krucini (ur. w 1845 w Kunkułce (powiat lidzki), zm. 29 lipca 1900 w Warszawie) – uczestniczka powstania styczniowego na Litwie, zesłana na Syberię.
Życiorys.
Uczyła się w Instytucie Szlacheckim, później na tajnych kursach. Po powrocie jej brata Franciszka z katorgi, gdy został członkiem Prowincjonalnego Rządu Narodowego na Litwie, pracowała jako jego sekretarka aż do jego aresztowania 21 czerwca 1863 roku. W październiku została zesłana na Syberię wraz z matką i siostrami Zuzanną i Józefą. Przebywała na wygnaniu w Kungurze i Samarze. W październiku 1867 roku udało się jej wrócić do Warszawy, gdzie prowadziła tajną pensję z przyrodnią siostrą Apolonią Sierakowską, wdową po Zygmuncie, oraz tłumaczyła z języka angielskiego powieści dla Tygodnika Ilustrowanego. Spoczywa na cmentarzu Powązkowskim w Warszawie (kwatera II-5-3/4/5).
Rodzina.
Ojciec Ksawery, Dominik Antoni Dalewski był dwukrotnie żonaty. Córką Dominika z pierwszego małżeństwa była Apolonia Dalewska, późniejsza żona Zygmunta Sierakowskiego.
Ksawera Dalewska była córką Dominika Antoniego i drugiej jego żony, Dominiki z Narkiewiczów. Była jednym z ośmiorga ich dzieci. Jej rodzeństwo z tego małżeństwa to:

</doc>
<doc id="2853286" url="https://pl.wikipedia.org/wiki?curid=2853286" title="Ulica Łostowicka w Gdańsku">
Ulica Łostowicka w Gdańsku

Ulica Łostowicka (niem. "Wonneberger Weg") – ulica w Gdańsku, przebiegająca przez jednostki administracyjne Chełm, Wzgórze Mickiewicza i Siedlce.
Charakterystyka.
Ulica rozpoczyna się przy przebudowanym w 2011 r. skrzyżowaniu z ulicami Kartuską i Nowolipie na terenie historycznego osiedla Emaus (obecnie gdańskie Siedlce), następnie biegnie w kierunku południowym mijając skrzyżowania z ulicami Andrzeja Struga, Pana Tadeusza i Wojskiego. Za skrzyżowaniem z ul. Wojskiego po prawej stronie w kierunku południowym mija główną bramę największej nekropolii Gdańska Cmentarza Łostowickiego, który bierze swoją nazwę właśnie od przylegania do ul. Łostowickiej. Następnie ulica mija wielkie skrzyżowanie z al. Armii Krajowej czyli Trasą W-Z, na którym pierwszeństwo ruchu mają kierowcy jadący al. Armii Krajowej (tylko w przypadku awarii sygnalizacji), aby swój bieg zakończyć na skrzyżowaniu z ulicami Witosa i Warszawską oraz wybudowaną w latach 2010–2011 al. Vaclava Havla, która jest jej przedłużeniem w kierunku Oruni Górnej i Łostowic.
Ulica Łostowicka razem z ulicami: Vaclava Havla, Nowolipie, Franciszka Rakoczego i Potokową tworzą kluczowy ciąg uliczny, który łączy ze sobą dzielnice: Orunia, Orunia Górna, Ujeścisko-Łostowice, Chełm, Wzgórze Mickiewicza, Siedlce, Piecki-Migowo, Suchanino, Brętowo, Matemblewo, Niedźwiednik i Wrzeszcz Górny.

</doc>
<doc id="2853289" url="https://pl.wikipedia.org/wiki?curid=2853289" title="Zabytkowy dom w Rudawie z 1896 roku">
Zabytkowy dom w Rudawie z 1896 roku

Zabytkowy dom w Rudawie – dom znajdujący się w Rudawie, w powiecie krakowskim, wpisany do rejestru zabytków nieruchomych województwa małopolskiego. Nazywany "willą z wieżyczką".
Historia.
Pierwsza murowana w Rudawie willa, wybudowana w 1896 dla Antoniny i Stanisława Domańskich, zaprojektowana przez architekta Tomasza Prylińskiego. 
W sierpniu 1908 willę wynajął za 500 guldenów Henryk Sienkiewicz wraz z żoną, o czym pisał "„Tygodnik Chrzanowski”" nr 22, oraz wspominała nieistniejąca już tablica pamiątkowa. Obecnie informuje o tym inna tablica znajdująca się na rudawskim rynku. W willi tej napisał on niektóre swoje nowele oraz kilka rozdziałów powieści "Wiry". Sienkiewiczowi do willi codziennie rano świeże mleko przynosił, lubiany przez niego, miejscowy chłopiec Stanisław Tarkowski. Jego imię i nazwisko otrzymał później główny bohater powieści "W pustyni i w puszczy". 

</doc>
<doc id="2853290" url="https://pl.wikipedia.org/wiki?curid=2853290" title="Prora">
Prora

Prora – nazistowski ośrodek wypoczynkowy nad Bałtykiem na wyspie Rugia (pomiędzy Sassnitz a Binz).
Historia.
Kompleks ośmiu identycznych budynków został zbudowany pomiędzy 1936 a 1939 rokiem jako projekt "Kraft durch Freude". Obiekt rozciągający się na długości 4,5 km został zaprojektowany na 20 000 miejsc, nigdy jednak nie został ukończony i obecnie stanowi dobitny przykład architektury nazistowskiej. Podczas wojny jeden z budynków zamieszkiwali uchodźcy ze zbombardowanych miast.
Po 1945 część obiektu wykorzystano na koszary (najpierw Armii Czerwonej, a następnie Narodowej Armii Ludowej NRD). Szczególną instytucją była umiejscowiona tam m.in. Szkoła Oficerska NAL dla Zagranicznych Kadr Wojskowych ("Offiziershochschule für ausländische Militärkader „Otto Winzer“") (1981-1990), kształcąca kadry dla zaprzyjaźnionych państw lub ruchów narodowo-wyzwoleńczych tzw. Trzeciego Świata. W 2011 po pracach budowlanych wartości 16 mln euro otwarto tu schronisko młodzieżowe z 96 pokojami i 400 miejscami.
W kompleksie funkcjonuje zespół kilku placówek muzealnych, tzw. Muzeum Mili ("Museumsmeile"), m.in. Centrum Dokumentacji Prora oraz Muzeum NAL.

</doc>
<doc id="2853291" url="https://pl.wikipedia.org/wiki?curid=2853291" title="Adílson Cândido de Souza">
Adílson Cândido de Souza

Adílson, właśc. Adílson Cândido de Souza (ur. 28 maja 1974 w Guaxupé) – piłkarz brazylijski występujący na pozycji bramkarza.
Kariera klubowa.
Karierę piłkarską Adílson rozpoczął w klubie Clube Atlético Mineiro w 1995 roku. W 1995 zdobył z Atlético mistrzostwo stanu Minas Gerais - Campeonato Mineiro. W latach 2002-2003 był zawodnikiem Botafogo Ribeirão Preto, a 2003-2004 Rio Branco Americana. W latach 2004-2012 występował w Cearze Fortaleza. Z Cearą trzykrotnie zdobył mistrzostwo stanu Ceará - Campeonato Cearense w 2005, 2011 i 2012.
Kariera reprezentacyjna.
Adílson występował w olimpijskiej reprezentacji Brazylii. W 1995 roku uczestniczył w Igrzyskach Panamerykańskich w Mar del Plata na których Brazylia odpadła w ćwierćfinale. Na turnieju Adílson wystąpił we wszystkich czterech meczach z Kostaryką, Bermudami, Chile i Hondurasem.

</doc>
<doc id="2853296" url="https://pl.wikipedia.org/wiki?curid=2853296" title="John Karangwa">
John Karangwa

John Karangwa (ur. 30 listopada 1985 w Gomie, Demokratyczna Republika Konga) – ugandyjski piłkarz grający na pozycji defensywnego pomocnika i obrońcy w birmańskim klubie Ayeyewady United.

</doc>
<doc id="2853299" url="https://pl.wikipedia.org/wiki?curid=2853299" title="Reprezentacja Polski w futbolu amerykańskim mężczyzn">
Reprezentacja Polski w futbolu amerykańskim mężczyzn

Reprezentacja Polski w futbolu amerykańskim – zespół reprezentujący Rzeczpospolitą Polską w meczach i sportowych imprezach międzynarodowych w futbolu amerykańskim. Reprezentację powołuje selekcjoner, mogą w niej występować wyłącznie zawodnicy posiadający obywatelstwo polskie. Za jej funkcjonowanie odpowiedzialny jest Polski Związek Futbolu Amerykańskiego.
Historia.
Swój pierwszy oficjalny mecz reprezentacja Polski rozegrała w 2013 roku. W halowej odmianie futbolu amerykańskiego Polacy przegrali ze Szwecją 14:27. W 2015 roku reprezentacja Polski po raz pierwszy została zgłoszona do udziału w mistrzostwach Europy – w rundzie kwalifikacyjnej grupy B przegrała z reprezentacją Czech 7:14. Podczas World Games 2017 reprezentacja Polski przegrała w półfinale 2:28 z Francuzami. W meczu o trzecie miejsce Polacy ulegli USA 7:14.
Pierwszym trenerem reprezentacji był Maciej Cetnerowski, od 2015 do 2017 roku funkcję tę pełnił Amerykanin Bradley Arbon.

</doc>
<doc id="2853300" url="https://pl.wikipedia.org/wiki?curid=2853300" title="Kamienica przy ul. Armii Krajowej 31 w Kłodzku">
Kamienica przy ul. Armii Krajowej 31 w Kłodzku

Kamienica przy ul. Armii Krajowej 31 w Kłodzku – pochodząca z XVIII wieku barokowa kamienica, położona w obrębie starówki.
Historia.
Budynek został wzniesiony w drugiej połowie XVII wieku. Dom był odnawiany w latach: 1883, około 1930 i ostatnio po 1945 roku. Parter został całkowicie przerobiony w 1930 roku. 
Decyzją wojewódzkiego konserwatora zabytków z dnia 30 listopada 1984 roku kamienica została wpisana do rejestru zabytków
Architektura.
Kamienica ma trzy trakty i trzy kondygnacje (prócz szczytu), posiada elewację trójosiową. Pierwotny układ, późnobarokowy, pochodzi z pierwszej połowy XVIII wieku. Elewacja, poza częścią parterową, dość dobrze zachowana. Cztery gładkie pilastry biegną przez pierwsze i drugie piętro, zwieńczone głowicami korynckimi, zbliżonymi do florenckich. Nad pilastrami wykrępowane: architraw i fryz w formie kostek ozdobionych główkami aniołków. Krępowanie obejmuje dolną część gzymsu; płyta i syma są gładkie. Niezbyt wybujały szczyt mieści dwa okna. Obramienia okien pierwszego piętra są bogate, skrajne — o obdasznicach łukowych, środkowe — z obdasznicą trapezową. Umiarkowanie bogata ornamentyka wykonana jest w tynku. W tympanonie szczytu jest wnęka, mieścząca figurkę świętego Floriana.

</doc>
<doc id="2853302" url="https://pl.wikipedia.org/wiki?curid=2853302" title="Wspólnota administracyjna Kirchheim">
Wspólnota administracyjna Kirchheim



</doc>
<doc id="2853305" url="https://pl.wikipedia.org/wiki?curid=2853305" title="Bernardo Retegno">
Bernardo Retegno



</doc>
<doc id="2853306" url="https://pl.wikipedia.org/wiki?curid=2853306" title="Tekla Jenike">
Tekla Jenike

Tekla Jenike z domu Dalewska herbu Krucini (ur. w 1838 w Kunkułce (powiat lidzki), zm. ?) – uczestniczka powstania styczniowego na Litwie, zesłana na Syberię.
Życiorys.
Czynnie uczestniczyła w powstaniu styczniowym, została aresztowana i zesłana z przyrodnią siostrą, Apolonią, wdową po Zygmuncie Sierakowskim do guberni penzeńskej. Udało się jej wrócić do Warszawy po kilku latach.
2 maja 1924 została odznaczona Krzyżem Kawalerskim Orderu Odrodzenia Polski.
Została pochowana na cmentarzu ewangelicko-augsburskim w Warszawie.
Rodzina.
Ojciec Tekli, Dominik Antoni Dalewski był dwukrotnie żonaty. Córką Dominika z pierwszego małżeństwa była Apolonia Dalewska, późniejsza żona Zygmunta Sierakowskiego.
Tekla Dalewska była córką Dominika Antoniego i drugiej jego żony, Dominiki z Narkiewiczów. Była jednym z ośmiorga ich dzieci. Jej rodzeństwo z tego małżeństwa to:
W czerwcu 1870 roku wyszła za mąż w Warszawie za Ludwika Jenikego (1818–1903). Małżeństwo było bezdzietne.

</doc>
<doc id="2853308" url="https://pl.wikipedia.org/wiki?curid=2853308" title="Siarczan glinu potasu">
Siarczan glinu potasu

Siarczan glinu potasu (), – nieorganiczny związek chemiczny z grupy siarczanów, sól podwójna glinowa i potasowa kwasu siarkowego. Występuje naturalnie jako minerał ałun potasowy w postaci dodekahydratu . Związek ten jest używany do zaprawiania ognioodpornego tkanin oraz do klarowania mętnej wody. Ma on właściwości antyseptyczne, więc jest stosowany jako środek ograniczający przykry zapach potu. Ze względu na właściwości ściągające może być również używany przy goleniu do zmniejszania krwawienia drobnych zacięć i otarć.
Właściwości.
Ałun potasowy krystalizuje w formie regularnych ośmiobocznych kryształów. Po podgrzaniu do temperatury 92 °C traci wodę krystaliczną, w której sam się rozpuszcza, jednak w miarę dalszego ogrzewania woda odparowuje i związek zastyga na kruchą, krystaliczną masę.
Otrzymywanie.
Ałun potasowy wydziela się w formie krystalicznej podczas zatężenia zmieszanych wodnych roztworów siarczanu glinu i siarczanu potasu.

</doc>
<doc id="2853309" url="https://pl.wikipedia.org/wiki?curid=2853309" title="К-549 Kniaź Władimir">
К-549 Kniaź Władimir

K–549 Kniaź Władimir (К-549 "Князь Владимир") – rosyjski atomowy okręt podwodny czwartej generacji, typu Borei zdolny do przenoszenia pocisków balistycznych klasy z ang. SLBM 3М30 "Buława". To pierwszy okręt zmodyfikowanego projektu 955, oznaczonego 955A (część źródeł podaje 955U). Okręt jest wyposażony w okrętową siłownię jądrową z reaktorem OK-650W.
Nazwany na cześć Wielkiego Księcia Kijowskiego Włodzimierza I Wielkiego. Początkowo dowództwo WMF RF proponowało dla okrętu nazwę Святитель Николай (Święty Mikołaj), jednak propozycja była krytykowana i nie została przyjęta. Ta nazwa funkcjonowała jakiś czas w mediach.
29 października 2019 r. okręt wystrzelił jeden pocisk 3M30, głowice testowe trafiły cele na poligonie Kura.

</doc>
<doc id="2853318" url="https://pl.wikipedia.org/wiki?curid=2853318" title="Chłopcy z Placu Broni (powieść)">
Chłopcy z Placu Broni (powieść)



</doc>
<doc id="2853322" url="https://pl.wikipedia.org/wiki?curid=2853322" title="Stanisław Maria Załuski">
Stanisław Maria Załuski

 Stanisław Maria Załuski herbu Junosza (ur. 28 lutego 1838 w Iwoniczu, zm. 21 grudnia 1904 we Florencji) – oficer.
Urodził się w rodzinie marszałka szlachty powiatu upickiego, jednego z przywódców powstania listopadowego na Litwie, odnowiciela uzdrowiska Iwonicz-Zdrój- Karola Załuskiego (1794-1845) i matki Amelii Załuskiej z książąt Ogińskich (1805–1858). Uczył się w Akademii Terezjańskiej w Wiedniu. Wziął udział w powstaniu styczniowym. Walczył pod Podlesiem 4 maja 1863 r., gdzie został ranny. Za waleczność mianowany porucznikiem na polu bitwy.
Miał czterech braci i cztery siostry; byli to:

</doc>
<doc id="2853323" url="https://pl.wikipedia.org/wiki?curid=2853323" title="Concilium Vaticanum Secundum">
Concilium Vaticanum Secundum



</doc>
<doc id="2853324" url="https://pl.wikipedia.org/wiki?curid=2853324" title="Wellington Paulista">
Wellington Paulista

Wellington Paulista, właśc. Wellington Pereira do Nascimento (ur. 22 kwietnia 1984, w São Paulo) – brazylijski piłkarz, grający na pozycji napastnika w Criciúmie, gdzie przebywa na wypożyczeniu z Cruzeiro Esporte Clube.
Kariera piłkarska.
Kariera klubowa.
Wczesne lata.
Wellington swoją karierę z piłką rozpoczynał w Juventus-SP - klubie z przedmieść São Paulo. Po kilku latach grania już w drużynie seniorów, przeniósł się do hiszpańskiego Deportivo Alavés, grającego wówczas w Segunda División. Po roku spędzonym w Hiszpanii, Brazylijczyk wrócił do ojczyzny i podpisał kontrakt z Botafogo.
Cruzeiro.
Po sezonie 2008, napastnik podpisał kontrakt z Cruzeiro Esporte Clube, dla którego strzelił tylko w samej lidze 39 goli. W 2011 roku został wypożyczony do SE Palmeiras, jednak po rozegraniu zaledwie 6 spotkań w lidze, wrócił on do Cruzeiro.
West Ham United.
11 stycznia 2013 zawodnik został wypożyczony do West Ham United do końca sezonu, z opcją wykupienia i podpisania 3-letniego kontraktu.
Sukcesy.
Sukcesy klubowe.
Botafogo
Cruzeiro

</doc>
<doc id="2853325" url="https://pl.wikipedia.org/wiki?curid=2853325" title="Zbigniew Puchalski">
Zbigniew Puchalski



</doc>
<doc id="2853329" url="https://pl.wikipedia.org/wiki?curid=2853329" title="Kozłek bzowy">
Kozłek bzowy

Kozłek bzowy ("Valeriana sambucifolia" J. C. Mikan) – gatunek rośliny wieloletniej należący do rodziny kozłkowatych. Występuje w Północnej Europie, górach środkowej i południowej Europy. W Polsce dość częsty w Sudetach i Karpatach, na Nizinie Śląskiej, w Kotlinie Sandomierskiej, na wyżynach, w Wielkopolsce i na Pomorzu, brak na północnym wschodzie. Takson rodzimy.
Biologia i ekologia.
Bylina, hemikryptofit. Występuje w lasach łęgowych, olszynach, jaworzynach i ziołoroślach oraz nad brzegami potoków. W górach rośnie od regla dolnego po piętro kosodrzewiny, w ziołoroślach, widnych lasach, zwłaszcza olchowych, nad brzegami potoków, w źródliskach, na torfowiskach niskich, niezależnie od podłoża. Gatunek charakterystyczny dla związku (All.) "Adenostylion alliariae" (wysokogórskie ziołorośla i zarośla liściaste związane trwałym przepływem wody).

</doc>
<doc id="2853330" url="https://pl.wikipedia.org/wiki?curid=2853330" title="Centrum Demokratyczne">
Centrum Demokratyczne



</doc>
<doc id="2853331" url="https://pl.wikipedia.org/wiki?curid=2853331" title="Czesław Hulanicki">
Czesław Hulanicki

Czesław Hulanicki (ur. 1867, zm. 26 sierpnia 1932 w Warszawie) – polski działacz ruchu robotniczego, tłumacz, publicysta Kuriera Warszawskiego i Naszej Trybuny. Od 1888 roku działał w Socjalno-Rewolucyjnej Partii "Proletariat", w roku 1890 organizował pierwsze obchody święta pracy w Warszawie, wydawca podziemnych pism socjalistycznych. Współpracownik Marcina Kasprzaka, którego bronił przed zarzutami współpracy z policją carską. Więzień polityczny w latach 1890-1893. Od 1895 do 1897 roku członek Polskiej Partii Socjalistycznej. Podjął się tłumaczenia pracy Włodzimierza Lenina pt. "Państwo a rewolucja". Od 1907 roku zajął się publicystyką. W 1919 roku był jednym z założycieli Stowarzyszenia Byłych Więźniów Politycznych. Spoczywa na cmentarzu Powązkowskim w Warszawie (kwatera Y, rząd 2, grób 6).

</doc>
<doc id="2853333" url="https://pl.wikipedia.org/wiki?curid=2853333" title="HD 140283">
HD 140283

HD 140283 – jedna z najstarszych znanych współcześnie gwiazd, położona jest w gwiazdozbiorze Wagi w odległości około 190 lat świetlnych od Ziemi. Należy do typu widmowego F, jej obserwowana wielkość gwiazdowa wynosi 7,223. Z powodu jej wieku nazywana jest nieoficjalnie „gwiazdą Matuzalemem”.
Nazwa.
Akronim „HD” w nazwie gwiazdy oznacza, że została ona skatalogowana przez Henry’ego Drapera w jego przeglądzie nieba. Gwiazda nie ma nazwy potocznej, ale z racji jej wieku bywa nieoficjalnie określana jako „gwiazda Matuzalem”.
Odkrycie.
Gwiazda została zauważona na początku XX wieku z powodu jej bardzo dużej paralaksy. Porusza się ona z prędkością prawie 1,3 miliona kilometrów na godzinę. Widziana z Ziemi potrzebuje zaledwie 1500 lat na przebycie 30 minut kątowych (wielkość Księżyca widziana z Ziemi). Jej ruch własny wynosi 0,13 tysięcznych minuty kątowej na godzinę.
Charakterystyka.
Jest jedną z najstarszych znanych współcześnie gwiazd. Położona jest w gwiazdozbiorze Wagi w odległości około 190 lat świetlnych od Ziemi. Jej obserwowana wielkość gwiazdowa wynosi 7,223. Temperatura powierzchni gwiazdy wynosi 5777 ± 55 K (należy do typu widmowego F).
Gwiazda ma bardzo niską metaliczność wynoszącą zaledwie [Fe/H] = −2,40 ± 0,10 (mniej niż 1% metaliczności Słońca), składa się prawie wyłącznie z wodoru i helu. Ewolucyjnie gwiazda znajduje się w fazie późnego podolbrzyma w bardzo późnym stadium rozwoju i zaczyna przemieniać się w czerwonego olbrzyma. Bardzo niska, ale niezerowa metaliczność gwiazdy świadczy o tym, że należy ona do gwiazd drugiej populacji. Pierwsze gwiazdy, które uformowały się tuż po Wielkim Wybuchu (gwiazdy trzeciej populacji) składały się wyłącznie z helu i wodoru. Czas życia dużych gwiazd był bardzo krótki i wynosił zaledwie kilka milionów lat, po czym gwiazdy te eksplodowały jako supernowe, rozrzucając przy tym po Wszechświecie wytworzone w ich wnętrzach metale (pierwiastki cięższe od helu i wodoru). HD 140238 powstała tuż po eksplozji pierwszych gwiazd, kiedy we Wszechświecie było jeszcze bardzo małe stężenie metali.
Gwiazda narodziła się w jednej z pierwotnych galaktyk karłowatych, która została zniszczona przez Drogę Mleczną po ich zderzeniu ponad 12 miliardów lat temu.
Wiek gwiazdy szacowany jest na 14,46 ± 0,8 miliardów lat, co jest porównywalne, w granicach błędu, z wiekiem Wszechświata wynoszącym około 13,8 miliardów lat. Przed odkryciem wieku tej gwiazdy najstarszą znaną gwiazdą była HE 1523-0901, której wiek szacowano na 13,2 miliardów lat, ale ze znacznie większą niepewnością wynoszącą aż dwa miliardy lat.
Gwiazda znajduje się w gwiazdozbiorze Wagi i nie jest widoczna gołym okiem, ale jako obiekt siódmej wielkości gwiazdowej może być obserwowana przez lornetkę.

</doc>
<doc id="2853334" url="https://pl.wikipedia.org/wiki?curid=2853334" title="Ireneusz Załuski">
Ireneusz Załuski

Ireneusz Załuski herbu Junosza (ur. 10 sierpnia 1835 w Kłajpedzie, zm. 20 maja 1868 we Dreźnie) – polski rzeźbiarz
Życiorys.
Urodził się w rodzinie marszałka szlachty powiatu upickiego, jednego z przywódców powstania listopadowego na Litwie, odnowiciela uzdrowiska Iwonicz-Zdrój – Karola Załuskiego (1794–1845) i matki Amelii Załuskiej z książąt Ogińskich (1805–1858). Uczył się rysunku w Krakowie u Wojciecha Stattlera, potem rzeźby w Szkole Sztuk Pięknych, następnie w Wiedniu i Rzymie. Wziął udział w powstaniu styczniowym. Walczył w bitwie pod Radziwiłłowem (zakończonej niepowodzeniem 2 lipca 1863). W okresie późniejszym służył w armii austriackiej,w randze porucznika pułku kirasjerów walczył pod Sadową. Zmarł od rany otrzymanej w pojedynku.
Miał czterech braci i cztery siostry; byli to:

</doc>
<doc id="2853335" url="https://pl.wikipedia.org/wiki?curid=2853335" title="Leebiku">
Leebiku

Leebiku – wieś w Estonii, prowincji Valga, w gminie Põdrala.

</doc>
<doc id="2853337" url="https://pl.wikipedia.org/wiki?curid=2853337" title="Lõve">
Lõve

Lõve – wieś w Estonii, prowincji Valga, w gminie Põdrala.

</doc>
<doc id="2853341" url="https://pl.wikipedia.org/wiki?curid=2853341" title="Proces świętojurski">
Proces świętojurski

Proces świętojurski – proces działaczy Komunistycznej Partii Galicji Wschodniej toczący się od 22 listopada 1922 do 11 stycznia 1923 przed sądem przysięgłych we Lwowie. 
Historia.
Wśród oskarżonych znajdowali się wszyscy uczestnicy krajowej konferencji Komunistycznej Partii Galicji Wschodniej, która rozpoczęła się 30 października 1921 w zabudowaniach lwowskiej katedry św. Jura (stąd nazwa procesu). W pierwszym dniu obrad aresztowano 26 osób m.in. Nestora Chonyma, Kazimierza Cichowskiego, Ostapa Dłuskiego, Czesławę Grosserową i Stefana Królikowskiego.
W procesie oskarżano 39 działaczy komunistycznych, a ostatecznie skazano 10, w tym posła Stefana Królikowskiego, członka Komitetu Centralnego KPP Kazimierza Cichowskiego i sekretarza KC Komunistycznej Partii Galicji Wschodniej Osypa Kriłyka. Oskarżeni skazani zostali na kary więzienia wynoszące od dwóch do trzech lat więzienia. Nazwa procesu odnosi się do miejsca konferencji, w czasie której działacze zostali aresztowani, podziemi klasztoru św. Jura.

</doc>
<doc id="2853345" url="https://pl.wikipedia.org/wiki?curid=2853345" title="Kościół Narodzenia św.Jana Chrzciciela w Kuniowie">
Kościół Narodzenia św.Jana Chrzciciela w Kuniowie



</doc>
<doc id="2853352" url="https://pl.wikipedia.org/wiki?curid=2853352" title="Jak kochać się z Murzynem, żeby się nie zmęczyć">
Jak kochać się z Murzynem, żeby się nie zmęczyć

Jak kochać się z Murzynem, żeby się nie zmęczyć (fr. "Comment faire l'amour avec un nègre sans se fatiguer") – francusko-kanadyjska komedia z 1989 roku w reżyserii Jacques’a W. Benoit. Film powstał na podstawie powieści Dany’ego Laferrière'a pod tym samym tytułem.
Światowa premiera filmu miała miejsce w lutym 1989 roku.

</doc>
<doc id="2853358" url="https://pl.wikipedia.org/wiki?curid=2853358" title="Wielcy Inkwizytorzy Hiszpanii">
Wielcy Inkwizytorzy Hiszpanii



</doc>
<doc id="2853389" url="https://pl.wikipedia.org/wiki?curid=2853389" title="Archidiecezja Tunis">
Archidiecezja Tunis



</doc>
<doc id="2853407" url="https://pl.wikipedia.org/wiki?curid=2853407" title="Sally Hurton">
Sally Hurton



</doc>
<doc id="2853429" url="https://pl.wikipedia.org/wiki?curid=2853429" title="Małgorzata Pasternak">
Małgorzata Pasternak



</doc>
<doc id="2853448" url="https://pl.wikipedia.org/wiki?curid=2853448" title="Áchim András">
Áchim András



</doc>
<doc id="2853451" url="https://pl.wikipedia.org/wiki?curid=2853451" title="Władimir Kolubakin">
Władimir Kolubakin

Władimir Aleksiejewicz Kolubakin, ros. Владимир Алексеевич Колюбакин (ur. w 1900 r. w Tyflisie, zm. 15 sierpnia 1969 w Valencii) – rosyjski wojskowy (porucznik), działacz emigracyjny, oficer Rosyjskiego Korpusu Ochronnego podczas II wojny światowej
Ukończył aleksandrowski korpus kadetów. Pod koniec 1917 r. wstąpił do nowo formowanych wojsk Białych gen. Antona I. Denikina. Początkowo działał w składzie partyzanckich oddziałów kozackich. Na pocz. 1919 r. awansował do stopnia praporszczika. Służył w 2 Baterii lejbgwardii 2 Brygady Artylerii. W poł. listopada 1920 r. wraz z wojskami Białych został ewakuowany z Krymu do Gallipoli. Na emigracji zamieszkał w Bułgarii. Następnie przeniósł się do Jugosławii, gdzie w poł. lat 20. Wchodził formalnie w skład Oddziału Gwardyjskiego. Awansował na porucznika. Pracował jako geometra. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Po zakończeniu wojny wyemigrował do Wenezueli.

</doc>
<doc id="2853452" url="https://pl.wikipedia.org/wiki?curid=2853452" title="Wasilij Klementiew">
Wasilij Klementiew



</doc>
<doc id="2853458" url="https://pl.wikipedia.org/wiki?curid=2853458" title="Kodeks 0168">
Kodeks 0168

Kodeks 0168 (Gregory-Aland no. 0168) – grecki kodeks uncjalny Nowego Testamentu na pergaminie, paleograficznie datowany na VIII wiek. Miejsce przechowywania rękopisu jest nieznane. Do naszych czasów zachowały się jedynie fragmenty kodeksu.
Opis.
Rękopis zawierał tekst czterech Ewangelii (fragmenty) i był palimpsestem. Dalsze szczegóły są nieznane.
Tekst.
Nieznana jest tradycja tekstualna kodeksu. Kurt Aland nie zaklasyfikował go do żadnej kategorii.
Historia.
INTF datuje na VIII wiek.
Rękopis został wciągnięty na listę rękopisów Nowego Testamentu przez Gregory'ego. Rękopis zaginął, nieznane jest obecne miejsce jego przechowywania. Ostatnie znane miejsce jego przechowywania to Weria, był własnością braci Melissa.

</doc>
<doc id="2853461" url="https://pl.wikipedia.org/wiki?curid=2853461" title="Port lotniczy Perugia-San Egidio">
Port lotniczy Perugia-San Egidio



</doc>
<doc id="2853463" url="https://pl.wikipedia.org/wiki?curid=2853463" title="Władimir Koliubakin">
Władimir Koliubakin



</doc>
<doc id="2853466" url="https://pl.wikipedia.org/wiki?curid=2853466" title="Gębacz czarnogardły">
Gębacz czarnogardły



</doc>
<doc id="2853469" url="https://pl.wikipedia.org/wiki?curid=2853469" title="Aleksiej Dienisienko (wojskowy)">
Aleksiej Dienisienko (wojskowy)

Aleksiej Gordiejewicz Dienisienko, ros. Алексей Гордеевич Денисенко (ur. w 1907, zm. 18 listopada 1962 w Buenos Aires) – rosyjski wojskowy, oficer Rosyjskiej Armii Wyzwoleńczej, a następnie Sił Zbrojnych Komitetu Wyzwolenia Narodów Rosji podczas II wojny światowej, emigracyjny publicysta i działacz polityczny.
Uczył się w korpusie kadetów we Władykaukazie. W 1918 wstąpił do nowo formowanych wojsk Białych gen. Antona I. Denikina. W połowie listopada 1920 wraz z pozostałymi wojskowymi został ewakuowany z Krymu do Gallipoli. Na emigracji zamieszkał w Królestwie SHS. W 1927 ukończył krymski korpus kadetów. Na początku lat 30. wstąpił do Narodowo-Ludowego Związku Rosyjskich Solidarystów (NTS). Po ataku wojsk niemieckich na ZSRR 22 czerwca 1941 r., wstąpił do Rosyjskiej Armii Wyzwoleńczej (ROA). Otrzymał stopień porucznika. Od jesieni 1944 r. służył w nowo formowanych Siłach Zbrojnych Komitetu Wyzwolenia Narodów Rosji. Po zakończeniu wojny wyemigrował do Argentyny. Pod koniec lat 40. wstąpił do Stowarzyszenia Wszechkadeckiego. W latach 1955-1961 w Buenos Aires był wydawcą i jednocześnie redaktorem naczelnym pisma "Kadietskoje piśmo". Pisał do niego artykuły.

</doc>
<doc id="2853479" url="https://pl.wikipedia.org/wiki?curid=2853479" title="Szakir Alkajew">
Szakir Alkajew



</doc>
<doc id="2853480" url="https://pl.wikipedia.org/wiki?curid=2853480" title="Borys Bazylewski">
Borys Bazylewski



</doc>
<doc id="2853481" url="https://pl.wikipedia.org/wiki?curid=2853481" title="Alona Sidko">
Alona Sidko



</doc>
<doc id="2853484" url="https://pl.wikipedia.org/wiki?curid=2853484" title="Aleksiej Bezrodnyj">
Aleksiej Bezrodnyj



</doc>
<doc id="2853488" url="https://pl.wikipedia.org/wiki?curid=2853488" title="Davey Moore">
Davey Moore

Imię i nazwisko Davey Moore nosili lub noszą m.in.:

</doc>
<doc id="2853490" url="https://pl.wikipedia.org/wiki?curid=2853490" title="Paweł Bogdanow">
Paweł Bogdanow



</doc>
<doc id="2853496" url="https://pl.wikipedia.org/wiki?curid=2853496" title="Aleksiej Dienisienko">
Aleksiej Dienisienko



</doc>
<doc id="2853498" url="https://pl.wikipedia.org/wiki?curid=2853498" title="Aleksiej Denisenko">
Aleksiej Denisenko



</doc>
<doc id="2853499" url="https://pl.wikipedia.org/wiki?curid=2853499" title="Borys Browcyn">
Borys Browcyn



</doc>
<doc id="2853500" url="https://pl.wikipedia.org/wiki?curid=2853500" title="Al McCoy">
Al McCoy

Imię i nazwisko Al McCoy nosili lub noszą m.in.:

</doc>
<doc id="2853504" url="https://pl.wikipedia.org/wiki?curid=2853504" title="Walter Short">
Walter Short

Walter Campbell Short (ur. 30 marca 1880 w Fillmore, zm. 9 marca 1949 w Dallas) – amerykański wojskowy, generał US Army, dowódca lądowej obrony Hawajów w czasie ataku na Pearl Harbor.
Życiorys.
Walter C. Short ukończył w 1901 roku University of Illinois, w marcu następnego roku rozpoczął służbę w armii. W pierwszych latach kariery służył między innymi na Filipinach i Alasce, jesienią 1914 roku objął dowodzenie 12. Dywizją Piechoty. W 1916 roku uczestniczył w ekspedycji generała Pershinga do Meksyku przeciwko Pancho Villi. Po przystąpieniu Stanów Zjednoczonych do działań I wojny światowej został wysłany do Europy jako oficer sztabowy 1. Dywizji Piechoty. Za swe zasługi w tym okresie został odznaczony Distinguished Service Medal i awansowany do tymczasowego stopnia podpułkownika.
Po zakończeniu wojny otrzymał stanowisko instruktora w Fort Leavenworth, a następnie asystenta szefa sztabu 6. Dywizji Piechoty, w stałym stopniu kapitana, następnie majora. W latach 20. służył między innymi w sekcji Dalekiego Wschodu wywiadu wojskowego i ponownie instruktor w Fort Leavenworth. W 1925 roku ukończył Army War College. W grudniu 1936 roku awansował do stopnia jednogwiazdkowego generała ("Brigadier General"), w styczniu 1938 roku objął dowodzenie 2. Dywizją Piechoty, w roku następnym 1. Dywizji. W 1940 roku został awansowany do stopnia generała majora ("Major General").
7 lutego 1941 roku został mianowany dowódcą Army's Hawaiian Department, odpowiedzialnym za lądową i współodpowiedzialnym za powietrzną obronę terytorium Hawajów, w tymczasowej randze generała porucznika ("Lieutenant General"). Wraz z admirałem Husbandem E. Kimmelem został zupełnie zaskoczony przez japoński atak 7 grudnia 1941 roku. Oskarżany o zaniedbania i niekompetencję, które doprowadziły do klęski, kilkanaście dni później został odwołany ze stanowiska, a w marcu 1942 roku emerytowany w stopniu generała majora. Pracował w Ford Motor Company w Dallas, podejmując próby oczyszczenia swojego nazwiska. Zmarł w 1949 roku i został pochowany z honorami wojskowymi na Narodowym Cmentarzu w Arlington.
Wielu współczesnych historyków znacznie łagodniej ocenia działania generała Shorta i admirała Kimmela. W 1999 roku obaj zostali oczyszczeni rezolucją Senatu. W 2005 roku ukazała się, nakładem Naval Institute Press, jego biografia "Day of Lightning, Years of Scorn: Walter C. Short and the Attack on Pearl Harbor", pióra Charlesa R. Andersona.

</doc>
<doc id="2853506" url="https://pl.wikipedia.org/wiki?curid=2853506" title="Grigorij Chromienko (Ochromienko)">
Grigorij Chromienko (Ochromienko)



</doc>
<doc id="2853509" url="https://pl.wikipedia.org/wiki?curid=2853509" title="Chadyżieńsk">
Chadyżieńsk



</doc>
<doc id="2853515" url="https://pl.wikipedia.org/wiki?curid=2853515" title="Ilia Denisow">
Ilia Denisow



</doc>
<doc id="2853516" url="https://pl.wikipedia.org/wiki?curid=2853516" title="Rashid Sumaila">
Rashid Sumaila

Rashid Sumaila (ur. 18 grudnia 1992 w Cape Coast) – ghański piłkarz grający na pozycji obrońcy w klubie FK Crvena zvezda.
Kariera klubowa.
Pierwszym klubem Sumaili był stołeczny Ebusua Dwarfs. Spędził w nim dwa lata, a następnie przeszedł do Asante Kotoko SC, z którym w sezonie 2012/2013 zdobył mistrzostwo Ghany. W 2013 roku odszedł do południowoafrykańskiego Mamelodi Sundowns FC. W Premier Soccer League zadebiutował 28 sierpnia 2013 w zremisowanym 1:1 meczu z Platinum Stars FC. W sezonie 2013/2014 zdobył wraz z zespołem mistrzostwo Południowej Afryki. W kolejnym sezonie w barwach Mamelodi nie rozegrał żadnego spotkania. Od października 2014 do stycznia 2015 przebywał na wypożyczeniu w Asante Kotoko SC, jednak nie wystąpił tam w tym czasie w żadnym ligowym meczu.
W styczniu 2015 Sumaila przeszedł na wypożyczenie do kuwejckiego klubu Al Qadsia, z którym w sezonie 2014/2015 zdobył Puchar Emira Kuwejtu. Po zakończeniu tamtego sezonu został zawodnikiem Al Qadsia, a w kolejnym wraz z klubem wywalczył mistrzostwo Kuwejtu. Sezon 2016/2017 spędził na wypożyczeniu w katarskiej drużynie Al-Gharafa, po czym wrócił do Al Qadsia, skąd w połowie 2018 roku został wypożyczony do serbskiej Crveny zvezdy.
Kariera reprezentacyjna.
Sumaila występował w dwóch młodzieżowych reprezentacjach Ghany: U-20 i U-23. W tej pierwszej rozegrał dwa mecze, a w drugiej 4 mecze.
Sumaila zadebiutował też w seniorskiej reprezentacji Ghany.

</doc>
<doc id="2853517" url="https://pl.wikipedia.org/wiki?curid=2853517" title="Arsenij Demski (Daszkiewicz)">
Arsenij Demski (Daszkiewicz)



</doc>
<doc id="2853518" url="https://pl.wikipedia.org/wiki?curid=2853518" title="Wasilij Demidow">
Wasilij Demidow



</doc>
<doc id="2853519" url="https://pl.wikipedia.org/wiki?curid=2853519" title="Jewgienij Delakowski">
Jewgienij Delakowski



</doc>
<doc id="2853532" url="https://pl.wikipedia.org/wiki?curid=2853532" title="Paweł Iwanow">
Paweł Iwanow



</doc>
<doc id="2853536" url="https://pl.wikipedia.org/wiki?curid=2853536" title="Modraszek baton">
Modraszek baton

Modraszek baton ("Pseudophilotes baton") – motyl dzienny z rodziny modraszkowatych.
Wygląd.
Rozpiętość skrzydeł od 22 do 26 mm. Ubarwienie skrzydeł nieodróżnialne od modraszka wikarmy. Identyfikacja obu gatunków możliwa na podstawie badań budowy narządów rozrodczych.
Siedlisko.
Murawy kserotermiczne, pastwiska, stare piaskownie, poligony.
Biologia i rozwój.
Wykształca dwa pokolenia w roku (maj-czerwiec i sierpień-wrzesień). Na mniej korzystnych stanowiskach wykształca tylko jedną generację. Rośliny żywicielskie: macierzanka zwyczajna i piaskowa. Jaja składane są w kwiatostanach roślin żywicielskich. Larwy żerują na nasionach i kwiatach, fakultatywnie są myrmekofilne; zimuje poczwarka.
Rozmieszczenie geograficzne.
Gatunek atlantycko-śródziemnomorski, w całej Europie zanika. W Polsce na Dolnym Śląsku wymarł w I poł. XX wieku. 

</doc>
<doc id="2853540" url="https://pl.wikipedia.org/wiki?curid=2853540" title="Nikanor Liubimow">
Nikanor Liubimow



</doc>
<doc id="2853542" url="https://pl.wikipedia.org/wiki?curid=2853542" title="Richard Kissi Boateng">
Richard Kissi Boateng

Richard Kissi Boateng (ur. 25 listopada 1988) – ghański piłkarz grający na pozycji obrońcy. Zawodnik klubu Supersport United FC.
Kariera klubowa.
Pierwszym klubem Boatenga był Liberty Professionals. W 2010 roku zdecydował się wyjechać za granicę, a dokładnie zaczął grać w libijskim Al-Ittihad Trypolis. Jednak po roku grania w Libii wrócił do Ghany, do klubu Berekum Chelsea.
Kariera reprezentacyjna.
Boateng raz wystąpił w reprezentacji Ghany podczas eliminacji do MŚ 2014. W 2013 roku dostał powołanie na Puchar Narodów Afryki 2013.

</doc>
<doc id="2853543" url="https://pl.wikipedia.org/wiki?curid=2853543" title="Erazm Sztieppa">
Erazm Sztieppa

Erazm Konstantinowicz Sztieppa, ros. Эразм Константинович Штеппа (ur. 9 października 1925 r. w Nieżyniu) – radziecki kolaborant III Rzeszy, wojskowy Wehrmachtu pod koniec II wojny światowej, łagiernik.
Ukończył szkołę podstawową, a następnie średnią w Kijowie. Po zajęciu miasta przez wojska niemieckie we wrześniu 1941 r., zgłosił się dobrowolnie pod koniec grudnia wraz z grupą miejscowej młodzieży na wyjazd na roboty do Niemiec. Pracował w zakładach Kruppa. Został tam aresztowany za próbę ucieczki, po czym osadzono go w obozie karnym nr 21 w Weiterstadt. Po wypuszczeniu na wolność jesienią 1942 r. powrócił do okupowanego Kijowa. Jesienią 1943 r. wraz z rodziną ewakuował się do Niemiec. Pod koniec 1944 r. wstąpił do Wehrmachtu. Służył w oddziale łączności na froncie wschodnim. Pod koniec wojny dostał się do niewoli sowieckiej. Osadzono go w obozie jenieckim na Ukrainie, skąd latem 1945 r. próbował nieskutecznie zbiec. Aresztowano go, po czym przebywał w więzieniach w Kowlu, Równem, a następnie Kijowie. W grudniu 1945 r. został skazany na karę 20 lat łagrów. Osadzono go w obozach pracy w Magadanie. Na pocz. września 1955 r. w wyniku amnestii został wypuszczony na wolność. Po 1991 r. wyjechał do USA.

</doc>
<doc id="2853544" url="https://pl.wikipedia.org/wiki?curid=2853544" title="Richard Boateng">
Richard Boateng



</doc>
<doc id="2853547" url="https://pl.wikipedia.org/wiki?curid=2853547" title="Cyprian Celiński">
Cyprian Celiński

Cyprian Celiński (zginął 19 lutego 1863 w bitwie pod Krzywosądzem) – major wojsk polskich w czasie powstania styczniowego.
Był oficerem wojsk powstańczych w czasie powstania listopadowego, odznaczył się również w powstaniu wielkopolskim w 1848 roku. Później przebywał w Paryżu, gdzie był znany jako "„hulaszcza i tęgiej ręki postać”".
Był jednym z bliższych przyjaciół gen. Ludwika Mierosławskiego. Z myślą o zbliżającym się powstaniu opracował dla niego w 1860 roku (miał wtedy stopień kapitana) instrukcje i regulaminy wojskowe w języku polskim, niezbędne do właściwego i metodycznego kształcenia dla piechoty wzorowane na rozwiązaniach funkcjonujących w armiach europejskich.
W bitwie pod Krzywosądzem, już jako major, bił się początkowo u boku Mierosławskiego, jednak po wycofaniu się generała z pola walki, zginął w walce otoczony przez Rosjan.

</doc>
<doc id="2853556" url="https://pl.wikipedia.org/wiki?curid=2853556" title="HMS E23">
HMS E23

HMS E23 – brytyjski okręt podwodny typu E. Zbudowany w latach 1914–1915 w Vickers, Barrow-in-Furness. Okręt został wodowany 18 września 1915 roku i rozpoczął służbę w Royal Navy 6 grudnia 1915. Dowódcą jednostki został Lt. Cdr. R. Turner. Okręt został przydzielony do Ósmej Flotylli Okrętów Podwodnych ("8th Submarine Flotilla") stacjonującej w Harwich.
19 sierpnia 1916 roku E23 zaatakował i uszkodził niemiecki drednot SMS Westfalen (20000 ton), który został wyłączony z walk na Bałtyku do początku października 1916 roku.
Po zakończeniu wojny, 6 września 1922 roku, okręt został sprzedany w Sunderland.

</doc>
<doc id="2853560" url="https://pl.wikipedia.org/wiki?curid=2853560" title="Łuskacz">
Łuskacz

Łuskacz ("Notacanthus chemnitzii") – gatunek morskiej, głębokowodnej ryby łuskaczokształtnej z rodziny łuskaczowatych (Notacanthidae). Ma niewielkie znaczenie gospodarcze.
Gatunek kosmopolityczny, spotykany w większości wód oceanicznych, poza strefą tropikalną. Przebywa na głębokościach 125–3285 m, zwykle 125–1000 m.
Ciało łuskacza jest silnie wydłużone, głębokie i bocznie ścieśnione. Kształtem przypomina węgorza. Jest pokryte cienką, bardzo łatwo odpadającą łuską. Płetwa grzbietowa jest złożona z pojedynczych, osobno osadzonych kolców, których liczba jest zależna od populacji. Młode osobniki tego gatunku mają ubarwienie blado beżowe lub niebieskawo szare, większe okazy są ciemnobrązowe.
Łuskacz jest często mylony z pokrewnym "Notacanthus abbotti", stąd spotykane w literaturze znaczne różnice w opisie cech morfologicznych. Wyniki porównania obydwu gatunków przedstawili Mundy i inni w 2011 roku.
Opis płetw: D VIII–XII/1–2, A X–XVII/115–127, P III–IV, 6–7.
Liczba wyrostków filtracyjnych: 3 + 11–12.
Liczba kręgów: 225–234.
Łuskacze osiągają przeciętnie 20–30 cm, maksymalnie 120 cm długości całkowitej.
Biologia gatunku pozostaje słabo poznana. Jest spotykany sporadycznie w przyłowie dennym, co sugeruje samotniczy tryb życia. Żywi się ukwiałami.

</doc>
<doc id="2853563" url="https://pl.wikipedia.org/wiki?curid=2853563" title="Notacanthus chemnitzii">
Notacanthus chemnitzii



</doc>
<doc id="2853564" url="https://pl.wikipedia.org/wiki?curid=2853564" title="Notacanthus nasus">
Notacanthus nasus



</doc>
<doc id="2853569" url="https://pl.wikipedia.org/wiki?curid=2853569" title="Search Engine Results Page">
Search Engine Results Page



</doc>
<doc id="2853587" url="https://pl.wikipedia.org/wiki?curid=2853587" title="Kazimierz Bohdanowicz">
Kazimierz Bohdanowicz



</doc>
<doc id="2853589" url="https://pl.wikipedia.org/wiki?curid=2853589" title="Gaj (powiat białostocki)">
Gaj (powiat białostocki)

Gaj – dawna osada leśna w Polsce położona w województwie podlaskim, w powiecie białostockim, w gminie Dobrzyniewo Duże.
Nazwę zniesiono 1.01.2021 r.
W latach 1975–1998 miejscowość administracyjnie należała do województwa białostockiego.

</doc>
<doc id="2853590" url="https://pl.wikipedia.org/wiki?curid=2853590" title="Knyszyn (powiat białostocki)">
Knyszyn (powiat białostocki)

Knyszyn – dawna osada leśna w Polsce położona w województwie podlaskim, w powiecie białostockim, w gminie Dobrzyniewo Duże.
Nazwę zniesiono 1.01.2021 r.
W latach 1975–1998 miejscowość administracyjnie należała do województwa białostockiego.

</doc>
<doc id="2853591" url="https://pl.wikipedia.org/wiki?curid=2853591" title="Kopisk (osada leśna w województwie podlaskim)">
Kopisk (osada leśna w województwie podlaskim)

Kopisk – zniesiona nazwa osady leśnej w Polsce położona w województwie podlaskim, w powiecie białostockim, w gminie Dobrzyniewo Duże.
Nazwa miejscowości została zniesiona z 2022 r.
W latach 1975–1998 miejscowość administracyjnie należała do województwa białostockiego.
Zobacz też: Kopisk

</doc>
<doc id="2853593" url="https://pl.wikipedia.org/wiki?curid=2853593" title="Hammam al-Basza">
Hammam al-Basza

Hammam al-Basza (hebr. חמאם אל-באשה) – muzeum tureckiej łaźni na Starym Mieście Akki, na północy Izraela.
Historia.
Turecka łaźnia ("hammam") na Starym MieścieAkki została wybudowana w 1795 roku przez Jezzara Paszę i nazwana od jego imienia. Prawdopodobnie powstała na ruinach wcześniejszej łaźni pochodzącej z czasów krzyżowców. Znajduje się na południe od cytadeli, w bezpośrednim sąsiedztwie starego saraya. Podobnie jak inne tureckie łaźnie, pełniła funkcje miejsca spotkań towarzyskich mieszkańców Akki. Była to największa i najwspanialsza łaźnia publiczna w całej okolicy. Służyła do lat 40. XX wieku, a od 1954 roku jest tutaj Muzeum Miejskie. W latach 2000-2003 budynek został starannie odnowiony, a w jego wnętrzu urządzono przestrzenne prezentacje ukazujące funkcjonowanie tureckiej łaźni.
Architektura.
Budynek łaźni jest zbudowany na planie prostokąta. Od wejścia korytarz prowadzi do kolejnych pomieszczeń, z których pierwsze jest garderobą, gdzie osoby mogły rozebrać się, pozostawić swoje ubrania i owinąć specjalnymi ręcznikami. Z garderoby jest wyjście na otwarty dziedziniec wewnętrzny, wokół którego rozmieszczone są wszystkie pomieszczenia łaźni. W centrum dziedzińca znajduje się fontanna, a wzdłuż ścian stoją marmurowe ławki. Jest to miejsce, w którym można było odpocząć i zrelaksować się po kąpieli i zabiegach. Można stąd przechodzić do kolejnych czterech pokojów, w których dokonywano zabiegów kosmetycznych, leczniczych i masaży. Ostatnim i najważniejszym jest sześciokątna łaźnia parowa, która jest sercem całej łaźni. Budynek jest ozdobiony marmurowymi posadzkami, kafelkami i kolorowymi szybkami umieszczonymi w kopulastym dachu, podtrzymywanym przez cztery marmurowe kolumny. Kolejne pomieszczenia posiadają małe kopuły ze świetlikami.
Zbiory muzeum.
Hammam al-Basza prezentuje nowoczesne podejście do przedstawiania historii Akki. Jest jednocześnie muzeum historycznym i etnograficznym. W łaźni odtworzono życie z okresu największego rozkwitu Akki. Można tu zobaczyć fikcyjne postacie, które uczestniczą w kąpielach, zabiegach i rozmowach. Postacie te obrazują zwyczaje pięciu pokoleń żyjących w mieście w okresie osmańskim. Elementy architektoniczne są podświetlone w taki sposób, aby zwiedzający mógł je z łatwością dostrzec. Prezentacje historyczne przygotowano w ośmiu językach: hebrajskim, arabskim, angielskim, niemieckim, francuskim, hiszpańskim, włoskim i rosyjskim. Turyści mogą skorzystać z elektronicznego przewodnika, który zwraca się przy wyjściu z muzeum.

</doc>
<doc id="2853595" url="https://pl.wikipedia.org/wiki?curid=2853595" title="Mierestki (powiat białostocki)">
Mierestki (powiat białostocki)

Mierestki – dawna osada leśna w Polsce położona w województwie podlaskim, w powiecie białostockim, w gminie Dobrzyniewo Duże.
Nazwę zniesiono z 1.01.2021 r.
W latach 1975–1998 miejscowość administracyjnie należała do województwa białostockiego.

</doc>
<doc id="2853596" url="https://pl.wikipedia.org/wiki?curid=2853596" title="HMS E24">
HMS E24

HMS E24 – brytyjski okręt podwodny typu E. Zbudowany w latach 1914–1915 w Vickers, Barrow-in-Furness. Okręt został wodowany 9 grudnia 1915 roku i rozpoczął służbę w Royal Navy 9 stycznia 1916. Okręt został przydzielony do Dziewiątej Flotylli Okrętów Podwodnych ("9th Submarine Flotilla") stacjonującej w Harwich. 
E24 został przystosowany do stawiania min 21 marca 1916 roku jednostka została wysłana w misję stawiania min w zatoce Heligoland. Okręt nie powrócił z misji i 24 marca został uznany za zatopiony.
W 1973 roku w czasie poszukiwania zatopionych U-bootów z okresu II wojny światowej, wrak okrętu został przypadkowo odkryty i po odholowaniu do Cuxhaven zidentyfikowany jako brytyjski okręt typu E. Po wydobyciu szczątków załogi udało się zidentyfikować kapitana Napiera. Wszystkie szczątki zostały złożone na cmentarzu Ohlsdorf w Hamburgu.

</doc>
<doc id="2853605" url="https://pl.wikipedia.org/wiki?curid=2853605" title="Antoni Budrys">
Antoni Budrys

Antoni Budrys przydomek Telesfor Niesiakoć lub Miszkoć (ur. 1841, rozstrzelany 15 marca 1864 w twierdzy dyneburskiej) – dowódca oddziału wojsk polskich w czasie powstania styczniowego.
Był ubogim szlachcicem z powiatu rosieńskiego, synem Andrzeja. Walczył w bitwie pod Budą (w powiecie mariampolskim). Następnie stworzył własny oddział. Został wzięty do niewoli w Klonowie (w tymże powiecie) 3 lipca 1863 roku. Był więziony początkowo w Suwałkach, został skazany na śmierć i rozstrzelany na esplanadzie twierdzy dyneburskiej .

</doc>
<doc id="2853609" url="https://pl.wikipedia.org/wiki?curid=2853609" title="Mierestki">
Mierestki

2 miejscowości w Polsce:

</doc>
<doc id="2853610" url="https://pl.wikipedia.org/wiki?curid=2853610" title="HMS E25">
HMS E25

HMS E25 – brytyjski okręt podwodny typu E. Zbudowany w latach 1914–1915 w William Beardmore and Company, Glasgow. Okręt został wodowany 23 sierpnia 1915 roku i rozpoczął służbę w Royal Navy 4 października 1915 roku pod dowództwem Lt. Cdr. R. B. Ramsaya. 
W 1916 roku okręt walczył na Morzu Śródziemnym w składzie "Med Flotilla" stacjonującej na Malcie.
Okręt został sprzedany 14 grudnia 1921 roku na Malcie.

</doc>
<doc id="2853613" url="https://pl.wikipedia.org/wiki?curid=2853613" title="Polana Sucha Góra">
Polana Sucha Góra

Polana Sucha Góra – polana na Suchej Górze w Beskidzie Żywieckim. Zajmuje podwierzchołkowe, północno-wschodnie stoki Suchej Góry. Za niewielkim pasem lasu na południowych podwierzchołkowych stokach Suchej Góry znajduje się druga polana – Hala Michalskiego. Takie ujęcie prezentuje mapa Compass, na mapie Geoportalu obydwie polany objęte są wspólną nazwą jako polana Sucha Góra, również przewodnik "Beskid Żywiecki" wymienia tylko tę jedną polanę. 
Nazwa polana wskazuje, że była ona dawniej koszona, w polskich i słowackich Karpatach bowiem polany, które nie były koszone, lecz tylko wypasane górale nazywali halami. Z powodów ekonomicznych zaprzestano już jej koszenia i wypasania (podobnie, jak na większości wysoko położonych polan w polskich Karpatach). Jej dolnym końcem prowadzi szlak turystyczny, widoki z niego są jednak ograniczone, dobrym natomiast punktem widokowym jest górna, grzbietowa część polany. Widoki stąd obejmują grzbiet Zapolanki, Muńcuł i graniczny polsko-słowacki grzbiet odbiegający od Wielkiej Rycerzowej.
Szlak turystyczny.
 Rajcza – Sucha Góra – Schronisko PTTK na Hali Boraczej. Czas przejścia 2.55 h, ↓ 2.25 h

</doc>
<doc id="2853616" url="https://pl.wikipedia.org/wiki?curid=2853616" title="Ponikła (osada leśna w województwie podlaskim)">
Ponikła (osada leśna w województwie podlaskim)

Ponikła – była osada leśna w Polsce położona w województwie podlaskim, w powiecie białostockim, w gminie Dobrzyniewo Duże.
Nazwę zniesiono z 1.01.2021 r.
W latach 1975–1998 miejscowość administracyjnie należała do województwa białostockiego.

</doc>
<doc id="2853618" url="https://pl.wikipedia.org/wiki?curid=2853618" title="Szaciły (osada leśna w powiecie białostockim)">
Szaciły (osada leśna w powiecie białostockim)

Szaciły – zniesiona nazwa osady leśnej w Polsce położona w województwie podlaskim, w powiecie białostockim, w gminie Dobrzyniewo Duże.
Nazwa miejscowości została zniesiona z 2022 r.
W latach 1975–1998 miejscowość administracyjnie należała do województwa białostockiego.

</doc>
<doc id="2853622" url="https://pl.wikipedia.org/wiki?curid=2853622" title="Tartak (powiat białostocki)">
Tartak (powiat białostocki)

Tartak – osada leśna w Polsce położona w województwie podlaskim, w powiecie białostockim, w gminie Dobrzyniewo Duże.
W latach 1975–1998 miejscowość administracyjnie należała do województwa białostockiego.

</doc>
<doc id="2853626" url="https://pl.wikipedia.org/wiki?curid=2853626" title="Bełk (Cisek)">
Bełk (Cisek)

Bełk – przysiółek wsi Cisek w Polsce, położony w województwie opolskim, w powiecie kędzierzyńsko-kozielskim, w gminie Cisek.
W latach 1975–1998 przysiółek należał administracyjnie do ówczesnego województwa opolskiego.

</doc>
<doc id="2853627" url="https://pl.wikipedia.org/wiki?curid=2853627" title="Newsted">
Newsted

Newsted - amerykańska grupa wykonująca muzykę z pogranicza thrash i heavy metalu. Powstała w 2012 roku z inicjatywy basisty i wokalisty Jasona Newsteda, byłego członka formacji Metallica. W skład zespołu weszli ponadto perkusista Jesus Mendez Junior i gitarzysta Jessie Farnsworth. Rok później skład uzupełnił gitarzysta Mike Mushok, znany z występów w grupie Staind.
W 2014 roku zespół został rozwiązany.

</doc>
<doc id="2853628" url="https://pl.wikipedia.org/wiki?curid=2853628" title="Ignacy Budziłowicz">
Ignacy Budziłowicz

Ignacy Budziłowicz pseud. "ppor. Katkow, Jan Piechowicz" (ur. w 1841, rozstrzelany 9 września 1863 w Orszy) – porucznik, dowódca oddziału wojsk polskich w czasie powstania styczniowego.
Był szlachcicem z Wołynia, synem Marcina. Ukończył w 1859 roku włodzimierski korpus kadetów w Kijowie. Został podporucznikiem w lejbgrenadierskim jekatierinowskim pułku. Dowiedziawszy się, że jego pułk ma wyruszyć z Moskwy w celu tłumienia powstania, zdezerterował i 19 kwietnia 1863 roku ruszył do Królestwa. 4 maja stanął na czele 50-osobowego oddziału w powiecie orszańskim, pozostając pod rozkazami Ludwika Zwierzdowskiego. 8 maja 1863 roku jego oddział został zaatakowany i rozbity pod Pochościszczem. Został wzięty do niewoli, godnie zeznawał w czerwcu i lipcu, nie ujawniając danych Zwierzdowskiego. Został zaliczony do przestępców kategorii I i skazany na śmierć za "„porzucenie służby, wstąpienie do powstania, utworzenie oddziału powstańczego, dowództwo nad nim, werbowanie do powstania ludzi pod groźbą karania śmiercią tego, kto nie pójdzie lub wystąpi z oddziału powstańczego, działanie przeciw wojsku i rabunek oręża z domu horodniczego Babinowickiego”". Został rozstrzelany na oczach kilkuset specjalnie sprowadzonych z różnych pułków do Orszy żołnierzy.

</doc>
<doc id="2853631" url="https://pl.wikipedia.org/wiki?curid=2853631" title="Olszowa (Cisek)">
Olszowa (Cisek)

Olszowa – część wsi Cisek w Polsce, położona w województwie opolskim, w powiecie kędzierzyńsko-kozielskim, w gminie Cisek.
W latach 1975–1998 Olszowa należała administracyjnie do ówczesnego województwa opolskiego.

</doc>
<doc id="2853636" url="https://pl.wikipedia.org/wiki?curid=2853636" title="Wyrostki filtracyjne">
Wyrostki filtracyjne

Wyrostki filtracyjne – kostne lub chrzęstne wyrostki w jamie skrzelowej ryb osadzone na łuku skrzelowym, naprzeciw płatków (listków) skrzelowych. Zatrzymują części stałe pokarmu pobieranego z wody, wciąganego do przewodu pokarmowego. Liczba i wielkość wyrostków filtracyjnych jest związana ze sposobem pobierania pokarmu. U rekinów występują rzadko, a jeśli występują, są zmieniane w okresie zimowym (np. długoszpar).
Ich liczba jest zazwyczaj wartością stałą. Z tego powodu jest często uwzględniana w diagnozie taksonomicznej danego gatunku, jako jedna z cech, przy czym brany jest pod uwagę tylko pierwszy łuk skrzelowy. 

</doc>
<doc id="2853638" url="https://pl.wikipedia.org/wiki?curid=2853638" title="Wyrostek filtracyjny">
Wyrostek filtracyjny



</doc>
<doc id="2853639" url="https://pl.wikipedia.org/wiki?curid=2853639" title="Biadaczów">
Biadaczów

Biadaczów – przysiółek wsi Landzmierz w Polsce, położony w województwie opolskim, w powiecie kędzierzyńsko-kozielskim, w gminie Cisek.
W latach 1975–1998 przysiółek należał administracyjnie do ówczesnego województwa opolskiego.
Spis geograficzno-topograficzny miejscowości leżących w Prusach z 1835 roku, którego autorem jest J.E. Muller notuje obecnie używaną, polską nazwę miejscowości "Biadaczow" oraz skróconą "Biadacz".

</doc>
<doc id="2853644" url="https://pl.wikipedia.org/wiki?curid=2853644" title="Dąbrowa (Miejsce Odrzańskie)">
Dąbrowa (Miejsce Odrzańskie)

Dąbrowa – przysiółek wsi Miejsce Odrzańskie w Polsce, położony w województwie opolskim, w powiecie kędzierzyńsko-kozielskim, w gminie Cisek.
W latach 1975–1998 przysiółek należał administracyjnie do ówczesnego województwa opolskiego.

</doc>
<doc id="2853645" url="https://pl.wikipedia.org/wiki?curid=2853645" title="Lasaki (Miejsce Odrzańskie)">
Lasaki (Miejsce Odrzańskie)

Lasaki – część wsi Miejsce Odrzańskie w Polsce, położona w województwie opolskim, w powiecie kędzierzyńsko-kozielskim, w gminie Cisek.
W latach 1975–1998 Lasaki należały administracyjnie do ówczesnego województwa opolskiego.

</doc>
<doc id="2853646" url="https://pl.wikipedia.org/wiki?curid=2853646" title="Hala Michalskiego">
Hala Michalskiego

Hala Michalskiego – polana na Suchej Górze w Beskidzie Żywieckim. Zajmuje podwierzchołkowe, południowe stoki Suchej Góry. Za niewielkim pasem lasu na północno-wschodnich podwierzchołkowych stokach Suchej Góry znajduje się druga polana – polana Sucha Góra. Takie ujęcie prezentuje mapa Compass, na mapie Geoportalu obydwie polany objęte są wspólną nazwą – "polana Sucha Góra", również przewodnik "Beskid Żywiecki" wymienia tylko tę jedną nazwę. Z powodów ekonomicznych zaprzestano już użytkowania Hali Michalskiego (podobnie, jak większości wysoko położonych polan w polskich Karpatach).

</doc>
<doc id="2853648" url="https://pl.wikipedia.org/wiki?curid=2853648" title="HMS E26">
HMS E26

HMS E26 – brytyjski okręt podwodny typu E. Zbudowany w latach 1914–1915 w William Beardmore and Company, Glasgow. Okręt został wodowany na jesieni 1915 roku i rozpoczął służbę w Royal Navy 3 października 1915 roku pod dowództwem Lt. E. W. B. Ryana. Okręt został przydzielony do Ósmej Flotylli Okrętów Podwodnych ("8th Submarine Flotilla") stacjonującej w Harwich. 
Podobnie jak HMS E25 okręt był zamówiony przez Marynarkę Imperium Osmańskiego.
6 lipca 1916 roku okręt zatonął na Morzu Północnym. Cała załoga zginęła. 

</doc>
<doc id="2853651" url="https://pl.wikipedia.org/wiki?curid=2853651" title="Jama (Przewóz)">
Jama (Przewóz)

Jama – przysiółek wsi Przewóz w Polsce, położony w województwie opolskim, w powiecie kędzierzyńsko-kozielskim, w gminie Cisek.
W latach 1975–1998 przysiółek położony był w województwie opolskim.

</doc>
<doc id="2853655" url="https://pl.wikipedia.org/wiki?curid=2853655" title="Leningradzkie Zakłady Kirowskie">
Leningradzkie Zakłady Kirowskie



</doc>
<doc id="2853656" url="https://pl.wikipedia.org/wiki?curid=2853656" title="Podatek tonażowy">
Podatek tonażowy

Podatek tonażowy – podatek nakładany na niektóre dochody lub przychody osiągane przez armatorów eksploatujących morskie statki handlowe w żegludze międzynarodowej. Wysokość tego nominalnie dochodowego podatku nie zależy od bieżących zysków czy strat armatora, lecz dochód oblicza się w sposób zryczałtowany w zależności od tonażu.
Celem wprowadzenia podatku w państwach Unii Europejskiej było zwiększenie zdolności konkurencyjnej armatorów operujących statkami pod banderą państw członkowskich Unii.
Historia podatku.
Jako pierwszy na świecie podatek tonażowy, korzystniejszy niż ogólny podatek dochodowy, wprowadził w 1957 parlament grecki. W 1963 podatek ten został wprowadzony na Malcie i Cyprze. W tym czasie armatorzy z państw socjalistycznych pływali wyłącznie pod banderą własną, stąd problem tanich bander ich nie dotyczył. W latach 70. XX wieku ze względu na konkurencję ze strony tanich bander kolejne państwa europejskie zaczęły interesować się tym rozwiązaniem. Korzystniejszy podatek miał skłonić do pozostania lub powrotu do bandery narodowej. Miało to spowodować z jednej strony zwiększenie liczby podatników, a z drugiej poprawę bezpieczeństwa żeglugi i marynarzy. Podczas zmian ustrojowych w Europie Środkowej i Wschodniej dotychczas państwowi armatorzy byli komercjalizowani, a następnie prywatyzowani. W gospodarce rynkowej pozbawione pomocy państwa przedsiębiorstwa szukały oszczędności i zaczęły masowo przerejestrowywać statki.
W latach 90. XX wieku podatek tonażowy, na takich samych lub bardzo zbliżonych zasadach, został wprowadzony w Holandii i Norwegii (1996), Niemczech (1999) i Wielkiej Brytanii (2000). W 2002 podatek tonażowy był wprowadziła Dania, Hiszpania, Finlandia, Irlandia, Belgia, Francja i Łotwa, w 2005 Bułgaria i Włochy, w 2007 Polska i Litwa oraz w 2008 Szwecja i Słowenia.
Podatek tonażowy w Polsce.
Podatek tonażowy ustanowiony został w Polsce "ustawą z dnia 24 sierpnia 2006 r. o podatku tonażowym". Podstawą opodatkowania jest dochód pomniejszony o składki na ubezpieczenie społeczne. Stawka podatku wynosi 19%.

</doc>
<doc id="2853658" url="https://pl.wikipedia.org/wiki?curid=2853658" title="James Grandsen">
James Grandsen



</doc>
<doc id="2853659" url="https://pl.wikipedia.org/wiki?curid=2853659" title="Kropiwnica">
Kropiwnica

2 miejscowości w Polsce:
Inne:

</doc>
<doc id="2853660" url="https://pl.wikipedia.org/wiki?curid=2853660" title="Chan al-Umdan">
Chan al-Umdan

Chan al-Umdan (arab. خان العمدان; hebr. חאן אל-עומדאן) – karawanseraj zlokalizowany na Starym Mieście Akki, na północy Izraela.
Historia.
Miasto Akka było ważnym portem morskim i ośrodkiem handlowym utrzymującym kontakty z prawie całym obszarem Morza Śródziemnego. Na Starym Mieście Akki zachowało się kilka zabytkowych karawanserajów, w których niegdyś zatrzymywały się karawany kupieckie. Jednym z nich jest położony przy porcie Akka, pochodzący z 1784 roku Chan al-Umdan. Wzniesiono go na ruinach królewskiego domu celnego z czasów krzyżowców. Ozdobą dziedzińca są granitowe kolumny przywiezione z rzymskiej Cezarei. To właśnie od nich karawanseraj wziął swoją nazwę - "Chan Kolumn" lub "Chan Filarów" (arab. "Chan al-Umdan"). W 1906 roku do zajazdu dobudowano osmańską wieżę zegarową, którą wzniesiono na cześć sułtana Abd-ul-Hamida II. Pod koniec XX wieku budynek przeszedł renowację i obecnie jest główną atrakcją turystyczną Starego Miasta. Jest także wykorzystywany jako otwarta scena na powietrzu podczas wszystkich ważniejszych wydarzeń kulturalnych w mieście.
Architektura.
Chan al-Umdan jest otwartym karawanserajem, w którym w przeszłości kupcy wyładowywali swoje towary na przestronnym wewnętrznym dziedzińcu. W jego centrum znajdował się marmurowy basen, wypełniony wodą z wodociągów. Dziedziniec jest ze wszystkich czterech stron otoczony dwukondygnacyjnym budynkiem. Najważniejszym elementem budowli są arkady z czterdziestu czerwonych marmurowych i czarnych granitowych kolumn. Stworzone w ten sposób zadaszenie daje schronienie przed ostrym słońcem. Na parterze mieściły się pomieszczenia dla zwierząt, magazyny oraz gospoda, natomiast piętro zajmował hotel dla podróżnych. Nad głównym wjazdem po stronie północnej wznosi się wieża zegarowa, z której rozciąga się rozległy widok na port.

</doc>
<doc id="2853661" url="https://pl.wikipedia.org/wiki?curid=2853661" title="Jerzy Schoen-Wolski">
Jerzy Schoen-Wolski

Jerzy Schoen-Wolski (ur. 8 lipca 1892 w Śmiglu, zm. 30 kwietnia 1940 w Katyniu) – porucznik kawalerii Wojska Polskiego.
Życiorys.
Urodził się 8 lipca 1892 w Śmiglu, w rodzinie Bolesława i Klary z Lisewskich. Uczył się w szkole handlowej w Warszawie, a następnie w szkole realnej w Orenburgu. Później studiował na Wydziale Prawa Uniwersytetu w Tomsku. Członek Polskiej Organizacji Wojskowej, a następnie 5 Dywizji Strzelców Polskich na Syberii. W 1921 wrócił do Polski i został zatrudniony w Oddziale III Sztabu Generalnego, w charakterze archiwisty.
8 stycznia 1924 został zatwierdzony w stopniu podporucznika ze starszeństwem z 1 czerwca 1919 i 242. lokatą w korpusie oficerów rezerwy kawalerii. Posiadał wówczas przydział w rezerwie do 6 pułku strzelców konnych w Żółkwi, a w 1934 do 7 pułku ułanów w Mińsku Mazowieckim. Na stopień porucznika został mianowany ze starszeństwem z 19 marca 1939 i 14. lokatą w korpusie oficerów rezerwy kawalerii.
W czasie kampanii wrześniowej 1939 dostał się do sowieckiej niewoli. Przebywał w obozie w Kozielsku. 30 kwietnia 1940 został zamordowany przez funkcjonariuszy NKWD w Katyniu i tam pogrzebany. Od 28 lipca 2000 roku spoczywa na Polskim Cmentarzu Wojennym w Katyniu.
5 października 2007 minister obrony narodowej Aleksander Szczygło mianował go pośmiertnie na stopień kapitana. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Był żonaty.

</doc>
<doc id="2853668" url="https://pl.wikipedia.org/wiki?curid=2853668" title="HMS E27">
HMS E27

HMS E27 – brytyjski okręt podwodny typu E. Zbudowany w latach 1916–1917 w Yarrow Shipbuilders, Glasgow. Okręt został wodowany 9 czerwca 1917 roku i rozpoczął służbę w Royal Navy w sierpniu 1917 roku pod dowództwem Lt. Cdr. Hervey-Macleaya. Okręt został przydzielony do Ósmej Flotylli Okrętów Podwodnych ("8th Submarine Flotilla") stacjonującej w Harwich. 
W listopadzie 1918 roku należał do Dziesiątej Flotylli Okrętów Podwodnych ("10th Submarine Flotilla") stacjonującej na rzece Tees.
E27 został sprzedany 6 września 1922 roku w Newport w Walii i zezłomowany.

</doc>
<doc id="2853671" url="https://pl.wikipedia.org/wiki?curid=2853671" title="Józef Chabriolle">
Józef Chabriolle

Józef Chabriolle pseud. "Ivo, Ami" (zginął 28 lipca 1863 w bitwie między Seceminem a Rudnikami) – Francuz, ochotnik w czasie powstania styczniowego, dowódca oddziału wojsk polskich.
Będąc podoficerem wojsk francuskich, został ochotniczo szeregowcem w oddziale Kazimierza Konrada Błaszczyńskiego. Mianowany wkrótce oficerem dowodził 27 czerwca 1863 roku polską piechotą w bitwie pod Przedborzem. Przeszedł następnie pod dowództwo Zygmunta Chmieleńskiego, dowodząc kompanią żuawów, złożonych głównie z cudzoziemców. Zginął w bitwie między Seceminem a Rudnikami w okolicy Koniecpola, początkowo trafiony pociskiem armatnim, a następnie został dobity piką przez kozaka.
Został pochowany na cmentarzu w Kurzelowie.

</doc>
<doc id="2853673" url="https://pl.wikipedia.org/wiki?curid=2853673" title="Lipowina (Roszowice)">
Lipowina (Roszowice)

Lipowina – część wsi Roszowice w Polsce, położona w województwie opolskim, w powiecie kędzierzyńsko-kozielskim, w gminie Cisek.
W latach 1975–1998 Lipowina należała administracyjnie do województwa opolskiego.

</doc>
<doc id="2853675" url="https://pl.wikipedia.org/wiki?curid=2853675" title="Płonia (Roszowice)">
Płonia (Roszowice)

Płonia – przysiółek wsi Roszowice w Polsce, położony w województwie opolskim, w powiecie kędzierzyńsko-kozielskim, w gminie Cisek.
W latach 1975–1998 przysiółek należał administracyjnie do ówczesnego województwa opolskiego.

</doc>
<doc id="2853677" url="https://pl.wikipedia.org/wiki?curid=2853677" title="Kazimierz Bogdanowicz (powstaniec)">
Kazimierz Bogdanowicz (powstaniec)

 Kazimierz Józef Bogdanowicz herbu Łada (ur. w 1837, zm. 9 marca 1863 w Lublinie) – polski szlachcic, dowódca oddziału wojsk polskich w czasie powstania styczniowego.
Życiorys.
Był synem Grzegorza i Marianny z Piramowiczów, wychował się w rodzinnym majątku w Nadrybiu. Kształcił się w Gimnazjum Gubernialnym w Lublinie. Wkrótce odziedziczył majątek, ponadto dzierżawił pobliską wieś Łowcza. 
Przed powstaniem był związany ze stronnictwem białych, szybko zmienił ugrupowanie dołączając do czerwonych popierających ideę powstania zbrojnego. W chwili wybuchu powstania styczniowego został wojennym naczelnikiem Nadrybia. Wystawił swój własny oddział liczący 400 piechurów i 60 jeźdźców. W nocy 22 stycznia 1863 roku nie chciał przeprowadzić ataku na garnizon rosyjski w Chełmie. Został jednak zaskoczony przez wojska carskie, które w Bukowej Małej rozbiły jego oddział. Bogdanowicz dostał się do niewoli. Wkrótce został odbity przez powstańców. Wrócił do oddziału, któremu 17 lutego dowodził w bitwie pod Rudką. "„(...) po połączeniu się z oddziałem Radziejowskiego pod Uchaniem, gdy wracał z okolic Krasnego Stawu na czele 1000 ludzi, spotkany przez majora Rakuczego z Wołogodzkiego pułku piechoty w 550 piechoty i 50 kozaków pod Rudką w Lubelskim, odparł moskali ubiwszy im 40 a straciwszy swoich w zabitych 9, w rannych 13, poczem nieprzyjaciel się cofnął”". W kolejnej bitwie, 24 lutego poniósł klęskę, po której przegrupował oddział i ukrywał się niedaleko domu, w lasach w okolicy Zezulina. 26 lutego (albo 28 lutego) został schwytany, skazany na karę śmierci i rozstrzelany 9 marca w miejscu egzekucji za koszarami świętokrzyskimi w Lublinie. W 1917 roku prochy jego i innych powstańców ekshumowano i przeniesiono na cmentarz przy ul. Lipowej w Lublinie, gdzie spoczął w zbiorowej mogile powstańców. Wraz z nim spoczywają:
oraz ponad 20 niezidentyfikowanych powstańców.

</doc>
<doc id="2853678" url="https://pl.wikipedia.org/wiki?curid=2853678" title="Cerkiew Podwyższenia Krzyża Pańskiego w Uhninie">
Cerkiew Podwyższenia Krzyża Pańskiego w Uhninie

Cerkiew Podwyższenia Krzyża Pańskiego – prawosławna cerkiew w Uhninie, istniejąca w latach 1912–1938.
Historia.
Cerkiew została zbudowana w latach 1911–1912 według projektu Aleksandra Puringa z drewna na podmurówce. Obiekt poświęcił biskup chełmski Eulogiusz w 1912. Prace budowlane wykonali sami parafianie. Środki na budowę świątyni częściowo pochodziły z odszkodowania za spaloną prawosławną kaplicę, która istniała w Uhninie od lat 70. XIX w., zaś w 1911 uległa zniszczeniu. Inwestycję wsparli finansowo prywatni darczyńcy z Moskwy, w tym być może kupiec Kławdij Paschałow, fundator kilku innych cerkwi w eparchii chełmskiej wzniesionych w podobnym okresie. Obiekt nie doznał uszczerbku w czasie I wojny światowej, nie był jednak wówczas czynny, gdyż prawosławna ludność udała się na bieżeństwo. Po powrocie części prawosławnych, co nastąpiło po 1918, świątynia została na krótko ponownie otwarta, po czym na polecenie polskiej administracji ziemi chełmskiej zamknięta ponownie. Nie figuruje w wykazach czynnych świątyń z 1923 i 1927. Jeszcze w 1921 Okręgowa Dyrekcja Robót Publicznych w Lublinie wniosła o udzielenie kredytu na rozbiórkę świątyni, którą przedstawiono jako wzniesioną „ściśle w celu propagandy prawosławia” w typowo rosyjskim stylu. Nadmieniano także, że materiał budowlany pozyskany w ten sposób posłuży dla wzniesienia domu ludowego i szkoły w Dębowej Kłodzie. Chociaż w 1921 starosta włodawski został powiadomiony o przeprowadzeniu rozbiórki cerkwi, budynek w istocie nie został zniszczony.
W 1923 wojewoda lubelski Stanisław Moskalewski zasugerował w Ministerstwie Wyznań Religijnych i Oświecenia Publicznego otwarcie nieczynnej cerkwi w Uhninie jako kościoła rzymskokatolickiego, z adnotacją, iż miałoby być to działanie tymczasowe. Ministerstwo poparło wniosek, lecz biskup podlaski Henryk Przeździecki odmówił przejęcia obiektu jako rzymskokatolickiego kościoła, planując zamiast tego otworzyć w Uhninie placówkę neounicką. Jesienią 1925 wojewoda spotkał się z biskupami podlaskim oraz lubelskim Marianem Fulmane i ustalił, że cerkiew w Uhninie zostanie jednak zaadaptowana na kościół. Tym razem jednak ministerstwo nie wydało od razu niezbędnej zgody i obiekt jeszcze do 1930 pozostawał zamknięty i nieużytkowany. Równocześnie o prawo otwarcia cerkwi stale ubiegała się miejscowa społeczność prawosławna, konsekwentnie jednak otrzymywała odpowiedź odmowną. Miejscowi wyznawcy prawosławia stanowczo odmawiali przejścia na neounię i grozili zniszczeniem świątyni w Uhninie, gdyby miała zostać przekazana Kościołowi katolickiemu.
W 1927 metropolita warszawski i całej Polski Dionizy, mimo zakazów władz, a w odpowiedzi na stałe prośby miejscowych wiernych, zaczął kierować do Uhnina mnichów z monasteru św. Onufrego w Jabłecznej. Pierwsze nabożeństwa odprawiane przez nich odbyły się przed budynkiem zamkniętej cerkwi, jednak przybycie duchownych skłoniły miejscowych wiernych do zerwania pieczęci z drzwi świątyni. Kilkakrotnie doszło do nielegalnego nabożeństwa w otwartej w ten sposób cerkwi, którą następnie każdorazowo zamykała policja. Dopiero w 1930, wobec nieustępliwej postawy prawosławnych, władze lokalne postanowiły zgodzić się na otwarcie cerkwi w Uhninie jako filii parafii w Sosnowicy, o ile równocześnie prawosławni zrezygnują na rzecz katolików z cerkwi w Hołownie. W 1933 cerkiew w Uhninie znalazła się na liście 112 świątyń przewidzianych do otwarcia, zaś 21 kwietnia tego samego roku została udostępniona do celów kultowych. Pozostawała przy tym własnością państwa. Miejscowym wiernym pozwolono natomiast z własnych środków wykonać remont dachu i wnętrza świątyni. Według Grzegorza Pelicy cerkiew w Uhninie została otwarta jako neounicka, przy czym uczęszczająca do niej ludność nie utożsamiała się z katolicyzmem i uważała się za prawosławnych. Autor ten podaje, że w latach 30. XX wieku w Uhninie działała także kaplica domowa, którą nadal obsługiwali mnisi z Jabłecznej. 
20 czerwca 1938 cerkiew została ponownie zamknięta, zaś na 6 lipca wyznaczono termin jej rozbiórki. Działo się to w ramach akcji burzenia cerkwi na Chełmszczyźnie, ostatniej fazy akcji rewindykacji cerkwi prawosławnych w II Rzeczypospolitej. Jeszcze przed tym terminem delegacja parafian z Uhnina udała się do Warszawy, prosząc o nieniszczenie świątyni, argumentując, że obiekt został niedawno odremontowany i przedstawia znaczne walory estetyczne. Według Dawidziuka cerkiew została zniszczona 8 lipca 1938 przez wynajętych robotników i strażaków. Przed przystąpieniem do rozbiórki policja rozpędziła zgromadzonych wiernych. Następnie burzący zniszczyli ikonostas i inne elementy wyposażenia świątyni. Pelica podaje, że informacje te są nieścisłe i że 8 lipca zniszczona została tylko prawosławna kaplica domowa, natomiast cerkiew z 1912 istniała jeszcze w październiku 1938, gdy jest wzmiankowana w korespondencji urzędowej jako obiekt, który nie został zniszczony mimo wyraźnych w tym zakresie poleceń. Cerkiew w Uhninie została zniszczona jeszcze w tym samym roku.

</doc>
<doc id="2853679" url="https://pl.wikipedia.org/wiki?curid=2853679" title="Gruba Buczyna (szczyt)">
Gruba Buczyna (szczyt)



</doc>
<doc id="2853681" url="https://pl.wikipedia.org/wiki?curid=2853681" title="Głogowiec (Roszowicki Las)">
Głogowiec (Roszowicki Las)

Głogowiec – część wsi Roszowicki Las w Polsce, położona w województwie opolskim, w powiecie kędzierzyńsko-kozielskim, w gminie Cisek.
W latach 1975–1998 Głogowiec należał administracyjnie do ówczesnego województwa opolskiego.

</doc>
<doc id="2853682" url="https://pl.wikipedia.org/wiki?curid=2853682" title="Sewnet Bishaw">
Sewnet Bishaw

Sewnet Bishaw (ur. 1952 w Addis Abebie) – etiopski trener piłkarski. Były selekcjoner reprezentacji Etiopii.
Kariera trenerska.
W 2004 roku Sewnet został po raz pierwszy selekcjonerem reprezentacji Etiopii. W 2005 roku doprowadził ją do zwycięstwa w CECAFA Cup 2005. W reprezentacji pracował do 2006 roku. W październiku 2011 ponownie został selekcjonerem etiopskiej kadry. Zastąpił wówczas Toma Saintfieta. W 2012 roku wywalczył z Etiopią awans na Puchar Narodów Afryki 2013. Został zwolniony w sierpniu 2014 po tym, jak przegrał z reprezentacją Nigerii w ostatniej rundzie eliminacji do mistrzostw świata 2014.

</doc>
<doc id="2853683" url="https://pl.wikipedia.org/wiki?curid=2853683" title="Szypowiec">
Szypowiec

Szypowiec – część wsi Roszowicki Las w Polsce, położona w województwie opolskim, w powiecie kędzierzyńsko-kozielskim, w gminie Cisek.
W latach 1975–1998 Szypowiec należał administracyjnie do ówczesnego województwa opolskiego.

</doc>
<doc id="2853684" url="https://pl.wikipedia.org/wiki?curid=2853684" title="Piotr Chojnowski">
Piotr Chojnowski

Piotr Chojnowski (Choynowski) (rozstrzelany pod koniec maja 1863 w Kijowie) – Polak narodowości ukraińskiej, dowódca oddziału wojsk polskich w czasie powstania styczniowego.
Po ukończeniu drugiego gimnazjum w Kijowie, studiował na wydziale matematyczno-przyrodniczym Uniwersytetu Kijowskiego, a po jego ukończeniu rozpoczął studia na Petersburskiej Akademii Wojskowej. Za działalność polityczną został usunięty ze studiów i wcielony do oddziału saperów. Po kilku latach wrócił do Petersburga z myślą o kontynuacji studiów, jednak na wieść o wybuchu powstania zakupił tyle broni, ile mógł i przystąpił do niego. Przybył 20 kwietnia do Kijowa i został mianowany wojennym naczelnikiem powiatu skwirskiego. Został dowódcą ok. 100-osobowego oddziału jazdy. W czasie bitwy pod Iwnicą dostał się do niewoli. Odrzucił podanie o łaskę, został rozstrzelany.

</doc>
<doc id="2853689" url="https://pl.wikipedia.org/wiki?curid=2853689" title="Brzozowa (Steblów)">
Brzozowa (Steblów)

Brzozowa – przysiółek wsi Steblów w Polsce, położony w województwie opolskim, w powiecie kędzierzyńsko-kozielskim, w gminie Cisek.
W latach 1975–1998 przysiółek należał administracyjnie do województwa opolskiego.

</doc>
<doc id="2853692" url="https://pl.wikipedia.org/wiki?curid=2853692" title="Leśny Dwór (Sukowice)">
Leśny Dwór (Sukowice)

Leśny Dwór – część wsi Sukowice w Polsce, położona w województwie opolskim, w powiecie kędzierzyńsko-kozielskim, w gminie Cisek. 
W latach 1975–1998 Leśny Dwór należał administracyjnie do ówczesnego województwa opolskiego.
Zlokalizowany był tu folwark, po którym pozostały ruiny. Znajduje się tu jeden dom mieszkalny, reszta terenu to pola, dawniej były tu łąki należące do pobliskiego PGR-u.

</doc>
<doc id="2853695" url="https://pl.wikipedia.org/wiki?curid=2853695" title="Chan asz-Szuna">
Chan asz-Szuna

Chan asz-Szuna – karawanseraj zlokalizowany na Starym Mieście Akki, na północy Izraela.
Historia.
Karawanseraj Chan asz-Szuna został wybudowany w XVIII wieku na ruinach dawniejszych budowli z czasów krzyżowców. Znajduje się on w południowej części Starego Miasta Akki, w odległości około 30 metrów na zachód od Chan al-Umdan. Istnieją plany renowacji karawanseraja i przekształcenia go w centrum turystyczne.
Architektura.
Chan asz-Szuna jest otwartym karawanserajem, w którym w przeszłości kupcy wyładowywali swoje towary na przestronnym wewnętrznym dziedzińcu. W jego centrum znajdował się marmurowy basen, wypełniony wodą z wodociągów. Dziedziniec jest ze wszystkich czterech stron otoczony dwukondygnacyjnym budynkiem. Brama wjazdowa znajduje się po stronie wschodniej. Na parterze mieściły się pomieszczenia dla zwierząt, magazyny oraz gospoda, natomiast piętro zajmował hotel dla podróżnych. Jest on mocno zaniedbany, a jego wyjątkowość polega na tym, że na parterze zachowały się pozostałości oryginalnych budynków z czasów krzyżowców.

</doc>
<doc id="2853696" url="https://pl.wikipedia.org/wiki?curid=2853696" title="Kazimierz Bogdanowicz">
Kazimierz Bogdanowicz



</doc>
<doc id="2853697" url="https://pl.wikipedia.org/wiki?curid=2853697" title="Ray Abruzzo">
Ray Abruzzo

Ray Abruzzo (ur. 12 kwietnia 1954 w Nowym Jorku) – amerykański aktor i scenarzysta telewizyjny i producent filmowy pochodzenia włoskiego.
Urodził się i wychował w dzielnicy Queens w Nowym Jorku. Jeszcze w katolickiej szkole średniej występował z Middle Village Summer Theatre Workshop. Potem został członkiem i współzałożycielem The Bond Street Theatre Coalition. Następnie przeniósł się do Los Angeles, gdzie rozpoczął pracę w telewizji.

</doc>
<doc id="2853698" url="https://pl.wikipedia.org/wiki?curid=2853698" title="Wielki Groń (Beskid Żywiecki)">
Wielki Groń (Beskid Żywiecki)

Wielki Groń (1075 m) – szczyt w Grupie Pilska w Beskidzie Żywieckim (Beskidy Orawskie na Słowacji). Wierzchołkiem przebiega granica polsko-słowacka i Wielki Europejski Dział Wodny między zlewiskami Bałtyku i Morza Czarnego. Wschodni stok opada do doliny Mutnianki (Słowacja), w północno-zachodnim kierunku, do doliny Bystrej opada z wierzchołka Grubej Buczyny grzbiet z wzniesieniem Kościelec (846 m). Oddziela on doliny dwóch potoków; Stara Piła (po orograficznie prawej stronie grzbietu) i Kościelec (po lewej stronie)
Na mapie Geoportalu szczyt ten ma nazwę Kościelec. Jest zalesiony, ale na jej grzbiecie opadającym do doliny Bystrej znajdują się niewielkie polany i spore wiatrołomy. Przez szczyt prowadzą dwa szlak turystczne.

</doc>
<doc id="2853701" url="https://pl.wikipedia.org/wiki?curid=2853701" title="Telesfor Cholewo">
Telesfor Cholewo

Telesfor Cholewo (ur. 15 listopada 1840 w majątku Cholawszczyzna (powiat borysowski), rozstrzelany 8 kwietnia 1865 pod wsią Borowlany (koło Mińska)) – dowódca oddziału wojsk polskich w czasie powstania styczniowego.
Pochodził ze szlachty zagrodowej, był synem Antoniego i Ludwiki z domu Pawłowskiej. Został w dzieciństwie osierocony i przyuczył się do zawodu szewskiego. W czerwcu 1863 roku przyłączył się do powstania. Ukrywał się w lasach pod Ihumeniem, później w Mińsku, Wilnie i Kownie. Został ujęty 18 października 1864 roku w Siliczach (powiat borysowski). W śledztwie zachowywał się niezwykle godnie, przyznając jedynie, że walczył w powstaniu. Został skazany na śmierć.

</doc>
<doc id="2853702" url="https://pl.wikipedia.org/wiki?curid=2853702" title="Wielki Groń">
Wielki Groń



</doc>
<doc id="2853703" url="https://pl.wikipedia.org/wiki?curid=2853703" title="Wielki Groń (Złatna)">
Wielki Groń (Złatna)



</doc>
<doc id="2853705" url="https://pl.wikipedia.org/wiki?curid=2853705" title="Chan al-Ifrandż">
Chan al-Ifrandż

Chan al-Ifrandż – karawanseraj zlokalizowany na Starym Mieście Akki, na północy Izraela. Jest najstarszym zachowanym w całości karawanserajem w mieście.
Historia.
Karawanseraj Chan al-Ifrandż został wybudowany w drugiej połowie XVI wieku na ruinach dzielnicy kupców weneckich z czasów krzyżowców. W 1535 roku Turcy osmańscy przyznali Francuzom prawa handlowe w Akce, dzięki czemu bardzo szybko zdominowali oni handel bawełną w mieście. Francuscy kupcy przejęli wówczas położony w centrum Starego Miasta Akki karawanseraj, który zaczęto od nich nazywać "Chan Francuzów" (arab. "Chan al-Ifrandż"). Znajdowała się w nim karczma oraz szkoła franciszkańska. W 1673 roku franciszkanie wybudowali przyległy od północy do chanu kościół Terra Sancta. W 1791 roku Dżazzar Pasza usunął z miasta francuskich kupców, jednak nazwa karawanseraja pozostała niezmieniona. W kolejnych latach budowla przeszła kilka przebudów. Obecnie w jego północnym i północno-wschodnim skrzydle mieści się franciszkańska szkoła "Terra Santa".
Architektura.
Chan al-Ifrandż jest otwartym karawanserajem, w którym w przeszłości kupcy wyładowywali swoje towary na przestronnym wewnętrznym dziedzińcu. Wjazd był otwarty od strony zachodniej. Wokół kwadratowego dziedzińca w kolejnych latach powstawały nowe zabudowania, których coraz to nowe przebudowy spowodowały zaciemnienie dziedzińca. Obecnie w północnym i północno-wschodnim skrzydle mieści się franciszkańska szkoła "Terra Santa". Na potrzeby szkoły dobudowano dwie kondygnacje, a dach przykryto czerwoną dachówką. W pierwotnym kształcie pozostała jedynie fasada południowa. Jest to dwukondygnacyjna budowla z arkadami na parterze i sklepioną bramą prowadzącą na ulicę.

</doc>
<doc id="2853706" url="https://pl.wikipedia.org/wiki?curid=2853706" title="Samospalenia Tybetańczyków (2011-2012)">
Samospalenia Tybetańczyków (2011-2012)



</doc>
<doc id="2853708" url="https://pl.wikipedia.org/wiki?curid=2853708" title="Wilhelm Beer">
Wilhelm Beer

Wilhelm Beer (ur. 4 stycznia 1797 w Berlinie, zm. 27 marca 1850 tamże) – niemiecki bankier i astronom amator.
Beer wspólnie z J.H. von Mädlerem wykreślił najdokładniejszą w jego czasach mapę Księżyca – "Mappa Selenographica" (1836). Pierwsza mapa Księżyca była podzielona na kwadranty, zawierała szczegółowe przedstawienie jasnej strony Księżyca i w 1837 została uzupełniona o książkę z mikrometrycznymi pomiarami średnic 148 kraterów i wysokości 830 wzniesień. "Mappa Selenographica" pozostawała najlepszą mapą Księżyca aż do 1878 roku.

</doc>
<doc id="2853711" url="https://pl.wikipedia.org/wiki?curid=2853711" title="10 Dywizja Lotnictwa Myśliwskiego">
10 Dywizja Lotnictwa Myśliwskiego

10 Dywizja Lotnictwa Myśliwskiego Obrony Przeciwlotniczej (10 DLM OPL) – związek taktyczny lotnictwa myśliwskiego ludowego Wojska Polskiego.
Formowanie i zmiany organizacyjne.
Dywizja organizowana była w ramach dwuletniego planu przyspieszonego rozwoju wojska. Na podstawie rozkazu ministra obrony narodowej nr 0036/Org. z 7 kwietnia 1951 roku, w Słupsku rozpoczęto tworzyć dowództwo dywizji. Etat nr 6/124 dowództwa dywizji przewidywał 99 żołnierzy zawodowych i 5 kontraktowych.
Wobec załamania się planu przyspieszonego rozwoju wojsk, rozkazem MON nr 0078/Org. z 19 listopada 1952 roku wprowadzono nową organizację dywizji posiadającą tylko dwa pułki lotnictwa myśliwskiego.
Rozkazem nr 0054/Org. z 6 lipca 1957 roku, minister obrony narodowej polecił dowódcy Wojsk Lotniczych i Obrony Przeciwlotniczej sformować Dowództwo 2 Korpusu Obrony Przeciwlotniczej Obszaru Kraju na bazie Dowództwa 10 Dywizji Lotnictwa Myśliwskiego OPL.
Struktura organizacyjna.
W skład 10 DLM OPL miały wchodzić następujące jednostki:
Po zmianach w 1952 roku w skład 10 DLM OPL weszły następujące jednostki:
W 1955 roku w skład dywizji wchodził 11 Pułk Lotnictwa Myśliwskiego OPL.

</doc>
<doc id="2853712" url="https://pl.wikipedia.org/wiki?curid=2853712" title="Dymitr (Magan)">
Dymitr (Magan)

Dymitr, imię świeckie Jewgienij Mitrofanowicz Magan, rzadziej: "Mahan", "Machan" (ur. 25 czerwca 1899 w Czernihowie, zm. 1 kwietnia 1969 w Jackson) – rosyjski biskup prawosławny.
Życiorys.
Emigrował z Imperium Rosyjskiego po rewolucji październikowej i wojnie domowej w Rosji. Osiadł w Polsce.
17 czerwca 1924 w domu biskupim miasta Grodna złożył wieczyste śluby mnisze. 22 czerwca tego samego roku został wyświęcony na diakona. 20 lipca tego samego roku przyjął święcenia kapłańskie z rąk biskupa grodzieńskiego Aleksego.
Służył w różnych cerkwiach na ziemi chełmskiej jako nieetatowy misjonarz, którego działalność nie była sankcjonowana przez państwo. W 1929 zorganizował w Zamchu, gdzie cerkiew została przekazana katolikom, nielegalną kaplicę prawosławną w dawnej stodole, a po jej opieczętowaniu zaczął odprawiać nabożeństwa w zajmowanym przez siebie mieszkaniu. Następnie przebywał w ławrze Poczajowskiej i w monasterze Świętego Ducha w Wilnie. W 1935 został przełożonym monasteru Zaśnięcia Matki Bożej w Żyrowiczach. W 1938 ponownie przebywał w ławrze Poczajowskiej.
W 1939 przeszedł do Rosyjskiego Kościoła Prawosławnego razem z całym duchowieństwem na ziemiach przyłączonych we wrześniu 1939 do ZSRR. 25 listopada 1941 został nominowany na biskupa czernihowskiego w ramach Ukraińskiego Autonomicznego Kościoła Prawosławnego uznającego zwierzchność Rosyjskiego Kościoła Prawosławnego. Jego chirotonia biskupia odbyła się 11 czerwca 1942 w Ławrze Poczajowskiej. W sierpniu tego samego roku został biskupem dniepropetrowskim i zaporoskim. W okresie zarządzania przez niego eparchią w Dniepropetrowsku otwarto 10 cerkwi, zaś w całej eparchii – 318 (przed 1941 w regionie władze radzieckie zamknęły wszystkie prawosławne świątynie). Od stycznia do września 1943 Dymitr (Magan) był biskupem donieckim. Z ziem ukraińskich ewakuował się razem z ustępującymi wojskami niemieckimi.
W 1946 przyjął jurysdykcję Rosyjskiego Kościoła Prawosławnego poza granicami Rosji, po czym emigrował do USA. W 1948 porzucił Cerkiew Zagraniczną i przystąpił do Metropolii Północno-Amerykańskiej, w której strukturach był od 1949 do śmierci biskupem Pennsylwanii, zaś w latach 1949–1960 także biskupem Bostonu i Nowej Anglii. Został pochowany na rosyjskim cmentarzu prawosławnym przy cerkwi św. Włodzimierza w Jackson.

</doc>
<doc id="2853714" url="https://pl.wikipedia.org/wiki?curid=2853714" title="Kościelec (Złatna)">
Kościelec (Złatna)

Kościelec (846 m) – szczyt w miejscowości Złatna w Beskidzie Żywieckim (Grupa Pilska). Znajduje się w północno-zachodnim grzbiecie Wielkiego Gronia opadającym do doliny potoku Bystrej, jest od niego jednak oddzielony głęboką przełęczą, na dokładkę grzbiet ten w rejonie przełęczy jest silnie zwężony. Wskutek tego Kościelec wygląda na samodzielny szczyt. Z niemal wszystkich stron opływają go potoki; od północno-wschodniej potok Stara Piła, od północno-zachodniej Bystra, od południowo-zachodniej i południowej potok Kościelec, i tylko wąskim przewężeniem łączy się z grzbietem Wielkiego Gronia. Stoki opadające do Bystrej i do Starej Piły są strome i całkowicie zalesione, stoki opadające do Kościelca są łagodniejsze i zalesione tylko częściowo. Dawniej, co widać na lotniczych zdjęciach Geoportalu stoki opadające do doliny potoku Kościelec były niemal całkowicie bezleśne, zajęte przez pola miejscowości Złatna, jednak wskutek ich nieużytkowania pola te stopniowo zarastają lasem.
U podnóży Kościelca, już w dolinie Bystrej znajduje się osiedle Złatnej (kilka domów) i hotel "Nina".

</doc>
<doc id="2853715" url="https://pl.wikipedia.org/wiki?curid=2853715" title="Kościół św. Jadwigi Śląskiej w Milanówku">
Kościół św. Jadwigi Śląskiej w Milanówku

Kościół św. Jadwigi Śląskiej w Milanówku – kościół rzymskokatolicki w Milanówku, położony przy ul. Kościuszki 41, wzniesiony w latach 1910–1912. Od 1928 kościół parafialny parafii św. Jadwigi Śląskiej. W 1981 wpisany do rejestru zabytków.
Historia.
W 1907 Michał Lasocki, założyciel letniska Milanówek, ofiarował działkę pod budowę pierwszej świątyni na terenie powstającej miejscowości. Miało to rozwiązać problem uciążliwych niekiedy dojazdów do ówczesnej świątyni parafialnej w Żukowie. Wmurowanie kamienia węgielnego miało miejsce w 1910 roku, zaś w 1912 odbyła się konsekracja kościoła. Początkowo był to kościół filialny parafii Przemienienia Pańskiego w Żukowie. 24 czerwca 1928 decyzją kardynała Aleksandra Kakowskiego erygowana została parafia św. Jadwigi Śląskiej. W 1938 ukończono budowę plebanii. W czasie II wojny światowej plebania była tymczasowym miejscem urzędowania warszawskiej kurii metropolitalnej, przez rok przechowywano na niej także urnę z sercem Fryderyka Chopina, ewakuowaną z kościoła Świętego Krzyża na Krakowskim Przedmieściu w Warszawie. 
W 1949 zakończyła się rozbudowa świątyni, po której zyskała ona swój dzisiejszy wygląd. W 1981 kościół został wpisany do rejestru zabytków ówczesnego województwa warszawskiego. Obecnie figuruje w rejestrze zabytków województwa mazowieckiego pod numerem 1188-A.
Tablice pamiątkowe i grota.
W kruchcie kościoła wiszą tablice pamiątkowe ku czci:
Przy kościele znajduje się grota maryjna, w której umieszczona jest tablica o treści: "Ku chwale Niepokalanej. 03.V.1963r. Proboszcz Stanisław Sprusiński z parafianami".

</doc>
<doc id="2853719" url="https://pl.wikipedia.org/wiki?curid=2853719" title="Chan asz-Szawarda">
Chan asz-Szawarda

Chan asz-Szawarda – karawanseraj zlokalizowany w Starym Mieście Akki, na północy Izraela.
Historia.
Karawanseraj Chan asz-Szawarda został wybudowany w połowie XVIII wieku, prawdopodobnie na ruinach wcześniejszego klasztoru klarysek. Znajdował się we wschodniej części Starego Miasta Akki i ściśle przylegał do murów obronnych miasta. W 1935 roku zniszczono jego południową i północną fasadę, aby przez dziedziniec przeprowadzić przelotową ulicę.
Architektura.
Chan asz-Szawarda jest otwartym karawanserajem, w którym w przeszłości kupcy wyładowywali swoje towary na przestronnym wewnętrznym dziedzińcu. Pierwotnie wjazd był otwarty od strony zachodniej. Pośrodku kwadratowego dziedzińca znajduje się fontanna. Dziedziniec jest otoczony przez arkady, które prowadzą do pomieszczeń magazynów, sklepów i rzemieślników. Południowe skrzydło ma dwie kondygnacje - piętro było przeznaczone na sklepy.

</doc>
<doc id="2853721" url="https://pl.wikipedia.org/wiki?curid=2853721" title="Jack Lew">
Jack Lew

Jacob Joseph "Jack" Lew (ur. 29 sierpnia 1955 w Nowym Jorku) – amerykański urzędnik państwowy i polityk, członek Partii Demokratycznej. Od 27 stycznia 2012 do 25 stycznia 2013 roku szef administracji prezydenckiej prezydenta Baracka Obamy. W dniu 10 stycznia 2013 roku, Lew został nominowany jako następca ustępującego Sekretarz Skarbu Timothy Geithnera, na stanowisko Sekretarza Skarbu w drugiej kadencji prezydenta Baracka Obamy. W dniu 27 lutego 2013 r., Senat zatwierdził Lewa na tym stanowisku. Został zaprzysiężony następnego dnia.
Życiorys.
Jego ojciec był prawnikiem i antykwariuszem, który przyjechał do Stanów Zjednoczonych z Polski jako dziecko. Ukończył studia na Harvard College w 1978 roku i Georgetown University Law Center w 1983 roku. Zaraz po studiach związał się z polityką. W latach 1974-1975 był członkiem personelu kongresmena Joe Moakleya. Następnie znalazł się wśród współpracowników Tipa O’Neilla, spikera Izby Reprezentantów USA. W latach 80. przez pięć lat pracował w wyuczonym zawodzie prawnika, specjalizując się w prawie energetycznym. Później był dyrektorem wykonawczym think tanku Center for Middle East Research, a także dyrektorem ds. programowych w sztabie wyborczym Partii Demokratycznej podczas kampanii wyborczej w 1988 roku. Pracował także dla władz samorządowych Bostonu jako wicedyrektor biura analiz działającego w magistracie.
W 1993 po raz pierwszy znalazł się w Urzędzie Wykonawczym Prezydenta USA. Początkowo zajmował kwestiami społecznymi i zdrowotnymi, ale już w 1994 przeszedł do Biura Zarządzania i Budżetu (OMB), stanowiącego prezydencką komórkę ds. finansów publicznych. Początkowo był tam dyrektorem ds. legislacyjnych, zaś w 1995 został wicedyrektorem wykonawczym całego Biura. W 1998 został awansowany na dyrektora OMB, co automatycznie dało mu miejsce w Gabinecie prezydenta Clintona. Pozostał na tym stanowisku do końca funkcjonowania administracji Clintona w styczniu 2001. Gdy władzę w Białym Domu przejęli Republikanie, Low przeniósł się do świata nauki, a ściślej na New York University. Pracował tam jako profesor administracji publicznej, a jednocześnie zasiadał we władzach uczelni jako jej wiceprezydent ds. operacyjnych. W 2006 został pracownikiem Citigroup, gdzie był dyrektorem operacyjnym działu inwestycji alternatywnych.
Po zwycięstwie Baracka Obamy w wyborach w 2008 roku Lew został zaproszony do nowego kierownictwa Departamentu Stanu, gdzie został zastępcą Hillary Clinton odpowiedzialnym za bieżące administrowanie tym resortem. W lipcu 2010 ogłoszono, iż prezydent zaproponował mu powrót na stanowisko dyrektora OMB. Objął je w listopadzie 2010 roku, po uzyskaniu akceptacji Senatu USA. W styczniu 2012 roku objął drugie w hierarchii - po samym prezydencie - stanowisko w Białym Domu, czyli funkcję White House Chief of Staff, najczęściej tłumaczoną na polski jako szef administracji prezydenckiej. 10 stycznia 2013 Obama ogłosił, iż chciałby widzieć Lew jako sekretarza skarbu USA podczas swojej drugiej kadencji prezydenckiej. Objął nowy urząd w dniu 27 lutego 2013 a zakończył 20 stycznia 2017.
Życie prywatne.
Jack Lew jest praktykującym, ortodoksyjnym Żydem, przy czym jego gmina, skupiona wokół synagogi Beth Sholom w Potomac w stanie Maryland, na przedmieściach Waszyngtonu, należy do tradycji tzw. nowoczesnej ortodoksji. Jest żonaty z Ruth Schwartz.

</doc>
<doc id="2853722" url="https://pl.wikipedia.org/wiki?curid=2853722" title="Czyrhlenie">
Czyrhlenie



</doc>
<doc id="2853724" url="https://pl.wikipedia.org/wiki?curid=2853724" title="Cerhlenie">
Cerhlenie



</doc>
<doc id="2853726" url="https://pl.wikipedia.org/wiki?curid=2853726" title="13 Dywizja Lotnictwa Szturmowego">
13 Dywizja Lotnictwa Szturmowego

13 Dywizja Lotnictwa Szturmowego (13 DLSz) – związek taktyczny lotnictwa szturmowego ludowego Wojska Polskiego.
Formowanie i zmiany organizacyjne.
Zgodnie z rozkazem ministra obrony narodowej nr 0096/Org. z 11 grudnia 1951 roku, w okresie od 1 maja do 1 listopada 1952 roku w Elblągu formowano 13 Dywizję Lotnictwa Szturmowego.
Po załamaniu się dwuletniego planu przyspieszonego rozwoju wojska, minister obrony narodowej polecił dowódcy Wojsk Lotniczych do 20 grudnia 1952 roku rozformować dowództwo 13 Dywizji Lotnictwa Szturmowego.

</doc>
<doc id="2853728" url="https://pl.wikipedia.org/wiki?curid=2853728" title="Microsoft Windows 8">
Microsoft Windows 8



</doc>
<doc id="2853730" url="https://pl.wikipedia.org/wiki?curid=2853730" title="Magic Kaito">
Magic Kaito

 – manga autorstwa Gōshō Aoyamy. Seria rozpoczęła swoją publikację w czasopiśmie "Shūkan Shōnen Sunday" wydawnictwa Shōgakukan w 1987 roku. Manga opowiada historię złodzieja . Aoyama wstrzymał pracę nad mangą po wydaniu trzeciego tomu tankōbon z powodu rozpoczęcia serii "Detektyw Conan", która odniosła natychmiastowy sukces. Postacie Kaitō Kida i innych bohaterów mangi pojawiają się okazjonalne w mandze "Detektyw Conan". Opublikowane rozdziały zostały zebrane w czterech tomach tankōbon (stan na luty 2010 r.).
Na podstawie mangi powstało 12 odcinków specjalnych anime w latach 2010-2012. 24-odcinkowy serial miał swoją premierę 4 października 2014 roku.
Fabuła.
Kaito Kuroba jest zwykłym nastoletnim uczniem liceum, którego ojciec zmarł w tajemniczych okolicznościach osiem lat temu. Osiem lat później dowiaduje się on o sekretnej tożsamości swojego ojca jako słynnego międzynarodowego przestępcy znanego jako International Criminal 1412, i że został on zamordowany przez tajemniczą organizację, gdy odmówił im pomocy w skradzeniu klejnotu . Pandora to mistyczny kamień, który według podań roni "łzę" podczas przelotu pewnej komety, a spożycie tej łzy daje nieśmiertelność. Kaito poprzysiągł sobie, że uniemożliwi organizacji uzyskanie nieśmiertelności i przejmuje tożsamość ojca jako złodzieja zaczynając swoją przygodę w poszukiwaniu klejnotu. Jego jedyną wskazówką lokalizacji klejnotu jest to, że świeci on na czerwono w pełni księżyca, i że jest to dublet. W ten sposób poszukuje i kradnie bezcenne klejnoty znane z dziwnych historii z niewiarygodnie dobrze chronionych miejsc, ale zwraca je następnej pełni księżyca, gdy okazuje się, że nie jest to klejnot Pandora.

</doc>
<doc id="2853734" url="https://pl.wikipedia.org/wiki?curid=2853734" title="Magazyn Przyrodniczy SALAMANDRA">
Magazyn Przyrodniczy SALAMANDRA



</doc>
<doc id="2853736" url="https://pl.wikipedia.org/wiki?curid=2853736" title="Aleksander Kowalewski">
Aleksander Kowalewski



</doc>
<doc id="2853738" url="https://pl.wikipedia.org/wiki?curid=2853738" title="Albuloidei">
Albuloidei



</doc>
<doc id="2853743" url="https://pl.wikipedia.org/wiki?curid=2853743" title="Władysław Czarkowski">
Władysław Czarkowski

Władysław Czarkowski, pseud. "„Pióro”, „Czajka”" (ur. 30 września 1831 w Miodusach-Dworakach, rozstrzelany 29 lipca 1863 w Siedlcach) – polski lekarz, dowódca oddziału wojsk polskich w czasie powstania styczniowego, naczelnik cywilny powiatu bialskiego.
Ukończył studia medyczne na Uniwersytecie Moskiewskim, prowadził prywatną praktykę w Łosicach. Po wybuchu powstania został mianowany przez komitet centralny łosickim naczelnikiem okręgowym. 23 stycznia na czele utworzonego przez siebie oddziału uderzył na załogę rosyjską w Łosicach, rozbroił miejscowych kwatermistrzów, zabrał broń i uzbroiwszy w nią swój oddział uderzył na kwaterujące wojsko w Stoku Lackim. Bił się ze zmiennym powodzeniem kolejno pod Siemiatyczami, Międzylesiem i Mingosami. "„Dnia 20 marca w Międzylesiu w Stanisławowskim otoczony przez przeważne siły pod wodzą majora Antoniewicza z czterema armatami, jazdą i kilka rot piechoty, po krwawej utarczce oddział prawie cały ginie, 16 tylko strzelców wraz z dowódzcą zdołali się przerżnąć”". Rząd Narodowy mianował go naczelnikiem cywilnym powiatu bialskiego. Został schwytany i otrzymał wyrok śmierci wydany przez sąd wojenny. Został rozstrzelany w Siedlcach o godzinie 5. rano 29 lipca 1863.
Rodzina.
Syn Józefa i Katarzyny z Kobylińskich. Pozostawił wdowę Walerię z Jurkowskich.

</doc>
<doc id="2853745" url="https://pl.wikipedia.org/wiki?curid=2853745" title="Jeleń (województwo podlaskie)">
Jeleń (województwo podlaskie)

Jeleń – kolonia w Polsce położona w województwie podlaskim, w powiecie monieckim, w gminie Knyszyn.
W latach 1975–1998 miejscowość administracyjnie należała do województwa białostockiego
Historia miejsca kolonii Jeleń sięga czasów Zygmunta Augusta. Wtedy to na Jeleniu powstał staw i folwark młyn. W 1574 na wniosek Jana Zamoyskiego część terenów folwarku zostaje przekazana staroście knyszyńskiemu Stanisławowi Trojan Rachańskiemu herbu Junosza i folwark pozostaje w rodzinie Rachańskich do około 1780 roku. Podczas I wojny światowej ok. 1917 roku wojska rosyjskie wysadziły groblę - niszcząc staw oraz młyn. Folwark Jeleń nie wytrzymał próby czasu i popadł w ruinę

</doc>
<doc id="2853746" url="https://pl.wikipedia.org/wiki?curid=2853746" title="Kropiwnica (gmina Knyszyn)">
Kropiwnica (gmina Knyszyn)

Kropiwnica – kolonia w Polsce położona w województwie podlaskim, w powiecie monieckim, w gminie Knyszyn.
W latach 1975–1998 miejscowość administracyjnie należała do województwa białostockiego.

</doc>
<doc id="2853748" url="https://pl.wikipedia.org/wiki?curid=2853748" title="Walki w Brandenburgii (1945)">
Walki w Brandenburgii (1945)

Walki w Brandenburgii – działania wojenne prowadzone przez 1 Armię Wojska Polskiego (1 AWP) w dniach od 16 kwietnia do 4 maja 1945 roku, w czasie Operacji Berlińskiej 1 Frontu Białoruskiego, podczas II wojny światowej, jedna z bitew oddziałów polskich na terytorium Niemiec.
16 kwietnia 1945 wojska trzech frontów sowieckich rozpoczęły Operację Berlińską od linii Odry i Nysy Łużyckiej. W operacji brały udział 1 AWP i 2 AWP).
Działania wojsk Lądowych.
1 Armia Wojska Polskiego działając w składzie 1 Frontu Białoruskiego w dniach 8 – 13 kwietnia wyszły skrytym 170-200 km. marszem znad Bałtyku nad Odrę w rejon Siekierki – Gozdowice – Moryń.). W nocy 14/15 kwietnia lewe skrzydło 1 AWP przeprawiło się na lewy brzeg Odry na przyczółek 47 Armii sowieckiej w rej. Gozdowic. Zgodnie z planem operacji 1 AWP działała w ugrupowaniu osłonowym 1 FB. Armia miała za zadanie sforsowanie Odry i przełamanie obrony niemieckiej na odcinku Gozdowice – Wał Carlbiese, osiągnąć Starą Odrę, a następnie kontynuować natarcie na kierunku Sachsenhausen – Friesak Arneburg n/Łabą. W zabezpieczeniu działań Frontu przy okrążaniu Berlina, prawym sąsiadem 1 AWP była 61 Armia, a na lewo 47 Armia, która działała na głównym kierunku uderzenia Frontu. Uderzenie 1 AWP miała wykonywać we współdziałaniu z 47 A. W pierwszym rzucie 1 AWP znalazły się 1 DP i część 2 DP, a część 2 DP i 3 DP w drugim rzucie na wschodnim brzegu Odry. W drugim rzucie była także 4 i 6 DP, w odwodzie 1 BK, 4 BAPpanc i 4 pczc.
16 kwietnia o godz. 5.45 po 30 minutowym przygotowaniu artyleryjskim 1 AWP przeszła do natarcia. Na prawym skrzydle sforsowano Odrę i przełamano pierwszą pozycję. Na lewym z przyczółka 47 A przełamała pierwszą i drugą pozycję niemiecką. Nocą 17 kwietnia wprowadzono do walki 6 DP. 18 kwietnia 1 AWP przełamała główny pas obrony i opanowała wschodni brzeg Starej Odry. 4 DP wzmocniona czołgami i działami wspólnie z 3 DP 19 kwietnia wykonała manewr oskrzydlający, uderzając z rejonu Wriezen w skrzydło obrony niemieckiej. 2 DP w tym czasie forsowała Starą Odrę opanowując Neugaul i zmuszając Niemców do odwrotu. 1 AWP przeszła do działań pościgowych w kierunku Oranienburga. 21 kwietnia prawe skrzydło 1 AWP przełamało kolejną rubież obrony. 4 DP wysunęła się daleko na zachód opanowując rejon Bernau. Między 4 DP, a pozostałymi dywizjami powstała luka w którą wprowadzono 1 BK, następnie 6 DP. W nocy 22/23 kwietnia 3, 6 i 4 DP sforsowały Kanał Hohenzollernów. 24 – 30 kwietnia 1 AWP umacniała się na pozycji Bernowe, Sandhausen, Ruppiner Kanal, Kremmen, Bornicke, Nauen i zorganizowała zewnętrzny pierścień okrążenia Berlina.
25 kwietnia wojska sowieckie zamknęły w rej. Poczdamu wewnętrzny pierścień okrążenia Berlina, wtedy Grupa Armii Steinera przystąpiła do przełamania pierścienia okrążenia w kierunku na północ w celu udzielenia pomocy Berlinowi. W tym dniu na obronę 2 DP uderzyły oddziały GA Steinera włamując się w obronę na 3 km. walki trwały do 27 kwietnia. W wyniku polskich kontrataków wspartych lotnictwem 1 Korpusu Lotnictwa Mieszanego włamanie zlikwidowano. 30 kwietnia 1 AWP przełamała obronę nad Haupt Kanal.
26 kwietnia do Berlina przybył 6 samodzielny batalion pontonowo-mostowy, a w nocy 26/27 kwietnia 2 Brygada Artylerii Haubic. 1 Samodzielna Brygada Moździerzy wspierała od początku operacji oddziały 47 Armii. 6 bpont-most. wspierał 2 Armię Pancerną Gwardii. 30 kwietnia do Berlina została przewieziona 1 DP, gdzie wzięła bezpośredni udział w szturmie miasta.
3, 4 i 6 DP rozwinęły działania w kierunku zachodnim. 6 DP 1 maja sforsowała Hawelę i 3 maja o godz. 16.00 jako pierwsza osiągnęła Łabę, likwidując do 6 maja zgrupowanie niemieckie pod Klitz. 2 DP zdobyła 1 maja Fehbellin.
1 AWP wyszła na Łabę maja i nawiązała styczność z 9 Armią amerykańską. 4 – 9 maja 1 AWP przekazała swój odcinek frontu wojskom sowieckim i przeszła do rejonu na północ od Berlina.
W toku działań w Brandenburgii 1 AWP zadała Niemcom duże straty, biorąc do niewoli ok. 500 żołnierzy. Straty własne w poległych i rannych to 10385 żołnierzy i oficerów w tym 2958 zabitych i zmarłych od ran.
Działania lotnictwa.
W operacji w Brandenburgii wzięły udział w kwietniu i maju 4 DLMiesz oraz 1 KLMiesz (sztab w czasie operacji w Kostrzynie) w składzie: 2 DLSzturm i 3 DLMyśl. Lotnictwo polskie na szlaku bojowym od Odry do Berlina współdziałało z sowiecką 16 Armia Lotniczą wspierającą działania 1 Frontu Białoruskiego. Początkowo pułki 4 DLMiesz prowadziły rozpoznanie i atakowały niemieckie stanowiska ogniowe na lewym brzegu Odry z zadaniem wsparcia 1 AWP podczas forsowania rzeki na odcinku Stara Rudnica - Gozdowice. Z chwilą przełamania obrony niemieckiej nad Odrą lotnictwo prowadziło rozpoznanie i atakowało oddziały, by uniemożliwić im przeciwdziałanie na ziemi i w powietrzu. 20 kwietnia klucze samolotów 3 PLSzturm., pod osłoną myśliwców 1 plm, atakowały oddziały Niemców w Bad Freienwalde i Eberswalde. W dniach następnych podobne uderzenia bombowo-szturmowe wykonywała 4 DLMiesz. Jednocześnie przez cały czas prowadzono rozpoznanie i atakowano nieprzyjaciela na przedpolu natarcia I AWP i sowieckiej 61 Armii. 1 KLMiesz. wszedł do działań 24 i 25 kwietnia 1945 w składzie 2 DLSzturm. i 3 DLMyśl. Wspólnie z 4 DLMiesz osłaniał ugrupowania własnych wojsk przed nalotami niemieckimi oraz prowadził rozpoznanie w okolicach Angermiinde, Templin, Neuruppin i Friesack. Grupy samolotów szturmowych w osłonie myśliwców atakowały zgrupowanie niemieckie w okolicach Oranienburga, Kremmen, Fehrbellin, Dechtow, Neuruppin, Gross-Dolin i Gross-Schonebeck. 30 kwietnia i 1 maja dywizje przebazowano na północny zachód, i zachód od Berlina, na lotniska: Vehlefantz (korpus) i Mothlow (4 DLMiesz.), z których wykonywały ostatnie w czasie II wojny światowej zadania.
Podstawowym zadaniem lotnictwa polskiego w operacji w Brandenburgii było wsparcie działań wojsk lądowych na polu walki, czyli zadania dla lotnictwa operacyjnego. W ciągu 9 miesięcy działań na froncie polskie jednostki lotnicze wykonały ponad 13 tys. lotów na korzyść wojsk, z tego 5867 lotów wykonały jednostki bojowe, a pozostałe - oddziały lotnictwa pomocniczego. Straty niemieckie zadane przez lotnictwo na polach Mazowsza, Pomorza i pod Berlinem: 25 czołgów, 723 moździerze i działa artyleryjskie, 294 wagony, 28 parowozów, 5 barek, 1358 samochodów i setki wozów taboru konnego. Ponadto lotnictwo WP obezwładniło okresowo dziesiątki baterii artylerii i zniszczyło kilkadziesiąt składów amunicji. W walkach pow. zestrzelono na pewno 16 samolotów i 4 zniszczono na lotniskach. Lotnictwo na wschodzie brało udział we wszystkich ważniejszych operacjach l AWP.
W końcu wojny w lotnictwie na wschodzie walczyło ok. 850 samolotów, z tego 50% to samoloty bojowe (Pe-2, Jak-1, Jak-9, Po-2). Stan osobowy lotnictwa to 17700 ludzi z tego 15574 żołnierzy i oficerów i 875 pracowników cywilnych.
Pamięć.
Walki żołnierzy wojsk lądowych i lotnictwa w Brandenburgii zostały upamiętnione na Grobie Nieznanego Żołnierza w Warszawie, na tablicy poświęconej lotnictwu, napisem na jednej z tablic po 1990 r. – "BRANDENBURGIA 16 IV – 4 V 1945".

</doc>
<doc id="2853749" url="https://pl.wikipedia.org/wiki?curid=2853749" title="Mierestki (powiat moniecki)">
Mierestki (powiat moniecki)

Mierestki – kolonia w Polsce położona w województwie podlaskim, w powiecie monieckim, w gminie Knyszyn.
W latach 1975–1998 miejscowość administracyjnie należała do województwa białostockiego.

</doc>
<doc id="2853750" url="https://pl.wikipedia.org/wiki?curid=2853750" title="George Thorne">
George Thorne

George Thorne (ur. 4 stycznia 1993 w Chatham) – angielski piłkarz występujący na pozycji pomocnika w Derby County, do którego jest wypożyczony z West Bromwich Albion.

</doc>
<doc id="2853751" url="https://pl.wikipedia.org/wiki?curid=2853751" title="16 Dywizja Lotnictwa Szturmowego">
16 Dywizja Lotnictwa Szturmowego

16 Dywizja Lotnictwa Szturmowego (16 DLSz) – związek taktyczny lotnictwa szturmowego ludowego Wojska Polskiego.
Formowanie i zmiany organizacyjne.
Dywizja organizowana była w ramach dwuletniego planu przyspieszonego rozwoju wojska. Na podstawie rozkazu ministra obrony narodowej nr 0036/Org. z 7 kwietnia 1951 roku, w Słupsku rozpoczęto formowanie dowództwa dywizji.
Wobec załamania się planu przyspieszonego rozwoju lotnictwa, minister obrony narodowej, rozkazem nr 0078/Org. z 19 listopada 1952 roku, polecił dowódcy Wojsk Lotniczych wprowadzić nową organizację dywizji.
W 1953 roku dywizja została podporządkowana dowódcy 3 Korpusu Lotnictwa Myśliwskiego, a później 3 Korpusu Lotnictwa Mieszanego.
W 1967 roku 16 Dywizja Lotnictwa Szturmowego została przemianowana na 2 Brandenburską Dywizję Lotnictwa Myśliwsko-Szturmowego.
Struktura organizacyjna.
W skład 16 DLSz miały wchodzić następujące jednostki: 
Po korektach w 1952 roku struktura była następująca:
Od roku 1963 w skład dywizji myśliwsko-szturmowej wchodziły:

</doc>
<doc id="2853755" url="https://pl.wikipedia.org/wiki?curid=2853755" title="Władysław Lance">
Władysław Lance

Władysław Lance (ukr. Владислав Елійович Лянце, ang. transkr. V. Lyantse, ur. 19 listopada 1920 w Warszawie, zm. 29 marca 2007 we Lwowie) – lwowski matematyk, profesor Uniwersytetu Lwowskiego.
Życiorys.
Do szkół uczęszczał we Lwowie. W styczniu 1940 rozpoczął studia na wydziale fizyczno-matematycznym Uniwersytetu Lwowskiego. Uczęszczał na wykłady profesorów Mirona Zaryckiego (analiza matematyczna), Władysława Orlicza (algebra), Stanisława Mazura (geometria różniczkowa), Juliusza Schaudera (mechanika teoretyczna), a także na seminaria Stefana Banacha. 
Już na drugim roku studiów rozwiązał problem, zapisany przez Edwarda Marczewskiego w Księdze Szkockiej, o czym Marczewski wspomniał w roku 1945 w swojej pracy opublikowanej w Fundamenta Mathematicae. 
Po wybuchu wojny niemiecko-radzieckiej przedostał się do Baszkirii, gdzie pracował w budownictwie oraz w oświacie. W latach 1945-1948 kontynuował studia na Uniwersytecie Lwowskim. 31 sierpnia 1945 został mianowany laborantem katedry teorii funkcji kierowanej przez prof. Oleksandra Kowańkę. 
W roku 1947 ukazała się jego pierwsza praca z dziedziny teorii funkcji okresowych, wykonana pod kierownictwem prof. Kowańki.
Od roku 1948 Władysław Lance pracował na Politechnice Lwowskiej u Jarosława Łopatyńskiego. W kwietniu 1951 obronił pracę kandydacką na temat „O prawidłowości zadań fizyki matematycznej”. 
W roku 1964 obronił na Uniwersytecie Moskiewskim pracę doktorską “Niektóre problemy teorii widmowej niesprzężonych operatorów w przestrzeni Hilberta”
Od roku 1964 Władysław Lance powrócił na uniwersytet jako docent (1964) i profesor (1965-1971) oraz kierownik katedry analizy matematycznej (1971-1973) oraz teorii funkcji i analizy funkcjonalnej (1973-1991). 
Władysław Lance opublikował ponad 130 prac naukowych, wypromował prawie 20 doktorów I kandydatów nauk.

</doc>
<doc id="2853757" url="https://pl.wikipedia.org/wiki?curid=2853757" title="Mario Moronta">
Mario Moronta

Mario del Valle Moronta Rodríguez (ur. 10 lutego 1949 w Caracas) – wenezuelski duchowny katolicki, biskup San Cristóbal, od 1999.
Życiorys.
19 kwietnia 1975 otrzymał święcenia kapłańskie.
4 kwietnia 1990 został mianowany biskupem pomocniczym archidiecezji Caracas, ze stolicą tytularną "Nova". Sakry biskupiej udzielił mu 27 maja 1990 ówczesny arcybiskup Caracas - kardynał José Lebrún Moratinos.
22 grudnia 1995 został mianowany biskupem diecezji Los Teques.
14 kwietnia 1999 papież Jan Paweł II mianował go biskupem San Cristóbal. Od 22 września 2009 jest członkiem Kongregacji Nauki Wiary.

</doc>
<doc id="2853768" url="https://pl.wikipedia.org/wiki?curid=2853768" title="Religia w Grecji">
Religia w Grecji

Wśród religii w Grecji największą denominacją jest Grecki Kościół Prawosławny do którego należy zdecydowana większość ludności Grecji i który jest uznany przez konstytucję jako religia państwowa. Inne główne religie to: islam, katolicyzm, hellenizm i protestantyzm.
Według najnowszego sondażu Eurobarometru z 2010 roku odpowiedzi mieszkańców Grecji na pytania w sprawie wiary były następujące:
Chrześcijaństwo.
Grecki Kościół Prawosławny, członek Komunii Prawosławnej, według konstytucji Grecji, ma przyznany status religii państwowej. Grecja jest jedynym krajem na świecie, w którym Kościół Prawosławny jest wyraźnie uznany za religię państwową. Członkowie kościoła stanowią od 95% do 98% populacji (ok. 10 mln), chociaż ostatnie badania na temat religijności obywateli greckich wydają się przeczyć tym liczbom.
Katolicy w większości żyją na wyspach greckich, np. na Cykladach i Wyspach Jońskich. Obecność katolików na greckich wyspach jest przeważnie pozostałością z czasów Republiki Weneckiej w czasach od średniowiecza do 1797 roku. Rzymskokatolicka wspólnota w ostatnich latach wzrosła liczebnie, ze względu na imigrację i liczy ponad 200 tysięcy wiernych.
Według „Operation World” 91,5% ludności to chrześcijanie, z czego 41,4 tysiące to protestanci. Największym protestanckim kościołem w Grecji jest
Wolny Kościół Apostolski Pięćdziesiątnicy liczący ok. 20 tysięcy wiernych. Inne kościoły protestanckie w Grecji to: Grecki Kościół Ewangelicki z nurtu kalwinizmu, liczący ok. 6 tys. wiernych, Wolne Kościoły Ewangelickie, Kościół Poczwórnej Ewangelii z ok. 1 tys. wiernych i Kościół Adwentystów Dnia Siódmego z ok. 0,5 tys. członków.
Społeczność Świadków Jehowy w Grecji liczy 28 tys. osób, a Kościół Jezusa Chrystusa Świętych w Dniach Ostatnich ("mormoni") 718 członków.
Islam.
Muzułmanie w Grecji są przeważnie tureckiego pochodzenia. Liczbę wyznawców islamu szacuje się na 97,6 tys. osób, to jest 0,95% ogólnej populacji, według spisu ludności z 1991 roku. Liczba muzułmanów imigrantów jest szacowana między 200 a 300 tysięcy.
Inne religie.
Społeczność żydowska w Grecji, liczy około 5.500 członków, którzy żyją głównie w Atenach, Salonikach i Larissie. W Grecji jest także 2 tysiące wyznawców hellenizmu.
Dane statystyczne.
Dane statystyczne na 2010 rok, według książki "Operation World":
Najnowsze dane statystyczne, obejmujące imigrantów (od 2006 roku):

</doc>
<doc id="2853770" url="https://pl.wikipedia.org/wiki?curid=2853770" title="Paweł Czerwiński (powstaniec styczniowy)">
Paweł Czerwiński (powstaniec styczniowy)

Paweł Czerwiński, pseud. "„Sawa”" (ur. w 1841, powieszony 19 marca 1864 w Uszpolu (powiat wiłkomierski)) – dowódca oddziału wojsk polskich w czasie powstania styczniowego.
Ukończył studia w Petersburgu, studiował kolejno na Instytucie Górniczym, Uniwersytecie i Instytucie Technologicznym. Utrzymywał tu ścisłe związki z radykalną rosyjską partią „Narodnaja Wola”. Po wybuchu powstania poszukiwał kontaktów z oddziałami powstańczymi. Przybył na Inflanty, był jednym z organizatorów tamtejszego powstania (w majątku Rycków Marienhausen), później przyłączył się do oddziału Kulczyckiego. Na pograniczu powiatów drysieńskiego i lucyńskiego został schwytany. Był więziony w twierdzy w Dyneburgu. 19 czerwca 1863 został skazany na 4 lata ciężkich robót. 
1 lipca zbiegł z więzienia i wrócił do walczących oddziałów, tym razem do Wrześniewskiego. Walczył pod Oniksztami i Traupią. Później, 9 października Czerwiński na czele 20-osobowego oddziału stoczył zwycięską walkę znów pod Oniksztami. 3 stycznia został rozbity pod Sosnówką (w powiecie wiłkomierskim), a sam Czerwiński, ranny, dostał się do niewoli. Wyrokiem sądu z 23 lutego 1864 roku został skazany na śmierć przez powieszenie. Wyrok wykonano nieumiejętnie, dwukrotnie wieszając skazańca.
Uzasadnienie wyroku według "Spisu przestępców politycznych skazanych w guberniach: wileńskiej, kowieńskiej, grodzieńskiej, mińskiej, witebskiej, mohylowskiej i augustowskiej, od czasu wybuchłego na Litwie powstania do 1-go października (st. st.) 1864 roku":
Rodzina.
Był synem Jana i Wiktorii.
Bracia Pawła Czerwińskiego:

</doc>
<doc id="2853771" url="https://pl.wikipedia.org/wiki?curid=2853771" title="We Are Planet Perfecto Volume 1">
We Are Planet Perfecto Volume 1

We Are Planet Perfecto Volume 1 – album kompilacyjny angielskiego DJ-a i producenta muzycznego Paula Oakenfolda. Wydany 16 stycznia 2012 roku nakładem wytwórni płytowej, Perfecto Records. Wydawnictwo składa się z dwóch płyt kompaktowych zawierających utwory i remiksy emitowane przez Oakenfolda w jego audycji radiowej "Planet Perfecto" oraz nadchodzące nowości z Perfecto Records. Wśród artystów obecnych na wydawnictwie znaleźli się, m.in. Lange, Arty, Talla 2XLC, Paul Miller, Gareth Emery, Sonic Element, DJ's United, Armin van Buuren, Paul van Dyk, Planet Perfecto Knights czy Man With No Name.
Lista utworów.
Opracowano na podstawie materiału źródłowego.

</doc>
<doc id="2853776" url="https://pl.wikipedia.org/wiki?curid=2853776" title="Chudzewo">
Chudzewo

Chudzewo – wieś w Polsce położona w województwie kujawsko-pomorskim, w powiecie lipnowskim, w gminie Dobrzyń nad Wisłą.
Podział administracyjny.
Do roku 1954 miejscowość znajdowała się na terenie gminy Chalin. W latach 1975–1998 miejscowość administracyjnie należała do województwa włocławskiego.
Demografia.
W Chudzewie mieszka około 50 osób.
Historia.
Na terenie Chudzewa stał dworek, który został rozebrany około w latach 50-60 XX w.

</doc>
<doc id="2853777" url="https://pl.wikipedia.org/wiki?curid=2853777" title="Czartowo (województwo kujawsko-pomorskie)">
Czartowo (województwo kujawsko-pomorskie)

Czartowo – wieś w Polsce położona w województwie kujawsko-pomorskim, w powiecie lipnowskim, w gminie Dobrzyń nad Wisłą.
W latach 1975–1998 miejscowość administracyjnie należała do województwa włocławskiego.
Zobacz też: Czartowo

</doc>
<doc id="2853781" url="https://pl.wikipedia.org/wiki?curid=2853781" title="Łagiewniki (powiat lipnowski)">
Łagiewniki (powiat lipnowski)

Łagiewniki – wieś w Polsce położona w województwie kujawsko-pomorskim, w powiecie lipnowskim, w gminie Dobrzyń nad Wisłą.
W latach 1975–1998 miejscowość administracyjnie należała do województwa włocławskiego.
Zobacz też: Łagiewniki

</doc>
<doc id="2853782" url="https://pl.wikipedia.org/wiki?curid=2853782" title="Mokre (powiat lipnowski)">
Mokre (powiat lipnowski)

Mokre – wieś w Polsce położona w województwie kujawsko-pomorskim, w powiecie lipnowskim, w gminie Dobrzyń nad Wisłą.
W latach 1975–1998 miejscowość administracyjnie należała do województwa włocławskiego.
Zobacz też: Mokre

</doc>
<doc id="2853784" url="https://pl.wikipedia.org/wiki?curid=2853784" title="Skaszewo">
Skaszewo

Skaszewo – wieś w Polsce położona w województwie kujawsko-pomorskim, w powiecie lipnowskim, w gminie Dobrzyń nad Wisłą.
Wieś królewska starostwa dobrzyńskiego położona była w końcu XVI wieku w powiecie dobrzyńskim ziemi dobrzyńskiej. W latach 1975–1998 miejscowość administracyjnie należała do województwa włocławskiego.

</doc>
<doc id="2853785" url="https://pl.wikipedia.org/wiki?curid=2853785" title="Wierzniczka">
Wierzniczka

Wierzniczka – wieś w Polsce położona w województwie kujawsko-pomorskim, w powiecie lipnowskim, w gminie Dobrzyń nad Wisłą.
Wieś królewska "Wierzbica Mała" należąca do wójtostwa dobrzyńskiego starostwa dobrzyńskiego położona była w końcu XVI wieku w powiecie dobrzyńskim ziemi dobrzyńskiej. W latach 1975–1998 miejscowość administracyjnie należała do województwa włocławskiego.

</doc>
<doc id="2853790" url="https://pl.wikipedia.org/wiki?curid=2853790" title="Tadeusz Czudowski (powstaniec styczniowy)">
Tadeusz Czudowski (powstaniec styczniowy)

Tadeusz Czudowski (ur. w 1818 w Nizkach w guberni mohylewskiej, zginął w 1863) – dowódca oddziału wojsk polskich w czasie powstania styczniowego, filantrop, polski działacz narodowy i społeczny, ziemianin.
Urodził się w majątku Nizkach w powiecie czerykowskim. Był synem Tadeusza Czudowskiego, marszałka czerykowskiego i Justyny z Hołyńskich, oraz bratem powstańca styczniowego i zesłańca Antoniego Czudowskiego.
Uczył się w Instytucie Szlacheckim w Wilnie, a następnie ukończył studia na Uniwersytecie Petersburskim. Tam zaprzyjaźnił się z Jakubem Gieysztorem.
Po studiach osiadł w swym majątku w Krasnem. Sponsorował i wychowywał w duchu patriotycznym młodzież studiującą w Instytucie Rolniczym w Horkach. W 1861 roku był głównym inicjatorem powstania szkółki parafialnej w Horkach. Został wybrany prezydentem sądu w Czerykowie.
Po wybuchu powstania wstąpił do oddziału Kosy-Żukowskiego. W czasie przemarszu w celu połączenia się z oddziałem Ludwika Zwierzdowskiego został zaatakowany przez oddziały rosyjskie, a następnie został ujęty i zabity w czasie próby przeprawy przez rzekę Proń.

</doc>
<doc id="2853791" url="https://pl.wikipedia.org/wiki?curid=2853791" title="We Are Planet Perfecto Volume 2">
We Are Planet Perfecto Volume 2

We Are Planet Perfecto Volume 2 – album kompilacyjny angielskiego DJ-a i producenta muzycznego Paula Oakenfolda. Wydany 10 sierpnia 2012 roku nakładem wytwórni płytowej, Perfecto Records. Wydawnictwo składa się z dwóch płyt kompaktowych zawierających utwory i remiksy emitowane przez Oakenfolda w jego audycji radiowej "Planet Perfecto" oraz nadchodzące nowości z Perfecto Records. Wśród artystów obecnych na wydawnictwie znaleźli się, m.in. Chuckie, Tom Fall, Mr. Pit, John Dahlbäck, Hardwell czy Michael Woods.
Lista utworów.
Opracowano na podstawie materiału źródłowego.

</doc>
<doc id="2853792" url="https://pl.wikipedia.org/wiki?curid=2853792" title="Willa „Borówka” w Milanówku">
Willa „Borówka” w Milanówku

Willa „Borówka” – willa w Milanówku, wybudowana w 1904 roku według projektu Władysława Kozłowskiego i Apoloniusza Nieniewskiego na zlecenie Artura Hosera. Jej oficjalny adres to ul. Królowej Jadwigi 5, jednak brama wjazdowa obecnie znajduje się od strony ul. Kościelnej.
Bryła budynku stylizowana jest na ceglany zameczek, o architekturze w stylu neogotyckim w odmianie wiślano-bałtyckiej.
Budynek zaprojektowano na planie nieregularnym z reprezentacyjną fasadą w kierunku południowym. Jest on murowany cegłą i kamieniem, piętrowy, kryty dachówką. Z prawej strony budynku znajduje się czworoboczna wieża z wejściową klatką schodową zwieńczona stożkowo-wklęsłym dachem z ozdobną iglicą.
Elewacja otynkowana na biało z ceglanymi werandami i narożnikami wzorowana na stylu gotycko-romańskim. Podmurówka z kamieni narzutowych, okna dwu i trójosiowe, prostokątne oraz półowalne. Od strony północnej narożną przyporę wieńczy dodatkowa mała wieżyczka. Elementami zdobniczymi są murowane tralki tarasu oraz trójkątne szczyty i frontowy ryzalit.
W północnej części placu od strony ul. Królowej Jadwigi stoi parterowy, podpiwniczony budynek w stylu architektonicznym związanym z willą - dawniej wozownia, stajnia i domek mieszkalny dla dozorcy. 
Willę otacza ogród z pomnikowymi drzewami o znacznym obwodzie. W 1978 budynek został wpisany do rejestru zabytków ówczesnego województwa warszawskiego, obecnie figuruje w mazowieckim rejestrze zabytków pod numerem 931 A. 
W 2007 obiekt przeszedł gruntowną renowację przeprowadzoną przez nowych właścicieli, którzy urządzili w nim restaurację, cukiernię i niewielki hotel. Zastąpiono stropy drewniane betonowymi, pogłębiono piwnice, zmieniono układ pomieszczeń oraz wymieniono więźbę dachową i pokrycie dachu. Zachowano cenne posadzki, gzymsy, sztukaterie oraz odtworzono stolarkę okienną. W cukierni wmurowano mozaikę przedstawiającą budynek willi Borówka . 
Obecnie (2018) w willi funkcjonuje restauracja i kawiarnia Blueberry Duck.

</doc>
<doc id="2853794" url="https://pl.wikipedia.org/wiki?curid=2853794" title="Zielone berety (film)">
Zielone berety (film)

Zielone berety (ang. "The Green Berets") – amerykański film wojenny z 1968 roku. Adaptacja powieści Robina Moore pt."The Green Berets".
Treść.
Trwa wojna w Wietnamie. Pułkownik Mike Kirby wraz z dziennikarzem George’em Beckworthem wyruszają do amerykańskiego obozu w głębi kraju. Beckworth jest przeciwnikiem amerykańskiej interwencji w Wietnamie, jednak zmienia swoje poglądy, kiedy na własne oczy widzi okrucieństwa komunistów z Vietcongu. Podczas nieobecności pułkownika Kirby'ego obóz, pełen żołnierzy i wietnamskich uchodźców, zostaje zaatakowany. Dziennikarz przyłącza się do obrońców.

</doc>
<doc id="2853796" url="https://pl.wikipedia.org/wiki?curid=2853796" title="Herb emiratu Fudżajra">
Herb emiratu Fudżajra

Herb emiratu Fudżajra - wchodzącego w skład Zjednoczonych Emiratów Arabskich przedstawiał na tarczy typu szwajcarskiego w polu srebrnym dwie skrzyżowane czerwone flagi ze srebrnym arabskim napisem „الفجيرة”.
Pod nimi dwa skrzyżowane karabiny.
Herb był w użyciu od 1969 do 1975 roku.
Obecnie rząd emiratu używa logo.

</doc>
<doc id="2853801" url="https://pl.wikipedia.org/wiki?curid=2853801" title="Carlos Herrera y Luna">
Carlos Herrera y Luna

Carlos Herrera y Luna (ur. 1856 w stolicy Gwatemali, zm. 1930), gwatemalski polityk, biznesmen i posiadacz ziemski, członek Partii Unionistycznej, minister rolnictwa.
Po obaleniu Manuela Estrady Cabrery przez Kongres Herrera (I wiceprezydent od 13 kwietnia 1920 do 12 kwietnia 1921) przejął po nim obowiązki prezydenta. W 1921 zawarł porozumienie z Hondurasem i Salwadorem o federacji. W tym samym roku kolejny przewrót pozbawił go władzy. Herrera zmarł na emigracji we Francji.

</doc>
<doc id="2853807" url="https://pl.wikipedia.org/wiki?curid=2853807" title="Modraszek dafnid">
Modraszek dafnid

Modraszek dafnid ("Polyommatus daphnis") – motyl dzienny z rodziny modraszkowatych.
Wygląd.
Rozpiętość skrzydeł od 33 do 37 mm, dymorfizm płciowy wyraźny: Wierzch skrzydeł samców błękitny, samic brunatny (często z niebieskim nalotem).
Siedlisko.
Suche stanowiska stepowe, nasłonecznione zbocza, nasypy kolejowe, murawy i ekstensywnie użytkowane pastwiska.
Biologia i rozwój.
Wykształca jedno pokolenie w roku (od lipca do połowy sierpnia). Roślina żywicielska: cieciorka pstra. Jaja składane są pojedynczo na roślinach w pobliżu cieciorek, ale nigdy na nich samych. Stadium poczwarki trwa 3–4 tygodnie.
Rozmieszczenie geograficzne.
Gatunek pontyjko-śródziemnomorski, w Polsce występuje w południowo-wschodniej części kraju. Obserwuje się ekspansję gatunku.

</doc>
<doc id="2853808" url="https://pl.wikipedia.org/wiki?curid=2853808" title="2 Dywizja Lotnictwa Myśliwsko-Bombowego">
2 Dywizja Lotnictwa Myśliwsko-Bombowego

2 Brandenburska Dywizja Lotnictwa Myśliwsko-Bombowego (2 DLMB) – związek taktyczny lotnictwa szturmowego Wojska Polskiego.
Formowanie i zmiany organizacyjne.
W 1967 roku 16 Dywizja Lotnictwa Szturmowego została przemianowana na 2 Brandenburską Dywizję Lotnictwa Myśliwsko-Szturmowego.
W 1971 roku dywizję przeformowano na 2 Brandenburską Dywizję Lotnictwa Szturmowo-Rozpoznawczego.
Zarządzeniem szefa Sztabu Generalnego nr 035/Org. z 8 października 1982 roku dywizję przeformowano na 2 Brandenburską Dywizję Lotnictwa Myśliwsko-Bombowego.
Struktura organizacyjna.
W skład 2 Dywizji Lotnictwa Myśliwsko-Szturmowego wchodziły:
W skład 2 Dywizji Lotnictwa Szturmowo-Rozpoznawczego wchodziły:
W skład 2 Dywizji Lotnictwa Myśliwsko-Bombowego wchodziły:
W roku 1987 podporządkowano dywizji 7 pułk lotnictwa bombowo-rozpoznawczego

</doc>
<doc id="2853810" url="https://pl.wikipedia.org/wiki?curid=2853810" title="Rafael Márquez Esqueda">
Rafael Márquez Esqueda

Rafael Márquez Esqueda (ur. 12 października 1947 w Tlaquepaque, zm. 11 października 2002 w Guadalajarze) – meksykański piłkarz występujący na pozycji środkowego obrońcy.
Karierę piłkarską rozpoczynał w zespole CD Oro z siedzibą w Guadalajarze, z którym po sezonie 1969/1970 spadł do drugiej ligi meksykańskiej. Nigdy później nie występował już w najwyższej klasie rozgrywkowej, na przestrzeni kilku kolejnych lat reprezentując barwy kilku drugoligowych drużyn – Tigres UANL z miasta Monterrey, a także CD Zamora i CD Irapuato, gdzie podczas rozgrywek 1974/1975 zajął drugie miejsce w Segunda División. Tam również, mając 28 lat, zakończył profesjonalną grę w piłkę.
Był żonaty z Rosą Maríą Álvarez, siostrą innego piłkarza, Leonardo Álvareza. Ich synem jest reprezentant kraju Rafael Márquez.
Zmarł w wieku 54 lat w Guadalajarze, z powodu dolegliwości wątroby.

</doc>
<doc id="2853812" url="https://pl.wikipedia.org/wiki?curid=2853812" title="Eric Hassli">
Eric Hassli



</doc>
<doc id="2853816" url="https://pl.wikipedia.org/wiki?curid=2853816" title="Landú Mavanga">
Landú Mavanga

Landú Mavanga (ur. 4 stycznia 1990) – piłkarz angolski grający na pozycji bramkarza. Jest wychowankiem klubu Recreativo Libolo.
Kariera klubowa.
Swoją karierę piłkarską Landú rozpoczął w klubie Recreativo Libolo. W 2011 roku zadebiutował w nim w pierwszej lidze angolskiej. W 2011 i 2012 roku wywalczył z Recreativo dwa tytuły mistrza Angoli.
Kariera reprezentacyjna.
W reprezentacji Angoli Landú zadebiutował w 2012 roku. W 2013 roku został powołany do kadry na Puchar Narodów Afryki 2013.

</doc>
<doc id="2853818" url="https://pl.wikipedia.org/wiki?curid=2853818" title="Zbigniew Sujkowski">
Zbigniew Sujkowski



</doc>
<doc id="2853819" url="https://pl.wikipedia.org/wiki?curid=2853819" title="2 Dywizja Lotnictwa Szturmowo-Rozpoznawczego">
2 Dywizja Lotnictwa Szturmowo-Rozpoznawczego



</doc>
<doc id="2853821" url="https://pl.wikipedia.org/wiki?curid=2853821" title="Miliza Korjus">
Miliza Korjus

Miliza Elizabeth Korjus (ur. 18 sierpnia 1909 w Warszawie, zm. 26 sierpnia 1980 w Culver City, Kalifornia, USA) – amerykańska aktorka filmowa i teatralna oraz śpiewaczka operowa pochodzenia polsko-estońskiego.
Urodziła się jako piąte z sześciorga dzieci podpułkownika armii carskiej Artura Korjusa i jego żony Anny Gintowt. Artur Korjus pochodził z Estonii i po powstaniu państwa estońskiego został szefem sztabu estońskiego ministerstwa spraw wojskowych. Jego żona wywodziła się z arystokratycznej rodziny polsko-litewskiej Gintowt-Dziewałtowskich. 
Po rozwodzie Anna Gintowt-Korjus przeniosła się wraz z córkami do Kijowa, natomiast jedyny syn został przy ojcu.
W młodości Miliza Korjus śpiewała w kijowskim chórze Dumka i wraz z nim występowała na obszarze Związku Radzieckiego. W roku 1927 podczas pobytu w Estonii zaczęła występować jako solistka. 
W roku 1929 poślubiła lekarza Kuno Fölscha i wyjechała z nim do Niemiec, gdzie w roku 1933 wystąpiła w Operze Unter den Linden. W roku 1932 urodziła w Estonii jedyne dziecko, córkę Melissę. W roku 1935 użyczyła głosu Dorothei Wieck dubbingując ją w filmie „Student z Pragi”. 
Hollywoodzki producent filmowy Irvin Thalberg zapewnił jej zawarcie dziesięcioletniego kontraktu, lecz zmarł w następnym roku, przez co kontrakt nie doszedł do skutku. 
W roku 1939 otrzymała nominację do Oscara za drugoplanową rolę w filmie „Wielki walc“. 
Miliza Korjus miała wystąpić w filmie szpiegowskim Metro-Goldwyn-Mayer "Guns and Fiddles", lecz 28 maja 1940 uległa ciężkiemu wypadkowi samochodowemu.
W lecie roku 1941 rozpoczęła trasę koncertową po Ameryce Południowej. Po wejściu USA do II wojny światowej pozostała w Meksyku, do USA powróciła dopiero w październiku 1944. Podczas pobytu w Meksyku wystąpiła w drugim filmie fabularnym "Caballería del imperio".
Zamieszkała w Los Angeles i zajęła się działalnością koncertową. Po rozwodzie z Kuno Fölschem poślubiła lekarza Waltera E. Shectora.
Zmarła wskutek choroby serca. Jej córka, Melissa F. Wells, była w latach 1998-2001 ambasadorem USA w Estonii.

</doc>
<doc id="2853823" url="https://pl.wikipedia.org/wiki?curid=2853823" title="Modraszek damon">
Modraszek damon

Modraszek damon ("Polyommatus damon") – motyl dzienny z rodziny modraszkowatych.
Wygląd.
Rozpiętość skrzydeł od 30 do 34 mm, dymorfizm płciowy wyraźny: wierzch skrzydeł samców błękitny z szeroką obwódką, samic brunatny (czasem z niebieskim nalotem przy nasadzie).
Siedlisko.
Murawy kserotermiczne na nasłonecznionych wzgórzach, stare kamieniołomy.
Biologia i rozwój.
Wykształca jedno pokolenie w roku (lipiec-początek września). Roślina żywicielska: sparceta siewna i piaskowa. Jaja składane są w suchych kwiatostanach roślin żywicielskich. Jaja lub świeżo wylęgłe larwy zimują; są fakultatywnie myrmekofilne. 
Rozmieszczenie geograficzne.
Gatunek pontyjko-śródziemnomorski, w Polsce był obserwowany na Górnym Śląsku, Ponidziu, w Kotlinie Sandomierskiej i Bieszczadach. Od 1965 roku nienotowany.

</doc>
<doc id="2853827" url="https://pl.wikipedia.org/wiki?curid=2853827" title="Haim">
Haim

Haim (wymawiane /haɪ-em/ – rym do "i am") – pochodzący z Los Angeles zespół muzyczny, którego brzmienie najczęściej porównywane jest z Fleetwood Mac. Członkiniami zespołu są trzy siostry: Este Haim (ur. 1986 – gitara klasyczna, gitara basowa), Danielle Haim (ur. 1989 – gitara klasyczna, bębny) i Alana Haim (ur. 1991 – gitara klasyczna, perkusja, keyboard).
Życiorys.
Dziewczyny dorastały w San Fernando. W dzieciństwie występowały w rodzinnym zespole Rockinhaim stworzonym przez ich rodziców, Mordechaia (grającego na perkusji) i Donnę (grającą na gitarze). Danielle i Este należały do The Valli Girls, dziewczęcej grupy "inspirowanej Pat Benatar, Blondie, Gwen Stefani, The Pretenders, i Queen" z kontraktem w Columbia Records / Sony Records. Ich piosenka "Valli Nation" pojawiła się na ścieżce dźwiękowej 2005 Nickelodeon Kids' Choice Awards wspólnie z Avril Lavigne, Alicia Keys, Simple Plan, i Good Charlotte.
W 2006 r. siostry zdecydowały się na założenie własnego zespołu, grającego bardziej dojrzałe brzmienie. Od tamtej pory dziewczęta występowały na sporadycznych lokalnych koncertach. Este studiowała etnomuzykologię na UCLA, kończąc ją po dwóch latach (zamiast zwykłego cyklu pięciu lat). Danielle występowała m.in. z Julianem Casablancas z zespołu The Strokes i Cee Lo Greenem. Sukcesy Este i Danielle stały się przyczyną, dla której Haim zdecydowały się na poważniejszy rozwój zespołu. Po roku dołączyła do nich także najmłodsza Alana, wcześniej przebywająca w college`u.
Dziewczęta wspierały na koncertach artystów grających w różnych stylach muzycznych (Edward Sharpe and the Magnetic Zeros, The Henry Clay People, Kesha). Ich pierwszym wydawnictwem stała się składająca się z trzech piosenek EP zatytułowana Forever która ukazała się na ich stronie z możliwością darmowego pobrania dnia 10 lutego 2012. Haim podpisały kontrakt z Polydor Records w czerwcu 2012. W lipcu 2012 niezależna wytwórnia National Anthem wydała EP na płycie winylowej, z dodatkowym nagraniem – remiksem "Forever" autorstwa Dana Lissvika. W sierpniu tego roku dziewczyny towarzyszyły na trasie zespołowi Mumford &amp; Sons. W październiku piosenka "Don't Save Me" została zagrana w show Zane'a Lowe w BBC Radio 1, trafiając następnie do playlisty tej stacji. W grudniu 2012 siostry supportowały Florence and the Machine.
Debiutancki album Haim pod nazwą "Days Are Gone" został wydany wiosną 2013. Pierwszym singlem tego albumu jest nagranie zatytułowane "Falling". Wśród producentów piosenek znaleźli się Paul Epworth i James Ford z Simian Mobile Disco. Magazyn NME przyznał "Forever" 4 miejsce w podsumowaniu najlepszych singli 2012 roku. 4 stycznia 2013 r. dziewczyny zostały laureatkami prestiżowej nagrody BBC Sound Of 2013, jako pierwszy zespół który otrzymał to wyróżnienie.
Nagranie "Forever" zostało użyte do zrealizowania wiosennej ramówki stacji telewizyjnej TVN w 2014 roku.
Drugi studyjny album "Something To Tell You" pojawił się 7 lipca 2017 roku. Z tego albumu okazały się dwa single "Want You Back" oraz "Little Of Your Love".

</doc>
<doc id="2853829" url="https://pl.wikipedia.org/wiki?curid=2853829" title="SDS (system mocowania narzędzia)">
SDS (system mocowania narzędzia)

SDS – system mocowania narzędzi wymiennych stosowany w wiertarkach, młotowiertarkach, młotach udarowych i podobnych urządzeniach. Od 2016 roku stał się standardem w mocowaniu osprzętu w elektronarzędziach, wypierając zacisk kluczykowy.
Prekursorem systemu SDS był opracowany w roku 1967 przez firmę «Hilti» system "TE". W roku 1975 firma «Bosch» opracowała system SDS-Plus, do którego pasowały wiertła "TE". Skrót SDS początkowo oznaczał "Steck-Dreh-Sitzt" ("włóż-przekręć-gotowe"), z czasem przekształcił się w "Spannen durch System" ("mocowanie systemowe")
Chwyt SDS składa się z dwóch owalnych wgłębień, służących do mocowania narzędzia, i dwóch rowków, których krawędzie przenoszą moment obrotowy.

</doc>
<doc id="2853830" url="https://pl.wikipedia.org/wiki?curid=2853830" title="Kopalnia Węgla Kamiennego „Borynia-Zofiówka-Jastrzębie”">
Kopalnia Węgla Kamiennego „Borynia-Zofiówka-Jastrzębie”

Kopalnia Węgla Kamiennego Borynia-Zofiówka (do 31 grudnia 2019: Kopalnia Węgla Kamiennego Borynia-Zofiówka-Jastrzębie) - została utworzona 1 stycznia 2013 r. decyzją Zarządu Jastrzębskiej Spółki Węglowej S.A.. W pierwszym etapie 1 stycznia 2011 nastąpiło połączenie dwóch kopalni: Borynia i Zofiówka, wchodzących w skład Grupy JSW, w jeden podmiot o nazwie KWK Borynia-Zofiówka. Do KWK Borynia-Zofiówka dołączona została KWK Jas-Mos i do 31 grudnia 2019 roku kopalnia składała się z trzech ruchów: Borynia, Zofiówka i Jastrzębie (dawniej "Jas-Mos"). Od 1 stycznia 2020 r. kopalnia stała się zakładem dwuruchowym i składa się 2 kopalni: Borynia i Zofiówka. W związku z powyższą zmianą zmieniono nazwę zakładu - obecna nazwa to KWK Borynia-Zofiówka. Wyłączony z zakładu "Ruch Jastrzębie" od 1 stycznia 2020 r. stał się częścią jednoruchowej KWK Jastrzębie-Bzie (do 31.12.2019 r. pod nazwą KWK "Bzie-Dębina w budowie").
Kopalnia "Borynia" była budowana w latach 1962 – 1971, a jej uroczyste uruchomienie nastąpiło 4.12.1971 r. Złoże KWK "Borynia" znajduje się na terenie gmin Mszana, Świerklany, Pawłowice oraz miasta Jastrzębie-Zdrój. Kopalnia graniczy: od zachodu z KWK "Jas-Mos", od północy z Ruchem "Zofiówka", od wschodu z KWK "Pniówek". Z dniem 1 kwietnia 1993 r. Kopalnia stała się Zakładem Jastrzębskiej Spółki Węglowej S.A. Kopalnia "Borynia" od początku wydobycia tj. od 1972 roku wydobyła 80 mln ton węgla (netto) oraz wydrążyła 773 km wyrobisk korytarzowych. Na koniec 2011 załoga kopalni liczyła 3484 pracowników.
Kopalnia "Zofiówka" była budowana w latach 1962 – 1969 na terenie osiedla robotniczego Dębina w Jastrzębiu Górnym. W 1993 r. Kopalnia weszła w skład JSW. W sierpniu 2009 w kopalni rozpoczęła się eksploatacja pierwszej w Polsce w pełni zautomatyzowanej ściany strugowej. W 2010 w ramach zagospodarowania i udostępnienia nowego złoża "Bzie-Dębina" rozpoczęto prace przy budowie szybu Bzie I, który jest największą inwestycją w polskim górnictwie od ponad 20 lat. Głębienie szybu zakończono 10 października 2016.
Na koniec 2011 załoga kopalni liczyła 4025 pracowników.
W styczniu 2009r. zakończyły się prace w "Przekopie do przyszłości" w wyniku których KWK „Borynia” i KWK „Zofiówka” zostały połączone podziemnym przekopem o długości 2600m. Od stycznia 2011 kopalnie funkcjonują w ramach kopalni zespolonej KWK Borynia-Zofiówka. Drążony jest też przekop do kopalni Jas-Mos.
Integracja organizacyjna kopalń pozwala na uzyskanie efektów synergii w zakresie:
Zintegrowanie systemów transportu urobku stwarza możliwość sterowania ilością
i strukturą urobku węgla kierowanego do procesu wzbogacania w poszczególnych Zakładach Przeróbki Mechanicznej Węgla, co umożliwi uzyskanie pożądanych parametrów węgla handlowego.
Wszystkie trzy zakłady kopalni są zabezpieczane przez Okręgową Stację Ratownictwa Górniczego w Wodzisławiu Śląskim.
Podstawowe dane na temat kopalni: 

</doc>
<doc id="2853832" url="https://pl.wikipedia.org/wiki?curid=2853832" title="2 Dywizja Lotnictwa Myśliwsko-Szturmowego">
2 Dywizja Lotnictwa Myśliwsko-Szturmowego



</doc>
<doc id="2853833" url="https://pl.wikipedia.org/wiki?curid=2853833" title="Pikasilla">
Pikasilla

2 miejscowości w Estonii:

</doc>
<doc id="2853834" url="https://pl.wikipedia.org/wiki?curid=2853834" title="KWK Borynia-Zofiówka-Jastrzębie">
KWK Borynia-Zofiówka-Jastrzębie



</doc>
<doc id="2853835" url="https://pl.wikipedia.org/wiki?curid=2853835" title="AS Aviação">
AS Aviação



</doc>
<doc id="2853836" url="https://pl.wikipedia.org/wiki?curid=2853836" title="Atlanta Chiefs">
Atlanta Chiefs

Atlanta Chiefs – nieistniejący już amerykański klub piłkarski z Atlanty, w stanie Georgia. Drużyna występowała w lidze NPSL i NASL, a jego domowym obiektem były Atlanta-Fulton County Stadium i Tara Stadium. Zespół istniał w latach 1967-1973 oraz w latach 1979-1981 jako Atlanta Apollos.
Historia.
9 sierpnia 1966 roku Atlanta Braves, Inc., otrzymał franczyzę w nowo utworzonej lidze NPSL. Miesiąc później, korporacja zatrudniła Phila Woosnama jako głównego trenera zespołu, który dnia 8 stycznia 1967 został nazwany Atlanta Chiefs. Pod koniec lutego 1967 roku Phil Woosnam sprowadził do klubu kilku piłkarzy z Emory University na testy medyczne. Po wyborze przez trenera graczy do drużyny, Atlanta Chiefs przystąpiła do rozgrywek NPSL, które zaczęli dnia 16 kwietnia 1967 roku od porażki 1:0 z Baltimore Bays. Po zakończeniu NPSL, NPSL połączyło się z USA, tworząc tym samym NASL. W sezonie 1968 zespół zdobył mistrzostwo USA oraz dwukrotnie pokonał w meczach towarzyskich słynny Manchester City.
Choć w Atlancie Chiefs nie było żadnego wielkiego zawodnika w lidze NASL, drużyna ta przyniosła bardzo duże znaczenie w tej lidze. Phil Woosnam po zdobyciu mistrzostwa USA został wybrany komisarzem NASL, który przewodniczył ją w najbardziej krytycznym okresie w historii między 1968-1970, kiedy dramatycznie spadła w niej frekwencja i liczba klubów.
Sezon 1969 z powodu kłopotów klubów z franchisingiem został podzielony na dwie części. Pierwsza część nosiła nazwę "International Cup", w którym kluby reprezentowane przez brytyjskie kluby. The Chiefs było reprezentowane przez Aston Villę. Tę część sezonu drużyna zakończyła z bilansem 2 zwycięstw, 4 remisów i 2 porażek. W drugiej części sezonu drużyny wróciły do swoich normalnych harmonogramów i rozegrały 16 meczów bez play-offów, w wyniku czego Atlanta Chiefs zdobyła w tym sezonie wicemistrzostwo USA.
Atlanta Chiefs był jednym z nielicznych klubów NASL, który dopadł po sezonie 1969 kryzys finansowy. Klub został przemianowany w Atlanta Apollos, po czym w 1973 roku został sprzedany do właścicieli Atlanta Hawks grającej w koszykarskiej lidze NBA i swoje domowe mecze w sezonie 1973 rozgrywała na Bobby Dodd Stadium.
Atlanta Apollos został reaktywowany w 1979 roku, kiedy to klub Colorado Caribous po otrzymaniu franczyzy przeniósł się do Atlanty wraz z właścicielami Cecil i Tedem Turnerem. Zespół nie zdołał jednak już powtórzyć sukcesów z końca lat 70. i w 1981 roku został on rozwiązany.
Osiągnięcia.
Nagrody indywidualne.
Trener Roku NASL
Odkrycie Sezonu NASL
Jedenastka Sezonu NPSL/NASL

</doc>
<doc id="2853837" url="https://pl.wikipedia.org/wiki?curid=2853837" title="Smardyń">
Smardyń

Smardyń – osada w Polsce położona w województwie zachodniopomorskim, w powiecie stargardzkim, w gminie Dolice.
W latach 1975–1998 miejscowość położona była w województwie szczecińskim.

</doc>
<doc id="2853838" url="https://pl.wikipedia.org/wiki?curid=2853838" title="156 Pułk Piechoty (3 Śląski)">
156 Pułk Piechoty (3 Śląski)

156 Pułk Piechoty (3 Śląski) (niem. "3. Schlesisches Infanterie-Regiment Nr. 156") – pułk piechoty niemieckiej utworzony 31 marca 1897 w Brzegu. Brał udział w I wojnie światowej na froncie zachodnim, wschodnim i we Włoszech.
Skład.
Jednostkę sformowano w dwa bataliony z następujących oddziałów:
I Batalion z:
II Batalion z:
Przynależność.
I Batalion stacjonował w Bytomiu. III Batalion miał siedzibę w Tarnowskich Górach. Pułk wchodził w skład 23 Brygady Piechoty (23. Infanterie-Brigade) z siedzibą w Gliwicach. W ramach większego związku taktycznego jednostka wchodziła w skład odpowiednio: 12 Dywizji Cesarstwa Niemieckiego w Nysie i VI Korpusu Armijnego we Wrocławiu.
Umundurowanie.
Surdut i spodnie były koloru granatowo-niebieskiego z czerwonym kołnierzem i białymi mankietami rękawów. Na ramionach złote epolety z czerwonymi cyframi pułku. Oficerowie nosili standardowe pikielhauby ze złotym orłem, a żołnierze czapki koloru czerwonego w części dolnej i granatowo-niebieskiego w części górnej.

</doc>
<doc id="2853842" url="https://pl.wikipedia.org/wiki?curid=2853842" title="Obszar Warowny Śląsk">
Obszar Warowny Śląsk



</doc>
<doc id="2853843" url="https://pl.wikipedia.org/wiki?curid=2853843" title="Neblú">
Neblú

Neblú, właśc. Adilson Cipriano da Cruz (ur. 16 grudnia 1993 w Luandzie) – piłkarz angolski grający na pozycji bramkarza. Od 2016 roku jest zawodnikiem klubu Interclube.
Kariera klubowa.
Swoją karierę piłkarską Neblú rozpoczął w klubie AS Aviação z Luandy. W 2011 roku zadebiutował w nim w pierwszej lidze angolskiej. W debiutanckim sezonie zdobył z nim Superpuchar Angoli. W 2012 roku przeszedł do innego stołecznego klubu, Primeiro de Agosto. W 2016 roku odszedł do Interclube.
Kariera reprezentacyjna.
W reprezentacji Angoli Neblú zadebiutował 29 maja 2012 roku w zremisowanym 0:0 towarzyskim meczu z Macedonią, rozegranym w Coimbrze. W 2013 roku został powołany do kadry na Puchar Narodów Afryki 2013.

</doc>
<doc id="2853845" url="https://pl.wikipedia.org/wiki?curid=2853845" title="Abdalá Bucaram">
Abdalá Bucaram

Abdala Jaime Bucaram Ortiz (ur. 20 lutego 1952 w Guayaquil) – ekwadorski polityk, prawnik i były lekkoatleta pochodzenia libańskiego. Prezydent Ekwadoru od 10 sierpnia 1996 do 6 lutego 1997, odwołany w wyniku impeachmentu.
Zwany "El Loco" (szalony) ze względu na niestandardową prezydenturę. Po jego odwołaniu nastąpił kryzys polityczny i ekonomiczny, skutkujący brakiem stabilizacji aż do wyborów w 2007 roku.
Wczesne lata.
Rodzina.
Abdalá Bucaram Ortiz urodził się 20 lutego 1952 w Guayaquil jako ósmy z dwanaściorga dzieci libańskiego emigranta, który nazywał się Jacobo Bucaram Elmhalin i Riny Ortiz Caicedo. Jego siostrą była Martha Bucaram, której mąż Jaime Roldós Aguilera pełnił urząd prezydenta Ekwadoru w latach 1979–1981, a córka Martha Roldós była kandydatką w wyborach prezydenckich w 2009 roku.
Działalność sportowa.
Początkowo zajmował się karierą sportową (uprawiał lekkoatletykę). W 1970 zdobył brązowy medal w biegu na 100 metrów podczas mistrzostw Ameryki Południowej juniorów z czasem 11,0. Na letnich Igrzyskach Olimpijskich w Monachium w 1972 był chorążym reprezentacji Ekwadoru, jednak ostatecznie nie wystąpił w zawodach.
Wykształcenie i praca zawodowa.
Ukończył szkołę średnią Colegio Salesiano Cristóbal Colón w Guayaquil w 1970 roku, a potem rozpoczął studia medyczne na Uniwersytecie w Guayaquil, jednak przerwał je. Na tym samym uniwersytecie ukończył studia prawnicze w 1979 roku.
Pracował jako trener na siłowni. Piastował również stanowisko prezesa lokalnego klubu piłkarskiego Barcelona SC.
Kariera polityczna.
W 1979 nowo wybrany prezydent Jaime Roldós Aguilera mianował Abdala Bucarama szefem policji w Prowincji Guayas. W tym samym roku Bucaram wstąpił do polityki, a dwa lata później założył Ekwadorską Partię Roldosistów (PRE), której przewodził i był członkiem aż do 2014. Z ramienia partii został wybrany na burmistrza swojego rodzinnego miasta Guayaquil. Sprawował urząd od 15 kwietnia 1984 do 26 września 1985.
Trzykrotnie ubiegał się o urząd prezydenta kraju. W pierwszej turze wyborów 1988, która odbyła się 31 stycznia, poparło go 535 482 (17,6%) wyborców, co zapewniło mu udział w drugiej turze 8 maja. W bezpośrednim starciu z Rodrigo Borja Cevallosem przegrał wybory, otrzymując 1 448 498 (46%) głosów. Następnie wystartował w wyborach w maju 1992 roku, jednak zdobył 750 611 (22%), co uplasowało go na trzecim miejscu i nie dostał się do drugiej tury. Ponownie wziął udział w wyborach w 1996. W pierwszej turze otrzymał 1 001 071 (26,3%), co spowodowało przejście do drugiej tury 7 lipca wraz z Jaime Nebotem, którą wygrał z wynikiem 2 285 397 (54,5%) głosów i został prezydentem elektem.
Prezydent Ekwadoru.
10 sierpnia 1996 objął stanowisko prezydenta Ekwadoru po ustępującym Sixto Durán Ballénie. Wiceprezydentem w jego gabinecie została Rosalía Arteaga.
W ciągu pół roku swoich rządów dopuszczał się wielu ekscesów, które ośmieszyły autorytet prezydenta: nagrał płytę "A Crazy Man Who Loves" i wybrał się w tournée po kraju, zorganizował na żywo transmisję telewizyjną zgolenia swoich wąsów, urządził uroczyste przyjęcie do pałacu prezydenckiego Ekwadorki Loreny Bobbit, która wykastrowała swojego męża z USA, sędziował w zorganizowanym przez siebie konkursie International Miss Banana Contest i pragnął ściągnąć do swojego klubu piłkarskiego Diego Maradonę. Został także oskarżony o defraudację publicznych pieniędzy.
Impeachment.
Ekwadorskie ruchy społeczne wszczęły protesty przeciwko reformom prezydenta Abdala Bucarama Ortiza oraz formie jego władzy. Protesty doprowadziły Kongres Narodowy (ówczesny parlament) do podjęcia decyzji o wszczęciu impeachmentu wobec urzędującego prezydenta. W 1997 parlament ekwadorski na specjalnej sesji pozbawił go władzy, uznając Bucarama za „niezdolnego psychicznie” do sprawowania władzy. Po obaleniu prezydenta nastał konflikt władzy między wiceprezydent Rosalíą Arteagą a przewodniczącym Kongresu Narodowego Fabiánem Alarcónem, którzy rościli sobie prawa do sukcesji.
Życie po prezydenturze.
Abdala Bucaram Ortiz uzyskał azyl polityczny w Panamie. Od 2017 jest członkiem partii Fuerza Ecuador założonej przez jego syna Abdalá Bucarama Jr.

</doc>
<doc id="2853846" url="https://pl.wikipedia.org/wiki?curid=2853846" title="Mesoparapylocheles michaeljacksoni">
Mesoparapylocheles michaeljacksoni

Mesoparapylocheles michaeljacksoni – wymarły gatunek skorupiaka z nadrodziny pustelników (Paguroidea), której członkowie bywają potocznie nazywani rakami pustelnikami lub krabami pustelnikami. Został opisany w 2012 roku. Kopalne ślady występowania gatunku zostały odkryte przez międzynarodowy zespół paleontologów w opuszczonym kamieniołomie wapienia Koskobilo, koło miasta Alsasua w hiszpańskiej prowincji Navarra 25 czerwca 2009. W związku z tym, że w tym samym dniu zmarł Michael Jackson, paleontolodzy nadali odkrytemu gatunkowi epitet gatunkowy "michaeljacksoni", który jest eponimem mającym na celu upamiętnienie piosenkarza. Gatunek "M. michaeljacksoni" został przez badaczy zaklasyfikowany do nowo utworzonej rodziny Parapylochelidae z nadrodziny pustelników. Skorupiak ten żył w płytkich wodach wśród raf koralowych w okresie od albu do cenomanu.

</doc>
<doc id="2853848" url="https://pl.wikipedia.org/wiki?curid=2853848" title="Nieustraszony 2000">
Nieustraszony 2000

Nieustraszony 2000 (tyt. oryg. "") – amerykański film telewizyjny z 1991 roku, wyprodukowany na podstawie serialu telewizyjnego "Nieustraszony" z lat 1982–1986.
Opis ogólny.
W roku 2000 konwencjonalna broń palna została zdelegalizowana, policja do schwytania groźnych przestępców wykorzystuje „ultradźwiękowe” pistolety, które zamiast zadawać obrażenia jedynie paraliżują. Zmiany w narodowym budżecie spowodowały osadzanie skazanych w zawieszeniu krionicznym zamiast stosowania tradycyjnego pozbawienia wolności. Po zabójstwie burmistrza San Antonio jego następca domaga się skutecznego rozwiązania, które zostaje znalezione w postaci „Knight 4000”, pojazdu mającego być nową generacją KITT-a, supersamochodu Knight Industries.
Fabuła.
Thomas J. Watts zostaje wypuszczony z więzienia, po czym zabija burmistrza. Policjantka Shawn McCormick dokonuje konfrontacji z zamaskowanym Wattsem, trzymającego następnego burmistrza na muszce. Kobieta strzela do Wattsa, który ucieka. Nowy burmistrz domaga się odnalezienia przestępcy, podczas gdy radni miejscy zwracają mu uwagę na kwestię rozbrojenia policji i utworzenia krionicznych więzień, w których skazani jedynie „odsypiają” wyroki i powracają na wolność tacy, jacy byli wcześniej.
Fundacja Knighta, powstała w wyniku połączenia Knight Industries i Fundacji na rzecz Prawa i Rządu (), oferuje rozwiązanie problemu – „Knight 4000”. Devon Miles i jego wspólnik, Russel Maddock, zyskują aprobatę jednak miasto chce gotowego prototypu. Devon decyduje się obsadzić Michaela Knighta w roli kierowcy testowego. Knight 4000 ma większość funkcji oryginalnego KITT-a, a także tryb amfibii pozwalający samochodowi na poruszanie się po wodzie, nowy wyświetlacz HUD i urządzenie paraliżujące, umożliwiające zdalne powstrzymanie człowieka.
Shawn po dokonaniu odkrycia, że część jej kolegów współpracuje z zabójcą w celu uzbrojenia przestępców, które doprowadziłoby do przywrócenia policjantom broni palnej, zostaje postrzelona przez Wattsa. Lekarze ratują kobietę umieszczając w jej mózgu mikroimplant. Dochodzi ona do zdrowia, nie pamiętając szczegółów ataku.
Michael wpada we wściekłość dowiadując się, że KITT został rozmontowany. Odbudowuje moduł sztucznej inteligencji, co nie jest łatwe – Maddock sprzedał większość elementów technicznych KITT-a placówkom badań medycznych. Michael reaktywuje moduł logiczny KITT-a i instaluje go w swoim Chevroletcie Bel Air z 1957 roku.
Shawn odchodzi z policji po tym, jak jej przełożona, Daniels, nie zezwala na dalszą pracę i nie chce mieć do czynienia w sprawie ataku na policjantkę. Kobieta zatrudnia się w Fundacji Knighta i Michael odkrywa fakt istnienia jednego z cybernetycznych układów scalonych KITT-a w jej głowie. KITT nawiązuje połączenie z układem i wydobywa brakujące wspomnienia. Shawn przypomina sobie o postrzeleniu przez Wattsa i o obecności jej kolegów, w tym dawnego partnera.
Watts odkrywa, że Shawn wciąż żyje. Nasyła skorumpowanych policjantów na nią i Michaela. KITT pomaga im uniknąć schwytania spadając z nabrzeża do wody. Michael i Shawn są bezpieczni, natomiast KITT ulega uszkodzeniu w wyniku kontaktu wody z elektroniką. Sądząc, że oboje są martwi, Watts porywa Devona i skanuje jego umysł celem odkrycia wiedzy mężczyzny. Wkrótce potem Devon ginie.
Michael i Shawn powracają do Fundacji, gdzie czeka na nich wieść o śmierci Devona. Po pogrzebie burmistrz anuluje umowę z FLAG. Michael odchodzi lecz po namowie ze strony kobiety wraca i przenosi moduł SI KITT-a do Knighta 4000.
Wspólnie śledzą jej byłego partnera do magazynu, w którym przechowywana jest broń palna. Shawn aranżuje transakcję ze swoim dawnym partnerem. Tuż przed podjęciem współpracy w ramach śledztwa FLAG, mężczyzna ginie zastrzelony przez Wattsa. Michael ratuje Shawn przed podobnym losem.
Maddock przesyła KITT-owi kopię dokumentów zwolnienia Wattsa z aresztu, podpisanych przez zamordowanego burmistrza. Michael każe KITT-owi wydrukować więcej kopii i przesłać jedną z nich do Daniels w jej imieniu ze sfałszowanym podpisem oraz analogicznie do burmistrza. Podążając za limuzyną burmistrza, nagrywają rozmowę Wattsa z burmistrzem dotyczącą dokumentów.
Po dokonaniu zasadzki na konwój skorumpowanych policjantów wychodzi na jaw brak broni w zatrzymanych radiowozach. KITT informuje Michaela o innej grupie radiowozów zmierzających w kierunku centrum handlowego. Maddock przekonuje Daniels, aby pozwoliła KITT-owi wziąć udział w pościgu.
Watts rozpoczął transakcję z handlarzem bronią. Gdy jeden z policjantów ochraniających Wattsa dostrzega Shawn, strzela do niej. Watts i handlarz uciekają. Michael dogania Wattsa i rozbraja go. Wywiązuje się walka między mężczyznami, którą kończy wyciągnięcie pistoletu przez Wattsa. Shawn, lekko ranna, przybywa uzbrojona w inny pistolet, każąc Wattsowi poddać się. Michael skutecznie powstrzymuje Shawn przed oddaniem strzału. Watts wyciąga inny pistolet, ukryty w jego płaszczu. Michael wyciąga broń ultradźwiękową i strzela do Wattsa, który umiera po upadku.
Po pokonaniu Wattsa, burmistrz trafia do celi krionicznej, Michael powraca na emeryturę, a KITT pozostaje w Fundacji Knighta. Razem z Shawn i Maddockiem kontynuuje pracę dla policji.
Obsada.
Cameo.
Aktor James Doohan pojawia się gościnnie w roli człowieka, którego KITT mylnie uznaje za przestępcę okradającego bankomat. KITT paraliżuje podejrzanego, który mdleje. Gdy Michael i Maddock podnoszą go celem aresztowania, ku ich zaskoczeniu ów człowiek okazuje się być panem Doohanem, mamroczącym (w wyniku paraliżu) różne kwestie z roli Scotty’ego z .
Produkcja.
Motyw muzyczny, „Knight Rider 2000”, skomponowany przez Jana Hammera został wydany na jego albumie "Drive" w 1994 roku.
Wytwórnia nie mogła wykorzystać prawdziwego samochodu koncepcyjnego Pontiac Banshee IV i dlatego zatrudniła Jaya Ohrberga i jego przedsiębiorstwo Star Cars Inc. celem zmodyfikowania egzemplarzu Dodge’a Stealth z 1991 roku do postaci Knighta 4000. Po nakręceniu scen, przebudowany samochód był wykorzystywany w innych ówczesnych produkcjach telewizyjnych oraz, aczkolwiek krótko, w roli skradzionego supersamochodu w "CHiPs ’99", jako radiowóz przyszłości w "Power Rangers Time Force", a także w jednym z odcinków serialu "Black Scorpion" z 2001 roku. Jeden z samochodów, po 10 latach braku użytkowania i konserwacji, został wystawiony na sprzedaż w styczniu 2021 r. przez Bob’s Prop Shop w Las Vegas.
Film kręcono w San Antonio (w Teksasie) i zawiera charakterystyczne krajobrazy miasta, takie jak , wieżę obserwacyjną Tower of the Americas i centrum handlowe Shops at Rivercenter (znane wtedy pod nazwą Rivercenter Mall).
Ponieważ David Hasselhoff miał podpisany kontrakt na rolę w serialu "Słoneczny patrol", nie mógłby grać roli Michaela Knighta gdyby Nieustraszony 2000 stał się pełnoprawnym serialem. Hasselhoff w ramach kompromisu zaproponował szefowi działu rozrywki telewizji NBC, Brandonowi Tartikoffowi, wyprodukowanie czterech filmów telewizyjnych pod nazwą "Nieustraszony". NBC ostatecznie zaakceptowało propozycję aktora. Jednakże stacja zleciła wytwórni Universal Television stworzenie tylko jednego filmu zamiast czterech. Wytwórnia stwierdziła, że nie mogła znaleźć sposobu na zarobienie pieniędzy, chyba że wyprodukowałaby co najmniej dwa filmy, kręcąc je równocześnie (). Odrzucenie produkcji większej niż jeden liczby filmów przez NBC skutecznie zatrzymało odrodzenie tytułu.
Reakcje.
Aczkolwiek recenzje "Nieustraszonego 2000" były pozytywne, NBC zdecydowało się sprawdzić reakcje widzów wobec Susan Norman, która miała grać jedną z głównych ról w proponowanym nowym serialu o Nieustraszonym miała być przełomem w karierze – aktorkę nie oceniano pozytywnie. Zdaniem Davida Hasselhoffa, "Nieustraszony 2000" rozminął się z merytoryką oryginalnego serialu i obrał niewłaściwy kierunek. Zamiast tego historia opowiada o byłym policjancie, który w 2000 roku stał się psychotycznym mordercą sprowadzającym terror do Seattle.
Media.
Oprócz dostępności na samodzielnym DVD, film dołączono do zestawu płyt z odcinkami pierwszego sezonu "Nieustraszonego" w wydaniach na regiony 1, 2 i 4.

</doc>
<doc id="2853849" url="https://pl.wikipedia.org/wiki?curid=2853849" title="Pikasilla (Põdrala)">
Pikasilla (Põdrala)

Pikasilla – wieś w Estonii, prowincji Valga, w gminie Põdrala.

</doc>
<doc id="2853850" url="https://pl.wikipedia.org/wiki?curid=2853850" title="Bartolomeu Jacinto Quissanga">
Bartolomeu Jacinto Quissanga

Bartolomeu Jacinto Quissanga (ur. 23 listopada 1991) – angolski piłkarz występujący na pozycji obrońcy w FK Rostów oraz w reprezentacji Angoli.
Kariera klubowa.
Bastos do FK Rostów trafił z angolskiego Petro Luanda przed sezonem 2013/2014. W barwach rosyjskiego klubu zdobył Puchar Rosji w 2014 roku. W trakcie sezonu 2016/2017 został kupiony przez S.S. Lazio za 5 milionów euro. W barwach Lazio zdobył Superpuchar Włoch oraz Puchar Włoch.

</doc>
<doc id="2853851" url="https://pl.wikipedia.org/wiki?curid=2853851" title="Okrągła (Złatna)">
Okrągła (Złatna)

Okrągła (950 m) – szczyt w miejscowości Złatna w Beskidzie Żywieckim (Grupa Pilska). Znajduje się w północno-zachodnim grzbiecie Grubej Buczyny opadającym do doliny potoku Bystrej. Grzbiet ten z dwóch stron opływają potoki Kościelec i Straceniec, Okrągłą opływając szerokim łukiem, wskutek czego w rzucie pionowym szczyt ten ma rzeczywiście okrągły kształt.
Okrągła ma kopulasty kształt i dwa wierzchołki o tej samej wysokości. Jest tylko częściowo zalesiona, dużą część jej łagodnych stoków zajmują pola miejscowości Złatna i osiedla Złatna.

</doc>
<doc id="2853852" url="https://pl.wikipedia.org/wiki?curid=2853852" title="Władimir Kriwoszapow (Brandt)">
Władimir Kriwoszapow (Brandt)



</doc>
<doc id="2853853" url="https://pl.wikipedia.org/wiki?curid=2853853" title="Okrągła">
Okrągła



</doc>
<doc id="2853854" url="https://pl.wikipedia.org/wiki?curid=2853854" title="Ramfis Trujillo">
Ramfis Trujillo

Rafael Leonidas Trujillo Martínez, znany jako Ramfis Trujillo (ur. 5 czerwca 1929, zm. 27 grudnia 1969 w Madrycie), generał armii dominikańskiej, syn dyktatora Rafaela Leonidasa Trujillo Moliny.
Był znany z wystawnego trybu życia. Odbył wiele podróży za granicę w towarzystwie zaufanego dyplomaty ojca Porfirio Rubirosy. Po śmierci ojca, skrytobójczo zamordowanego 30 maja 1961, Ramfis powrócił z Rubirosą do Dominikany, po czym przejął po ojcu dyktatorskie rządy, które wykorzystał do rozprawienia się z jego zabójcami. Osobiście nadzorował torturowanie jednego z inicjatorów spisku - generała Pupo Romána, którego pod koniec kaźni zastrzelił. Nie zdołał jednak długo utrzymać się u władzy: w tym samym roku musiał uciekać z kraju wraz z rodziną. Wyjechał do Francji, a w 1962 osiadł na stałe, dzięki azylowi Francisco Franco, w Hiszpanii, zabierając ze sobą 550 milionów dolarów. Część spadku po ojcu ukrył w jego trumnie, jednak marynarka Stanów Zjednoczonych przejęła trumnę i ograbiła ją z kosztowności. Ramfis Trujillo zginął w wypadku samochodowym.

</doc>
<doc id="2853855" url="https://pl.wikipedia.org/wiki?curid=2853855" title="Fabrício Mafuta">
Fabrício Mafuta

Fabrício Mafuta (ur. 20 września 1988 w Luandzie) – piłkarz angolski grający na pozycji obrońcy. Od 2009 roku jest zawodnikiem klubu Interclube.
Kariera klubowa.
Swoją karierę piłkarską Fabrício rozpoczął w klubie Santos z Luandy. W 2007 roku zadebiutował w nim w pierwszej lidze angolskiej. W 2008 roku przeszedł do AS Bari, jednak nie rozegrał w nim żadnego meczu. W 2009 roku wrócił do Angoli i został zawodnikiem klubu Interclube. W 2010 roku wywalczył z nim mistrzostwo kraju. W 2011 roku zdobył Puchar Angoli, a w 2012 roku - Superpuchar Angoli.
Kariera reprezentacyjna.
W reprezentacji Angoli Fabrício zadebiutował w 2011 roku. W 2013 roku został powołany do kadry na Puchar Narodów Afryki 2013.

</doc>
<doc id="2853856" url="https://pl.wikipedia.org/wiki?curid=2853856" title="Mastigias papua">
Mastigias papua

Mastigias papua – gatunek krążkopława z rodziny Mastigidiiae występujący w południowym Pacyfiku.
Opis.
Meduzy o średnicy do 19 cm. Na dzwonie charakterystyczne plamki, stąd zwyczajowa nazwa angielska "Spotted jelly". Maczugowato zakończone płaty zwisające z dzwonu wyposażone są w liczne otwory gębowe. Żywią się planktonem. Istnieje kilka podgatunków, różniących się przede wszystkim ubarwieniem.
W Japonii sprzedawane jako zwierzątka akwariowe pod nazwą "takokurage" (タコクラゲ).

</doc>
<doc id="2853858" url="https://pl.wikipedia.org/wiki?curid=2853858" title="Michaił Kulieszow">
Michaił Kulieszow



</doc>
<doc id="2853859" url="https://pl.wikipedia.org/wiki?curid=2853859" title="Filip Legostajew">
Filip Legostajew



</doc>
<doc id="2853860" url="https://pl.wikipedia.org/wiki?curid=2853860" title="António Luís dos Santos Serrado">
António Luís dos Santos Serrado

Lunguinha, właśc. António Luís dos Santos Serrado (ur. 16 stycznia 1986 w Huambo) – piłkarz angolski grający na pozycji obrońcy. Od 2016 roku jest zawodnikiem klubu Progresso Sambizanga.
Kariera klubowa.
Swoją karierę piłkarską Lunguinha rozpoczął w klubie Petro Atlético z miasta Huambo. W 2006 roku zadebiutował w nim w pierwszej lidze angolskiej. W 2010 roku przeszedł do Primeiro de Maio z Bengueli. Z kolei w 2011 roku został zawodnikiem klubu Kabuscorp z Luandy. W 2013 roku zdobył z nim mistrzostwo Angoli, a w 2016 roku odszedł do Progresso Sambizanga.
Kariera reprezentacyjna.
W reprezentacji Angoli Lunguinha zadebiutował w 2012 roku. W 2013 roku został powołany do kadry na Puchar Narodów Afryki 2013.

</doc>
<doc id="2853861" url="https://pl.wikipedia.org/wiki?curid=2853861" title="Lunguinha">
Lunguinha



</doc>
<doc id="2853862" url="https://pl.wikipedia.org/wiki?curid=2853862" title="Franciszek Ząbecki">
Franciszek Ząbecki

Franciszek Ząbecki ps. „Dawny” (ur. 8 października 1907 w Łyszkowicach, zm. 11 kwietnia 1987) – żołnierz Wojska Polskiego, członek Armii Krajowej, w latach 1941–1944 zawiadowca stacji Treblinka, świadek podczas powojennych procesów zbrodniarzy hitlerowskich.
Życiorys.
W 1925 r. rozpoczął pracę na kolei jako praktykant-radiotelegrafista na stacji w Bednarach. W latach 1929–1931 odbył służbę wojskową w Zegrzu. Po zakończeniu służby wojskowej w poszukiwaniu pracy trafił do Sokołowa Podlaskiego.
Walczył w kampanii wrześniowej w 1 batalionie telegraficznym. 17 września dostał się do niewoli sowieckiej. Po dwóch miesiącach, wraz z innymi polskimi żołnierzami, został przekazany władzom niemieckim i trafił na roboty do Niemiec. Z uwagi na zły stan zdrowia w marcu 1941 udało mu się uzyskać zwolnienie z robót i wrócić do Sokołowa Podlaskiego.
22 maja 1941 roku rozpoczął pracę dla niemieckiej Generalnej Dyrekcji Kolei Wschodniej na stacji kolejowej w Treblince, przy której zamieszkał. Jako członek 8. Brygady Kolejowej AK otrzymał zadanie zbierania informacji na temat niemieckich transportów wojskowych przechodzących przez stację i przekazywania ich władzom AK. Po zbudowaniu niedaleko stacji obozu zagłady Treblinka II Ząbecki otrzymał polecenie spisywania wszystkich transportów więźniów kierowanych do nowego obozu przez stację Treblinka.
Pierwszy pociąg z Żydami z warszawskiego getta wyjechał z Warszawy 22 lipca 1942 i przybył do Treblinki 23 lipca we wczesnych godzinach rannych. Od tego dnia Ząbecki notował wszystkie transporty Żydów. Oprócz gromadzenia informacji, które były przekazywane dowództwu AK, wraz z innymi polskimi kolejarzami pomagał Żydom uciekającym z transportów.
6 sierpnia 1944 z narażeniem życia wyniósł z zaminowanego budynku stacji część dokumentów, będących dowodami zbrodni popełnionych w Treblince. Materiały te zostały później wykorzystane w procesach przeciwko niemieckim zbrodniarzom. Franciszek Ząbecki oceniał, że liczba zamordowanych w obozie śmierci Treblinka II była wyższa niż szacunki historyków i wynosiła ok. 1 mln 297 tysięcy osób.
W czasie okupacji ukończył konspiracyjną szkołę podchorążych otrzymując stopień plutonowego podchorążego (podporucznika).
Po 1945 r. pracował na kolei w Białej Podlaskiej, Sochaczewie i Piasecznie. W listopadzie 1953 cała rodzina przeniosła się do Piastowa. Ostatnim miejscem pracy Ząbeckiego był Centralny Ośrodek Badań i Rozwoju Techniki Kolejnictwa w Warszawie. Przeszedł na emeryturę w grudniu 1969.
Swoje wspomnienia opisał w wydanej w 1977 r. książce "Wspomnienia dawne i nowe". Był bohaterem filmu dokumentalnego "Świadek oskarżenia" nakręconego przez Wytwórnię Filmową „Czołówka”.
Zmarł 11 kwietnia 1987. Został pochowany na cmentarzu parafialnym w Pruszkowie-Żbikowie.
Odznaczenia.
Franciszek Ząbecki został odznaczony Krzyżem Kawalerskim Orderu Odrodzenia Polski (1972) oraz Krzyżem Armii Krajowej (1975).

</doc>
<doc id="2853863" url="https://pl.wikipedia.org/wiki?curid=2853863" title="Michaił Meandrow">
Michaił Meandrow



</doc>
<doc id="2853866" url="https://pl.wikipedia.org/wiki?curid=2853866" title="Władimir Mielander">
Władimir Mielander



</doc>
<doc id="2853868" url="https://pl.wikipedia.org/wiki?curid=2853868" title="Elops">
Elops

Elops – rodzaj ryb z rodziny elopsowatych (Elopidae), w języku polskim określanych nazwą elopsy lub oszczery.
Klasyfikacja.
Gatunki zaliczane do tego rodzaju:
Gatunkiem typowym rodzaju jest "Elops saurus".

</doc>
<doc id="2853869" url="https://pl.wikipedia.org/wiki?curid=2853869" title="Alloelops">
Alloelops



</doc>
<doc id="2853871" url="https://pl.wikipedia.org/wiki?curid=2853871" title="Awgustin Miettl">
Awgustin Miettl



</doc>
<doc id="2853872" url="https://pl.wikipedia.org/wiki?curid=2853872" title="Gularus">
Gularus



</doc>
<doc id="2853873" url="https://pl.wikipedia.org/wiki?curid=2853873" title="Serafim Miłowski">
Serafim Miłowski



</doc>
<doc id="2853874" url="https://pl.wikipedia.org/wiki?curid=2853874" title="Reti">
Reti

Reti – wieś w Estonii, prowincji Valga, w gminie Põdrala.

</doc>
<doc id="2853875" url="https://pl.wikipedia.org/wiki?curid=2853875" title="Wojciech Golla">
Wojciech Golla

Wojciech Golla (ur. 12 stycznia 1992 w Złotowie) – polski piłkarz występujący na pozycji obrońcy w Puskás Akadémia FC.
Kariera.
Jest wychowankiem Sparty Złotów, z której na początku 2008 trafił do Lecha Poznań. Przez cztery lata nie dostał jednak szansy na debiut w barwach pierwszej drużyny, więc w styczniu 2012 przeszedł do Pogoni Szczecin. Początkowo grał jako defensywny pomocnik, jednak w połowie 2013 zaczął eksperymentalnie występować jako stoper. Eksperyment wypadł pozytywnie i od tej pory Golla stał się podstawowym zawodnikiem pierwszej drużyny. Dobra postawa zaowocowała pierwszym w karierze powołaniem do seniorskiej reprezentacji Polski na mecze z Norwegią i Mołdawią w styczniu 2014. W kadrze zadebiutował 20 stycznia podczas wygranego 1:0 spotkania z Mołdawią. 4 czerwca 2015 obrońca podpisał dwuletni kontrakt z holenderskim NEC Nijmegen.

</doc>
<doc id="2853877" url="https://pl.wikipedia.org/wiki?curid=2853877" title="Osvaldo Paulo João Diniz">
Osvaldo Paulo João Diniz

Manucho Diniz, właśc. Osvaldo Paulo João Diniz (ur. 4 czerwca 1986) – piłkarz angolski grający na pozycji pomocnika. Jest wychowankiem klubu Primeiro de Agosto.
Kariera klubowa.
Swoją karierę piłkarską Diniz rozpoczął w klubie Primeiro de Agosto ze stolicy kraju, Luandy. W 2006 roku zadebiutował w nim w pierwszej lidze angolskiej. W debiutanckim sezonie wywalczył z nim debiut - mistrzostwo i Puchar Angoli. Krajowy puchar zdobył również w 2009 roku.
Kariera reprezentacyjna.
W reprezentacji Angoli Diniz zadebiutował w 2012 roku. W 2013 roku został powołany do kadry na Puchar Narodów Afryki 2013.

</doc>
<doc id="2853879" url="https://pl.wikipedia.org/wiki?curid=2853879" title="Riidaja">
Riidaja

Riidaja – wieś w Estonii, prowincji Valga, w gminie Põdrala.

</doc>
<doc id="2853880" url="https://pl.wikipedia.org/wiki?curid=2853880" title="Medżid Musazade (Musajew)">
Medżid Musazade (Musajew)



</doc>
<doc id="2853881" url="https://pl.wikipedia.org/wiki?curid=2853881" title="Christian Longomontanus">
Christian Longomontanus

Christian Longomontanus, przyd. Christian Severin (ur. 4 października 1562 w Longbergu, Dania, zm. 8 października 1647 w Kopenhadze) – duński astronom i astrolog.
Astronom znany przede wszystkim za sprawą swojej współpracy z Tychonem Brahe, którego teorii był zwolennikiem. Longomontanus korzystał z danych opracowanych przez tego uczonego przy tworzeniu "Astronomia danica" (1620) – opisu koncepcji budowy wszechświata Brahego, zgodnie z którą Słońce porusza się dookoła Ziemi, a pozostałe planety dookoła Słońca. W 1632 roku rozpoczął w Kopenhadze budowę obserwatorium, lecz zmarł przed jej ukończeniem.
Jego nazwiskiem został nazwany krater Longomontanus na Księżycu.

</doc>
<doc id="2853882" url="https://pl.wikipedia.org/wiki?curid=2853882" title="Barbara Krause">
Barbara Krause

Barbara Krause (ur. 7 lipca 1959 w Berlinie Wschodnim) – wschodnioniemiecka pływaczka, trzykrotna mistrzyni olimpijska.
Podczas Igrzysk Olimpijskich w Moskwie w 1980 roku zdobyła trzy złote medale.
Jej mąż, Lutz Wanja też był pływakiem, brał udział w Igrzyskach Olimpijskich.
Krause, jak wiele sportowców pochodzących z NRD brała doping. Krause została usunięta z ekipy pływaków na Igrzyskach Olimpijskich w Montrealu w 1976 roku, gdyż zespół doktorów obawiał się, że zostanie wykryty u niej doping.

</doc>
<doc id="2853883" url="https://pl.wikipedia.org/wiki?curid=2853883" title="Straceniec (potok)">
Straceniec (potok)

Straceniec – potok, lewy dopływ Bystrej o długości 4,74 km i powierzchni zlewni 5,72 km².
Potok płynie w Beskidzie Żywieckim. Ma dwa źródłowe cieki wypływające na północno-zachodnich stokach Krawcowego Wierchu (1064 m) na wysokości około 1030-1040 m. Opływają one północno-zachodni grzbiet Krawcowego zwany Straceńcem i łączą się na wysokości około 765 m. Od miejsca połączenia Straceniec spływa w zachodnim, a następnie północno-zachodnim kierunku, dużym łukiem opływając wzniesienie Okrągła. Przepływa przez należące do miejscowości Złatna przysiółki Jastrzębie i Klisiówki, w których uchodzi do Bystrej na wysokości około 612 m.
Doliną Straceńca prowadzi znakowany niebieski szlak turystyczny Złatna – Straceniec – Bacówka PTTK na Krawcowym Wierchu. 1.50 h, 1.05 h.

</doc>
<doc id="2853885" url="https://pl.wikipedia.org/wiki?curid=2853885" title="Wkręty z górnej półki">
Wkręty z górnej półki

Wkręty z górnej półki (ang. "PrankStars") – reality show, które odbywało się comiesięcznie, przy ukrytej kamerze.
Począwszy od 2012 roku, serial nie pojawia się już na amerykańskim harmonogramie Disney Channel.

</doc>
<doc id="2853887" url="https://pl.wikipedia.org/wiki?curid=2853887" title="Mugilomorus">
Mugilomorus



</doc>
<doc id="2853888" url="https://pl.wikipedia.org/wiki?curid=2853888" title="Dmitrij Padunow (Gałkin)">
Dmitrij Padunow (Gałkin)



</doc>
<doc id="2853889" url="https://pl.wikipedia.org/wiki?curid=2853889" title="Trichonotus">
Trichonotus



</doc>
<doc id="2853890" url="https://pl.wikipedia.org/wiki?curid=2853890" title="Diecezja Comayagua">
Diecezja Comayagua

Diecezja Comayagua – łac. "Dioecesis Comayaguensis" – diecezja Kościoła rzymskokatolickiego w Hondurasie. Należy do archidiecezji Tegucigalpa. Została erygowana 13 marca 1963.

</doc>
<doc id="2853891" url="https://pl.wikipedia.org/wiki?curid=2853891" title="Zespół dawnego folwarku w Pisarach">
Zespół dawnego folwarku w Pisarach

Zespół dawnego folwarku w Pisarach – znajdujący się w województwie małopolskim, w powiecie krakowskim, w gminie Zabierzów, w Pisarach. Obiekt został wpisany do rejestru zabytków nieruchomych województwa małopolskiego.
W skład dawnego folwarku pochodzącego z I poł. XIX w. wchodzi: spichlerz wybudowany pod koniec XVIII wieku, stodoła i łącząca je przewiązka, otoczenie z parkiem, sadem i stawami.
Murowany, późnoklasycystyczny piętrowy spichlerz nakryty czterospadowym dachem, posiada nieduże otwory okienne oraz bramę z kamiennym portalem. 
Zabudowania stoją na wzgórzu w otoczeniu parku z pomnikowymi drzewami.

</doc>
<doc id="2853892" url="https://pl.wikipedia.org/wiki?curid=2853892" title="Manuel Gaspar Costa">
Manuel Gaspar Costa

Manuel Gaspar Costa (ur. 30 grudnia 1989 w Lubango) – piłkarz angolski grający na pozycji pomocnika. Od 2016 roku jest zawodnikiem Benfiki Luanda.
Kariera klubowa.
Swoją karierę piłkarską Manuel rozpoczął w klubie AS Aviação ze stolicy kraju, Luandy. W 2009 roku zadebiutował w nim w pierwszej lidze angolskiej. W 2010 roku zdobył z nim Puchar Angoli, a w 2011 roku - Superpuchar Angoli. W 2013 roku przeszedł do innego stołecznego zespołu, Primeiro de Agosto. Spędził tam sezon 2013, a potem wrócił do Aviação. W 2016 roku przeszedł do Benfiki Luanda.
Kariera reprezentacyjna.
W reprezentacji Angoli Manuel zadebiutował w 2012 roku. W 2013 roku został powołany do kadry na Puchar Narodów Afryki 2013.

</doc>
<doc id="2853893" url="https://pl.wikipedia.org/wiki?curid=2853893" title="Piotr Palij (Drozdow)">
Piotr Palij (Drozdow)



</doc>
<doc id="2853894" url="https://pl.wikipedia.org/wiki?curid=2853894" title="Zespół browaru dworskiego w Pisarach">
Zespół browaru dworskiego w Pisarach

Zespół browaru dworskiego w Pisarach – budynek dawnego browaru znajdujący się w województwie małopolskim, w powiecie krakowskim, w gminie Zabierzów, w Pisarach.
Obiekt należący do dawnego zespołu dworskiego został wpisany do rejestru zabytków nieruchomych województwa małopolskiego.
W skład dawnego browaru dworskiego pochodzącego z I poł. XIX w. wchodzi: spichlerz, oraz dwa budynki browarne z których został jeden, zamieniony później w stajnię folwarczną. Po II wojnie światowej były tu magazyny zakładów zielarskich „Herbapol” i baza szczepienia zwierząt przeciw pryszczycy.

</doc>
<doc id="2853895" url="https://pl.wikipedia.org/wiki?curid=2853895" title="Michaił Pochwalienski">
Michaił Pochwalienski



</doc>
<doc id="2853896" url="https://pl.wikipedia.org/wiki?curid=2853896" title="Diecezja Juticalpa">
Diecezja Juticalpa

Diecezja Juticalpa - łac. "Dioecesis Iuticalpensis" - diecezja Kościoła rzymskokatolickiego w Hondurasie. Należy do archidiecezji Tegucigalpa. Została erygowana 31 października 1987 roku w miejsce prałatury terytorialnej "Niepokalanego Poczęcia NMP w Olacho" istniejącej od 1949 roku.

</doc>
<doc id="2853897" url="https://pl.wikipedia.org/wiki?curid=2853897" title="Ilídio José Panzo">
Ilídio José Panzo

Pirolito, właśc. Ilídio José Panzo (ur. 7 kwietnia 1993 w Luandzie) – piłkarz angolski grający na pozycji pomocnika. Jest wychowankiem klubu Interclube.
Kariera klubowa.
Swoją karierę piłkarską Pirolito rozpoczął w klubie Interclube ze stolicy kraju, Luandy. W 2012 roku zadebiutował w nim w pierwszej lidze angolskiej. W debiutanckim sezonie zdobył z nim Superpuchar Angoli.
Kariera reprezentacyjna.
W reprezentacji Angoli Pirolito zadebiutował w 2012 roku. W 2013 roku został powołany do kadry na Puchar Narodów Afryki 2013.

</doc>
<doc id="2853898" url="https://pl.wikipedia.org/wiki?curid=2853898" title="Pirolito">
Pirolito



</doc>
<doc id="2853900" url="https://pl.wikipedia.org/wiki?curid=2853900" title="Diecezja Santa Rosa de Copán">
Diecezja Santa Rosa de Copán

Diecezja Santa Rosa de Copán - łac. "Dioecesis Sanctae Rosae de Copán" - diecezja Kościoła rzymskokatolickiego w Hondurasie. Należy do archidiecezji Tegucigalpa. Została erygowana 1 lutego 1916 roku.
27 kwietnia 2021 papież Franciszek wydzielił z granic diecezji Santa Rosa de Copán diecezję Gracias.
26 stycznia 2023 ten sam papież przyporządkował biskupstwo nowo powstałej metropolii San Pedro Sula.

</doc>
<doc id="2853901" url="https://pl.wikipedia.org/wiki?curid=2853901" title="Stefan Procenko">
Stefan Procenko



</doc>
<doc id="2853902" url="https://pl.wikipedia.org/wiki?curid=2853902" title="Stefan Ponner">
Stefan Ponner



</doc>
<doc id="2853903" url="https://pl.wikipedia.org/wiki?curid=2853903" title="Gieorgij Pszenicznyj">
Gieorgij Pszenicznyj



</doc>
<doc id="2853904" url="https://pl.wikipedia.org/wiki?curid=2853904" title="Diecezja Trujillo">
Diecezja Trujillo

Diecezja Trujillo – łac. "Dioecesis Truxillensis in Honduria" – diecezja Kościoła rzymskokatolickiego w Hondurasie. Należy do metropolii San Pedro Sula. Została erygowana 3 lipca 1987 roku.

</doc>
<doc id="2853905" url="https://pl.wikipedia.org/wiki?curid=2853905" title="Gieorgij Radecki">
Gieorgij Radecki



</doc>
<doc id="2853906" url="https://pl.wikipedia.org/wiki?curid=2853906" title="Rafaił Bekker (Chrenow)">
Rafaił Bekker (Chrenow)



</doc>
<doc id="2853907" url="https://pl.wikipedia.org/wiki?curid=2853907" title="Zakaz karny">
Zakaz karny

Zakaz karny – przepis prawa karnego, który w dyspozycji określa co najmniej jeden typ czynu zabronionego poprzez wskazanie jego znamion oraz przewiduje zagrożenie karne na wypadek ich wypełnienia.
Występowanie.
Zakazy karne są typowe dla stanowionego prawa karnego materialnego, występują w części szczególnej kodeksu karnego, kodeksu wykroczeń, kodeksu karnego skarbowego oraz w przepisach karnych ustaw szczególnych.
Struktura zakazu karnego.
Struktura zakazu karnego zgodnie z dwuczłonową koncepcją normy prawnej ma postać dwóch norm. Pierwszą z nich dyspozycja (norma sankcjonowana) pod postacią opisu hipotetycznej sytuacji zabronionej przez prawo np:
Drugim elementem jest zagrożenie karne, czyli sankcja karna (norma sankcjonująca). Zagrożenie karne określa karę kryminalną grożącą sprawcy czynu zabronionego opisanego w dyspozycji, np:
Rodzaje dyspozycji.
Dyspozycje nazwowe.
Podają one jedynie nazwę sankcjonowanego przestępstwa.
W niektórych krajach tego typu dyspozycje dominują w kodeksie karnym. To rozwiązanie jest charakterystyczne dla kodeksów rosyjskich. W obowiązującym polskim kodeksie karnym z 1997 r. należą do wyjątków.
Dyspozycje złożone.
Zawierają więcej niż jeden zespół znamion typu czynu zabronionego. Aby uznać sprawcę za winnego popełnienia przestępstwa, musi on wypełnić znamiona przynajmniej jednego czynu. Dyspozycje te są zbudowane na zasadzie alternatywy, np :
Dyspozycje syntetyczne.
Podają w sposób ogólny cechy danego czynu zabronionego.
Jest to dominujący rodzaj dyspozycji we współczesnym polskim prawie karnym, np:
W ten sposób zakaz karny obejmuje wszystkie możliwe sposoby popełnienia tego przestępstwa.
Dyspozycje kazuistyczne.
Dyspozycje typowe dla dawnych kodyfikacji, ustawodawca stara się w nich szczegółowo opisać każdy możliwy przypadek czynu zabronionego. Istnieją dwa rodzaje dyspozycji kazuistycznych, pierwszym są dyspozycje kazuistyczne zamknięte posiadające określony katalog czynów zabronionych, np:
W przypadku dyspozycji kazuistycznych otwartych liczba stypizowanych czynów zabronionych nie jest całkowicie określona, np:
Dyspozycje kauczukowe.
Rodzaj nieprecyzyjnych dyspozycji, w małym stopniu definiujących czyn zabroniony. W tym przypadku istnieje duża dowolność interpretacji przepisów, np .
Dyspozycje niezupełne.
Typ dyspozycji niekompletnej, zależnej od innych przepisów. Występuje w formie odsyłającej – odsyłając konkretnie do innych przepisów tej samej lub innej ustawy. Istnieje również dyspozycja niezupełna blankietowa – nie wskazuje ona dokładnie przepisu do którego należy się odwołać, np :
Odesłanie do kodeksu pracy jest w tym wypadku dorozumiane.

</doc>
<doc id="2853908" url="https://pl.wikipedia.org/wiki?curid=2853908" title="Igor Reszetnikow">
Igor Reszetnikow



</doc>
<doc id="2853909" url="https://pl.wikipedia.org/wiki?curid=2853909" title="Gieorgij Riabcew (Aleksandrow)">
Gieorgij Riabcew (Aleksandrow)



</doc>
<doc id="2853910" url="https://pl.wikipedia.org/wiki?curid=2853910" title="Borys Stefanowicz Richter">
Borys Stefanowicz Richter



</doc>
<doc id="2853912" url="https://pl.wikipedia.org/wiki?curid=2853912" title="Diecezja Yoro">
Diecezja Yoro

Diecezja Yoro – łac. "Dioecesis Yorensis" – diecezja Kościoła rzymskokatolickiego w Hondurasie. Należy do metropolii San Pedro Sula. Została erygowana 19 września 2005.

</doc>
<doc id="2853914" url="https://pl.wikipedia.org/wiki?curid=2853914" title="Polikarp Dąbkowski">
Polikarp Dąbkowski

Polikarp Dąbkowski pseud. "„Dąbski, Dębski”" (ur. pod Czyżewem (powiat ostrołęcki), zginął 10 sierpnia 1863 w Przeradowie) – dowódca oddziału wojsk polskich w czasie powstania styczniowego.
Brał udział w powstaniu wielkopolskim 1848 roku. Po powstaniu przebywał na emigracji w Paryżu, gdzie należał do Komitetu Nowej Emigracji. Wrócił do kraju w 1856 roku. 
Po wybuchu powstania styczniowego uformował w województwie ostrołęckim 300-osobowy oddział ochotników, który podporządkował Ignacemu Mystkowskiemu. Mystkowski zginął w czasie bitwy pod Kietlanką 13 maja 1863 roku. Jego oddział podzielił się na 2: jednym dowodził Karol Frycze, a drugim – Dąbkowski. W czasie bitwy pod Łączką 23 maja oba oddziały połączyły się. Karol Frycze poległ w tym starciu, Dąbkowski uratował część oddziału, która została oddana pod komendę przysłanego z Warszawy majora J. Jasińskiego. Dąbkowski został szefem jego sztabu. Po dołączeniu zabużańskiego oddziału Lutyńskiego siły ostrołęckie liczyły ok. 2700 ludzi. Oddział brał udział w bitwie pod Nagoszewem, rozbili (wraz z Jasińskim) Rosjan pod Drądżewem. Jednak ponieśli dotkliwą klęskę 14 lipca w bitwie pod Rząśnikiem. 16 lipca oddział Dąbkowskiego przeprawił się przez Narew, już tylko w sile 200 ludzi. a podczas potyczki pod Magnuszewem został praktycznie doszczętnie rozbity przez wroga. W czasie odwrotu Dąbkowski otoczony przez Moskali we wsi Przeradowo zginął w czasie walki.

</doc>
<doc id="2853916" url="https://pl.wikipedia.org/wiki?curid=2853916" title="Nikołaj Rutycz (Rutczenko)">
Nikołaj Rutycz (Rutczenko)



</doc>
<doc id="2853920" url="https://pl.wikipedia.org/wiki?curid=2853920" title="Autolykos z Pitane">
Autolykos z Pitane

Autolykos z Pitane, Autolikos ho Pitaneos (ur. ok. 360 p.n.e., zm. ok. 290 p.n.e.) – autor najstarszego, greckiego traktatu z matematyki, zachowanego do czasów nowożytnych.
Życiorys.
Pochodził z portowego miasta Pitane w Eolii (dzisiejsza Azja Mniejsza). Żył równolegle z Arystotelesem i Euklidesem. Był nauczycielem Arkezylaosa, założyciela średniej Akademii, z którym według relacji Diogenesa Laertiosa, odbył podróż do Sardes. Później żył i tworzył w Atenach. Był zwolennikiem poglądów Eudoksosa na budowę wszechświata. Imię Autolykosa wywodzi się z mitologii, greckie "λύκος" (lykos) oznacza wilka.
Prace.
Dwie z prac Autolykosa zachowały się do naszych czasów:
"O obracającej się sferze" jest najstarszym zachowanym do naszych czasów greckim traktatem matematycznym. Najprawdopodobniej został napisany przed "Elementami" Euklidesa, na co wskazuje fakt, że Księga III "Elementów" odnosi się do niektórych propozycji zawartych w pracy Autolykosa. Oba dzieła zawierają liczne twierdzenia z zakresu geometrii sfery bez próby ich dowodzenia, co oznacza, że autorzy uważali je za powszechnie znane. Wskazuje to na istnienie jeszcze wcześniejszego tekstu opisującego tę problematykę, który nie zachował się do naszych czasów. Jego autorem był najprawdopodobniej Eudoksos z Knidos.

</doc>
<doc id="2853922" url="https://pl.wikipedia.org/wiki?curid=2853922" title="Biedaszkowo">
Biedaszkowo



</doc>
<doc id="2853924" url="https://pl.wikipedia.org/wiki?curid=2853924" title="Live ’88 (album Supertramp)">
Live ’88 (album Supertramp)

Live '88 – album koncertowy brytyjskiej, progresywnej grupy rockowej Supertramp, wydany w 1988. Nagrany w czteroosobowym składzie wraz z muzykami towarzyszącymi, w tym z Markiem Hartem (później stałym członkiem grupy, a następnie członkiem zespołu Crowded House) który grał na gitarze i instrumentach klawiszowych, oraz śpiewał partie wokalne Rogera Hodgsona. "Live '88" miał się nie ukazać, lecz Rick Davies był tak zadowolony z nagrań, że poprosił A&amp;M o publikację materiału. 
Album ten był krótko dostępny w sprzedaży. Zawiera on 2 covery: "Hoochie Coochie Man" Williego Dixona, oraz "Don't You Lie To Me (I Get Evil)". Reszta utworów to piosenki promujące "Free As a Bird" i utwory ze starego repertuaru. 
Zespół rozpadł się krótko po wydaniu tego albumu. "Live '88" nie był ponownie wydawany, w przeciwieństwie do innych wydawnictw zespołu, a także żaden utwór z albumu nie znalazł się na składance "Retrospectacle: The Supertramp Anthology".
Spis utworów.
Wszystkie piosenki (z wyjątkiem oznaczonych) zostały napisane przez Ricka Daviesa i Rogera Hodgsona.

</doc>
<doc id="2853925" url="https://pl.wikipedia.org/wiki?curid=2853925" title="Archidiecezja Tegucigalpy">
Archidiecezja Tegucigalpy

Archidiecezja Tegucigalpy - łac. "Archidioecesis Tegucigalpensis" - diecezja Kościoła rzymskokatolickiego w Hondurasie. Należy do metropolii Tegucigalpy. Została erygowana 2 lutego 1916 roku jako spadkobierczyni diecezji Comayagua erygowanej w 1561.

</doc>
<doc id="2853926" url="https://pl.wikipedia.org/wiki?curid=2853926" title="Ilia Sawkin">
Ilia Sawkin



</doc>
<doc id="2853927" url="https://pl.wikipedia.org/wiki?curid=2853927" title="Andriej Sewastianow">
Andriej Sewastianow



</doc>
<doc id="2853929" url="https://pl.wikipedia.org/wiki?curid=2853929" title="Hans Lewerenz">
Hans Lewerenz

Hans Georg Lewerenz (ur. 21 maja 1915 w Stargardzie, zm. 3 lutego 2006 w Kulmbach) - niemiecki malarz, grafik i rzeźbiarz.
Życie i twórczość.
Hans Lewerenz urodził się jako ostatnie z sześciu dzieci mistrza rusznikarskiego Richard´a Lewerenz´a ze Stargardu. Uczęszczał tam do gimnazjum im. Gröninga, gdzie dzięki nauczycielowi wychowania plastycznego, artyście Hansowi Schwarzer´owi, poznawał ówczesne tendencje panujące w sztuce po zakończeniu I wojny światowej.
Okres berliński 1936-1943.
Hans Lewerenz został przyjęty dzięki stypendium prowincji Pomorze do Akademii Sztuk Pięknych w Berlinie. Stał się on najlepszym uczniem w klasie Paula Plontke i Graharda Ulrich´a.
II wojna światowa.
Od pierwszego dnia II wojny światowej Hans Lewerenz walczył jako żołnierz na różnych frontach. Potworne rozmiary zniszczeń, narodowosocjalistyczny terror i wszechobecność śmierci, strata przyjaciół, szczególnie w sowieckiej niewoli do 1947 roku, ukształtowały jego odczucia i z nich wynikające bajkowe światy. Do tego przyczyniła się też zagłada własnej rodziny przez wypędzenie i naloty bombowe. Bomba, która trafiła w dom rodziców w Szczecinie, zniszczyła oprócz pamiątek rodzinnych także większą część wcześniejszych dzieł. Użycie bomby atomowej stało się częstym tematem późniejszych prac Lewerenza.
Kulmbach 1947-1960.
Po zakończeniu wojny i powrocie z niewoli udało się Hansowi Lewerenz ponownie nawiązać kontakt z przyjaciółmi z wcześniejszego okresu berlińskiego. Architekt Fritz Kerling, współpracownik Heinricha Presse i serdeczny przyjaciel artysty, sprowadził go w burzliwym okresie powojennym do frankońskiego miasta Kulmbach. Także przyjaźnie z architektem Josefem Lorenz, budowniczym kościoła św. Kunegundy w Bambergu oraz z artystą stylu Bauhaus Egonem Engelien umożliwiły intensywną kontynuację rozpoczętej przed wybuchem wojny twórczej konfrontacji z tendencjami w sztuce lat 20. XX wieku. Jednakże tendencje społeczne związane z teoriami Hansa Sedlmayera wyznaczyły ścisłe granice utopijnym założeniom. Małżeństwo z Brigittą Lewerenz przyniosło dwóch synów.
Bonn 1960-1961.
Pod wpływem Bruno Friedrich i Karla Herold, późniejszego Sekretarza Stanu w Federalnym Ministerstwie ds. Stosunków Wewnątrzniemieckich stało się jasne dla Lewerenza, że pozyskane doświadczenia z narodowosocjalistycznego terroru, wojny i niewoli wojennej, jeżeli miałyby przynieść pozytywne skutki dla społeczeństwa, wymagają lepszych kontaktów z decydentami politycznymi. Nawiązał on zatem kontakt z Erich´em Ollenhauerem, który zdołał go namówić do wspólnej walki po stronie SPD, także przy udziale Gerhard´a Zwerenza, przeciwko rządowi Konrada Adenauera w nadchodzących wyborach federalnych. Tendencje w kierownictwie SPD, które znalazły ujście w ideologii roku 1968, doprowadziły w końcowym efekcie do odejścia Ollenhauera. Pozbawiony jego wsparcia i zniechęcony oportunizmen swoich współtowarzyszy, był Lewerenz wystawiony na liczne ataki i odwrócił się od polityki.
Kulmbach 1962-1975.
Po powrocie do Kulmbach znalazł Lewerenz innych mecenasów. Tam też dzięki wygranym konkursom w ramach daleko idących programów budowlanych lat 60. i 70. XX wieku zdołał wnieść swoją sztukę do nowoczesnej architektury owych lat. Konsekwentnie używał w architekturze użytkowej kolaży materiałowych i instalacji przestrzennych inspirowanych duchem Bauhausu. Także w malarstwie powiodło mu się w tej fazie artystycznej przejście do nowych tematów i technik, które jednakże w konfrontacji z filozofią Martina Heidegerr i Carla Gustava Jung uległy stopniowemu zaszyfrowaniu. Do tego przyczyniły się też intensywne przyjaźnie z Helmutem Bruck, pilotem bojowym z okresu wojny odznaczonym najwyższymi odznaczeniami, który radykalnie odwrócił się od wszelakiego militaryzmu, jak i z późniejszym biskupem krajowym Kościoła Ewangelickiego Bawarii Hermannem von Loewenich. Tematy upadek i odkupienie zostały przy pokonywaniu problemów technicznych tak dalece z sobą splecione, że w niepokojący sposób połączyły się one w aspekcie dekoracyjnym.
Późne dzieła.
W następstwie poważnych problemów zdrowotnych artysta nie był w stanie przyjąć dalszych zleceń publicznych. Ogólnie wzbudzał on wrażenie całkowitego wypalenia wewnętrznego wskutek zmierzenia się ze skomplikowanymi problemami przeszłości. W tym okresie powstały zachowane dzisiaj w Złotej Księdze miasta Kulmbach dyplomy z okazji odwiedzin wybitnych osobistości. Dzięki zaangażowaniu w pracach zarządu parafii ewangelickiej w Kulmbach zwrócił się Lewerenz intensywniej ku tematom opartym na grafice i drobnej sztuce kościelnej. Wówczas to powstały godne uwagi interpretacje ukrzyżowania, które postawiły w centrum uwagi problem odkupienia. Odwiedziny stron rodzinnych na Pomorzu i Prusach Wschodnich w roku 1979, jak też spotkanie z uważanym za zaginionego bratem Erich´em złagodziły ostrość pełnego rozpaczy spojrzenia na przeszłość. Powstały wtedy cykle zajmujące się powstawaniem i przemijaniem w naturze, i to w tym duchu, że również obrazy były okresowo przemalowywane i zmieniane.
W Kulmbach miała miejsce trwająca ponad pięć dziesięcioleci konfrontacja z architekturą, która do dzisiaj dzięki licznym dziełom plastycznym kształtuje obraz miasta. Obecnie wiele dzieł jest już tylko wytworem minionej epoki i są one we wzrastającej mierze zagrożone zniszczeniem pracami termomodernizacyjnymi.
Lewerenz pozostawił po sobie liczne grafiki i obrazy, które obecnie znajdują się rozproszone w zbiorach prywatnych. Spuścizna znajdująca się w zbiorach Brigitty Lewerenz zawiera kilka obrazów z ostatniego okresu twórczości, projekty, pamiętniki i pozostawione pisma. Hans Lewerenz zawsze bronił się energicznie przeciwko interpretacji jego dzieł wskazując przy tym na Heideggera:
„ W tych dźwiękach jest artysta osobiście obecny; gdyż obecność mistrza w dziele jest jedynie prawdziwą.” MARTIN HEIDEGGER: Opanowanie.

</doc>
<doc id="2853930" url="https://pl.wikipedia.org/wiki?curid=2853930" title="Diabelski Most">
Diabelski Most



</doc>
<doc id="2853932" url="https://pl.wikipedia.org/wiki?curid=2853932" title="Megalops">
Megalops

Megalops – rodzaj ryb elopsokształtnych z rodziny tarponowatych (Megalopidae)
Klasyfikacja.
Gatunki zaliczane do tego rodzaju:
Gatunkiem typowym rodzaju jest "Megalops filamentosus" (="Megalops cyprinoides").

</doc>
<doc id="2853933" url="https://pl.wikipedia.org/wiki?curid=2853933" title="Willa „Bożenka” w Milanówku">
Willa „Bożenka” w Milanówku

Willa „Bożenka” w Milanówku – zabytkowa willa w Milanówku, położona przy ul. Spacerowej 3, wybudowana w 1911 roku na zlecenie Emilii Marii Zajdy. Od 1990 stanowi siedzibę Integracyjnej Społecznej Szkoły Podstawowej nr 18. 
Historia.
Działka pod budowę willi została nabyta przez E.M. Zajdę w 1910 roku od Michała Lasockiego, założyciela letniska Milanówek. Wartość transakcji wyniosła 1400 rubli. W 1911 wzniesiono tam budynek, w którym pierwotnie mieścił się pensjonat. W 1919 gmach stał się siedzibą nowo utworzonej szkoły, Humanistycznego Gimnazjum Koedukacyjnego, popularnie zwanego po prostu Gimnazjum w Milanówku. W 1939 gimnazjum zaprzestało działalności z uwagi na wybuch II wojny światowej, zaś budynek został na krótko zajęty na potrzeby armii niemieckiej, która umieściła tam zarówno kwatery żołnierzy, jak i szpital polowy. W 1940 przywrócono jego rolę oświatową, tworząc dwuklasową szkołę handlową, która oprócz swej oficjalnej roli stanowiła też punkt koordynacyjny tajnych kompletów w Milanówku. Po wybuchu powstania warszawskiego willa stała się główną siedzibą ewakuowanego z Warszawy Szpitala Dzieciątka Jezus, przy czym część oddziałów ulokowano w dwóch innych budynkach Milanówka: w szkole podstawowej przy ul. Królewskiej oraz w willi „Kresy” przy pobliskiej ul. Słowackiego, która funkcjonowała jako szpital dziecięcy. 
Po zakończeniu wojny do „Bożenki” wróciło gimnazjum, przekształcone potem w liceum ogólnokształcące, które miało tam siedzibę do 1961 roku, kiedy to zostało przeniesione do nowszego budynku przy ul. Piasta. W 1988 „Bożenka” znalazła się wśród blisko 400 budynków położonych w Milanówku, wpisanych wspólnie do rejestru zabytków jako zespół urbanistyczno-krajobrazowy (wpis nr 1319-A). W 1990 większość willi stała się siedzibą Integracyjnej Społecznej Szkoły Podstawowej, od 1996 noszącej imię Emila Fieldorfa. Przez wiele lat szkoła dzieliła gmach z Miejską Biblioteką Publiczną, jednak ostatecznie biblioteka została przeniesiona do nowego budynku Urzędu Miasta, położonego przy tej samej ulicy.

</doc>
<doc id="2853934" url="https://pl.wikipedia.org/wiki?curid=2853934" title="Ian Desmond">
Ian Desmond

Ian M. Desmond (ur. 20 września 1985) – amerykański baseballista występujący na pozycji łącznika i zapolowego w Colorado Rockies.
Przebieg kariery.
Desmond został wybrany w 2004 roku w trzeciej rundzie draftu przez Montreal Expos i początkowo występował w klubach farmerskich tego zespołu. Po przeniesieniu siedziby Expos z Montrealu do Waszyngtonu, grał w kilku klubach farmerskich Nationals, między innymi w Syracuse Chiefs, reprezentującym poziom Triple-A. W Major League Baseball zadebiutował 10 września 2009 w meczu przeciwko Philadelphia Phillies, w którym zdobył home runa i zaliczył double.
W 2012 został wybrany do Meczu Gwiazd, jednak nie mógł wystąpić z powodu kontuzji; zastąpił go Michael Bourn z Atlanta Braves. W tym samym roku po raz pierwszy otrzymał nagrodę Silver Slugger Award spośród łączników. 29 lutego 2016 podpisał roczny kontrakt z Texas Rangers.
13 grudnia 2016 związał się pięcioletnią umową z Colorado Rockies.

</doc>
<doc id="2853935" url="https://pl.wikipedia.org/wiki?curid=2853935" title="Sanktuarium Matki Bożej Hallerowskiej w Mińsku Mazowieckim">
Sanktuarium Matki Bożej Hallerowskiej w Mińsku Mazowieckim

Sanktuarium Matki Bożej Hallerowskiej w Mińsku Mazowieckim – rzymskokatolicki kościół parafialny pod wezwaniem Narodzenia Najświętszej Maryi Panny w Minsku Mazowieckim. Należy do dekanatu mińskiego-Narodzenia NMP diecezji warszawsko-praskiej. Mieści się przy ulicy Kościelnej.
Historia.
Świątynia została zbudowana w XVI wieku przez potomków Janusza z Gościańczyc (noszących już przydomek Mińscy), z cegły palonej w stylu gotyckim. W końcu XVI w. w jednym z pożarów miasta, fara mińska spłonęła. Została odbudowana w czasie pierwszych dziesięciu lat XVII w., a ostatnie prace restauracyjne zakończono w 1629 roku. Konsekrowana w 1629 roku przez księdza Stanisława Starczewskiego. Ówczesna budowla była jednonawowa i posiadała krótkie prostokątne prezbiterium o tej samej szerokości co nawa oraz ustawioną za prezbiterium zakrystię. W 1807 roku przebudowano fasadę w stylu klasycystycznym. Ostatnia przebudowa w stylu neobarokowym, według projektu Józefa Piusa Dziekońskiego miała miejsce w latach 1908-1911, kiedy to zostały dobudowane nawy boczne, wieże, nowa zakrystia i kaplica oraz został ostatecznie uformowany transept. Przebudowany kościół konsekrował w 1914 ksiądz arcybiskup Aleksander Kakowski.
Wyposażenie.
W ołtarzu głównym znajduje się drewniany barokowy krucyfiks, wyrzeźbiony przez Jana Zamojskiego w 1629 roku, odrestaurowany w 1847 roku, następnie podczas restauracji głównego ołtarza w 1895 roku oraz gruntownie w 2000 roku. W nawie bocznej obraz Matki Bożej Wniebowziętej z początku XX w., namalowany przez Jana Czesława Moniuszkę, syna Stanisława Moniuszki. Obraz został ukoronowany na 580-lecie miasta w 2000 roku. Poza tym: misa chrzcielna z marmuru XVIII w., mosiężne żyrandole z XVIII w. oraz tablice epitafijne z XX w.

</doc>
<doc id="2853938" url="https://pl.wikipedia.org/wiki?curid=2853938" title="Aleksandr Skugarewski">
Aleksandr Skugarewski



</doc>
<doc id="2853939" url="https://pl.wikipedia.org/wiki?curid=2853939" title="Coastal Command">
Coastal Command



</doc>
<doc id="2853940" url="https://pl.wikipedia.org/wiki?curid=2853940" title="Borys Stiechnowski">
Borys Stiechnowski



</doc>
<doc id="2853941" url="https://pl.wikipedia.org/wiki?curid=2853941" title="Paweł Strogow">
Paweł Strogow



</doc>
<doc id="2853943" url="https://pl.wikipedia.org/wiki?curid=2853943" title="Paweł Suchaczew">
Paweł Suchaczew



</doc>
<doc id="2853944" url="https://pl.wikipedia.org/wiki?curid=2853944" title="Brisbania">
Brisbania



</doc>
<doc id="2853945" url="https://pl.wikipedia.org/wiki?curid=2853945" title="Oculeus">
Oculeus



</doc>
<doc id="2853947" url="https://pl.wikipedia.org/wiki?curid=2853947" title="Borys Sziriajew">
Borys Sziriajew



</doc>
<doc id="2853950" url="https://pl.wikipedia.org/wiki?curid=2853950" title="Hollow (singel Alice in Chains)">
Hollow (singel Alice in Chains)

Hollow – pierwszy singel amerykańskiego zespołu muzycznego Alice in Chains, pochodzący z piątego albumu studyjnego "The Devil Put Dinosaurs Here". 18 grudnia 2012 zaprezentowany został za pośrednictwem oficjalnego konta grupy w serwisie YouTube. W dystrybucji cyfrowej singel ukazał się 8 stycznia 2013. Autorem tekstu i kompozytorem jest Jerry Cantrell. Czas trwania wynosi 5 minut i 41 sekund.
Znaczenie tekstu, budowa utworu.
Tekst utworu napisany został przez gitarzystę Jerry’ego Cantrella. Warstwa liryczna traktuje o problemach psychicznych, zaburzeniach depresyjnych oraz poczuciu wewnętrznej pustki, zagubienia, o czym może świadczyć wers: „Bleeding impressions where you were tied, can’t really say how you lost your mind”.
Kompozycja „Hollow” charakteryzuje się depresyjnym i mrocznym klimatem, posiadającym melodyjne refreny. Cechą dominującą są ciężkie i powolne partie gitarowych riffów oraz występująca w zwrotkach i refrenach harmonizacja linii wokalnych Cantrella i DuValla. „Hollow” posiada również solo gitarowe, utrzymane w wolnym tempie. Zwrotki utworu zagrane są w metrum 6/4, natomiast refreny 4/4. Cantrell w wywiadzie dla „Los Angeles Times” wyznał, że główny riff przyszedł mu do głowy podczas ostatniego koncertu trasy Blackdiamondskye w Las Vegas 16 października 2010. „Byłem chory, ale wyszedł z tego otwierający riff, zajęło mi trochę czasu zanim znalazłem coś do pary wraz z nim”.
Teledysk.
18 grudnia 2012 w serwisie YouTube zamieszczone zostało tzw. lyric video oraz statyczne obrazki przekazane przez fanów za pośrednictwem aplikacji Instagram, co spotkało się z pozytywną reakcją ze strony członków zespołu. Teledysk w reżyserii Roberta „Roboshobo” Schobera opublikowany został 10 stycznia 2013. Fabuła utrzymana w gatunku science-fiction ukazuje naukowca wykonującego na stacji kosmicznej rutynowe obowiązki, takie jak praca w swoim laboratorium, gdzie przeprowadza różnego rodzaju eksperymenty oraz rozmawia za pomocą wideo czatu ze swoją żoną. Wideoklip koncentruje się na stopniowym pogarszaniu stanu psychicznego naukowca.
Wydanie.
„Hollow” opublikowany został 18 grudnia 2012 za pośrednictwem konta grupy w serwisie YouTube. Baldy, oficjalny bloger zespołu, w jednej z wypowiedzi stwierdził, że to „prezent świąteczny dla fanów”. W dystrybucji cyfrowej ukazał się 8 stycznia 2013. 15 stycznia singel zadebiutował na liście Alternative Songs na pozycji 47. Po dwóch tygodniach awansował na 23. lokatę. „Hollow” uplasował się na najwyższej lokacie notowania Mainstream Rock Songs, na której utrzymał się przez trzy tygodnie – od 2 do 16 marca. 30 marca singel powrócił na 1. miejsce, gdzie utrzymał się przez tydzień. Cantrell na łamach „Rolling Stone” stwierdził: „Odpowiedź na ten utwór była wspaniała, zupełnie się tego nie spodziewaliśmy i to jest zajebiste! Po prostu udostępniliśmy utwór fanom, a on nagle zaczął być singlem numer jeden, zwykły 6-minutowy kawałek. Takie sytuacje dają nam wiele radości”.
Odbiór.
Krytyka.
Chad Childers Loudwire opisuje „Hollow” jako „mroczny i nastrojowy” z „piaszczystą gitarą Cantrella”. Cole Waterman z PopMatters przyznaje, że utwór posiada wszystkie charakterystyczne cechy Alice in Chains – „obeliskowe, drżące riffy, tektoniczny huk ubijania rytmów, samo szarpiący tekst, rosnące warstwy wokalne, zarówno te główne, jak i wspierające, podobne do chorału gregoriańskiego”. Autor dodaje: „Jak zawsze, muzyka zespołu jest na miarę towarzystwa Dantego w jego wędrówce przez "Inferno", słodko-jadowite harmonie tych upadłych aniołów w jamie”. Waterman zwraca uwagę, że zwrotki charakteryzują się „czołgającym” tempem. „Zmiana metrum następuje w momencie rozpoczęcia refrenu, gdzie DuVall i Cantrell śpiewają: «Silence, so loud, silence, I can’t tell my up from down»”. Według autora to „symuluje poczucie transcendencji, zerwania z uwięzieniem”. Kory Grow z magazynu „Revolver” napisał: „Singel «Hollow» to lodowcowe tempo, spotęgowana sygnatura niespokojnych harmonii zespołu”. Nick Krewen z „Toronto Star” opisuje „Hollow” jako mieszankę „sludge metalu i psychodelii”.
Nagrody i nominacje.
W 2013 kompozycja otrzymała dwie nominacje do nagrody Loudwire Music Award w kategoriach Rock Song of the Year i Rock Video of the Year. W 2014 „Hollow” uzyskał nominację do nagrody Revolver Golden Gods Award w kategorii Song of the Year presented by Randall Amplifiers.
Utwór na koncertach.
Premiera koncertowa utworu nastąpiła 10 kwietnia 2013 w programie telewizyjnym "Jimmy Kimmel Live!" w Los Angeles, gdzie zespół zaprezentował również „Stone”, „Man in the Box”, „Your Decision” i „Them Bones”. Kompozycja regularnie była prezentowana podczas trasy The Devil Put Dinosaurs Here Tour oraz w ramach 2015 North American Tour i 2016 North American Tour.
Lista utworów na singlu.
digital download:
Twórcy.
Opracowano na podstawie materiału źródłowego:
Alice in Chains
Produkcja

</doc>
<doc id="2853951" url="https://pl.wikipedia.org/wiki?curid=2853951" title="Piotr Sziszkiewicz">
Piotr Sziszkiewicz



</doc>
<doc id="2853957" url="https://pl.wikipedia.org/wiki?curid=2853957" title="Monika Pyrek-Rokita">
Monika Pyrek-Rokita



</doc>
<doc id="2853960" url="https://pl.wikipedia.org/wiki?curid=2853960" title="Mónica Ayos">
Mónica Ayos

Mónica Ayos (ur. 19 czerwca 1973 w Buenos Aires) – argentyńska aktorka.
Znana głównie z rolli Nildy Yadhur („La Turca”) w serialu "Jesteś moim życiem". W 2006 roku trafiła na okładkę „Playboya”, którego numer został wydany w argentyńskiej i meksykańskiej edycji magazynu.
Życie prywatne.
W wieku osiemnastu lat urodziła syna, Federico Ayos (ur. 22.05.1992), którego ojcem jest chilijski tancerz Mario Valencia. 28 listopada 2002 wzięła ślub z argentyńskim aktorem Diego Olivera, z którym ma córkę, Victoria Olivera (ur. 2004).

</doc>
<doc id="2853961" url="https://pl.wikipedia.org/wiki?curid=2853961" title="Diecezja Chitré">
Diecezja Chitré

Diecezja Chitré (łac. "Dioecesis Citrensis") – diecezja Kościoła rzymskokatolickiego w Panamie. Należy do archidiecezji panamskiej. Została erygowana 21 lipca 1962.

</doc>
<doc id="2853962" url="https://pl.wikipedia.org/wiki?curid=2853962" title="Religia w Holandii">
Religia w Holandii

Holandia była historycznie głównie krajem chrześcijańskim, aż do końca XX wieku. Obecnie Holandia jest jednym z najbardziej zsekularyzowanych krajów Europy Zachodniej. Według danych z 2010 roku tylko 48,7% populacji Holandii wyznawało jakąś religię, a ponad połowa nie utożsamiała się z żadną religią.
W 2010 roku Holandia liczyła 16 615 000 mieszkańców, wśród nich było 4,1 miliona (24,6%) katolików, 2,4 miliona (14,6%) protestantów, 907 tysięcy (5,5%) muzułmanów, 170 tysięcy (1,0%) buddystów, 166 tysięcy (0,9%) innych chrześcijan i 150 tysięcy (0,9%) hinduistów.
Chrześcijaństwo.
Do 1848 roku Holandia była oficjalnie krajem protestanckim. Na początku XX wieku 60% ludności związana była z protestantyzmem. W drugiej dekadzie XXI wieku jedynie około 15% Holendrów uczestniczy w różnych kościołach protestanckich.
Obecnie Kościół rzymskokatolicki jest największym wyznaniem Niderlandów, obejmując 25% Holendrów, w porównaniu z 40% w 1970 roku. Spada nie tylko liczba katolików, ale także spada frekwencja, wśród tych którzy identyfikują się jako katolicy. Na niedzielną mszę uczęszcza regularnie mniej niż 200 tys. osób, czyli 1,2% ludności Holandii. Większość katolików mieszka w południowych prowincjach: Brabancji Północnej i Limburgii, gdzie stanowią większość populacji. Na terenie Holandii działa także niezależny od Rzymu Kościół Starokatolicki.
Kościół Protestancki w Holandii (PKN) jest największą denominacją protestancką, do której należy 12,3% ludności. Powstał on w 2004 roku z połączenia dwóch głównych odłamów kalwinizmu. Protestanci przeważają w północnej części kraju i na wybrzeżu. W Holandii jest także wiele mniejszych grup protestanckich, takich jak: luteranie, zielonoświątkowcy i ewangelikalni.
Islam.
Islam jest stosunkowo nową i szybko rozwijającą się religią w Holandii. Według ostatnich statystyk (CBS) 825.000 osób lub 5% ludności Holandii to muzułmanie. Liczba muzułmanów zaczęła rosnąć po 1970 roku w wyniku imigracji. Wielu imigrantów przybyło z byłych kolonii holenderskich, np. z Surinamu i Indonezji, ale największą część stanowią pracownicy migrujący z Turcji i Maroka wraz z dziećmi. W 1990 roku Holandia otworzyła swoje granice dla muzułmańskich uchodźców z takich krajów jak Bośnia i Hercegowina, Somalia, Irak, Iran i Afganistan.

</doc>
<doc id="2853966" url="https://pl.wikipedia.org/wiki?curid=2853966" title="Diecezja Colón-Kuna Yala">
Diecezja Colón-Kuna Yala

Diecezja Colón-Kuna Yala (łac. "Dioecesis Columbensis-Kunayalensis") – diecezja Kościoła rzymskokatolickiego w Panamie. Należy do archidiecezji panamskiej. Została erygowana 13 czerwca 1997.

</doc>
<doc id="2853975" url="https://pl.wikipedia.org/wiki?curid=2853975" title="Diecezja David">
Diecezja David

Diecezja David (łac. "Dioecesis Davidensis") – diecezja Kościoła rzymskokatolickiego w Panamie. Należy do archidiecezji panamskiej. Została erygowana 6 marca 1955.

</doc>
<doc id="2853980" url="https://pl.wikipedia.org/wiki?curid=2853980" title="Zielone berety">
Zielone berety



</doc>
<doc id="2853982" url="https://pl.wikipedia.org/wiki?curid=2853982" title="Buxoro">
Buxoro



</doc>
<doc id="2853985" url="https://pl.wikipedia.org/wiki?curid=2853985" title="Diecezja Penonomé">
Diecezja Penonomé

Diecezja Penonomé (łac. "Dioecesis Poenonomensis") – diecezja Kościoła rzymskokatolickiego w Panamie. Należy do archidiecezji panamskiej. Została erygowana 18 grudnia 1993.

</doc>
<doc id="2853986" url="https://pl.wikipedia.org/wiki?curid=2853986" title="Stadion Centralny Buxoro w Bucharze">
Stadion Centralny Buxoro w Bucharze



</doc>
<doc id="2853988" url="https://pl.wikipedia.org/wiki?curid=2853988" title="Stadion Centralny Fargʻona w Ferganie">
Stadion Centralny Fargʻona w Ferganie



</doc>
<doc id="2853989" url="https://pl.wikipedia.org/wiki?curid=2853989" title="Szczęściara">
Szczęściara



</doc>
<doc id="2853991" url="https://pl.wikipedia.org/wiki?curid=2853991" title="Diecezja Santiago de Veraguas">
Diecezja Santiago de Veraguas

Diecezja Santiago de Veraguas (łac. "Dioecesis Sancti Iacobi Veraguensis") – diecezja Kościoła rzymskokatolickiego w Panamie. Należy do archidiecezji panamskiej. Została erygowana 13 lipca 1963.

</doc>
<doc id="2853992" url="https://pl.wikipedia.org/wiki?curid=2853992" title="Zjazd Wszechsłowiański">
Zjazd Wszechsłowiański



</doc>
<doc id="2853993" url="https://pl.wikipedia.org/wiki?curid=2853993" title="Nikołaj Tenzorow">
Nikołaj Tenzorow



</doc>
<doc id="2853997" url="https://pl.wikipedia.org/wiki?curid=2853997" title="Monica Ayos">
Monica Ayos



</doc>
<doc id="2853998" url="https://pl.wikipedia.org/wiki?curid=2853998" title="Biegi narciarskie na Zimowych Igrzyskach Olimpijskich 2006 – sprint kobiet">
Biegi narciarskie na Zimowych Igrzyskach Olimpijskich 2006 – sprint kobiet

Sprint kobiet został rozegrany 22 lutego w Pragelato. Mistrzynią olimpijską z została Kanadyjka Chandra Crawford.

</doc>
<doc id="2853999" url="https://pl.wikipedia.org/wiki?curid=2853999" title="Roman Drejza">
Roman Drejza

Roman Drejza (ur. 3 lipca 1924 w Kłecku, zm. 10 stycznia 2013 tamże) – polski działacz społeczny, poeta ludowy, rolnik, przewodniczący pierwszego krajowego Zjazdu Izb Rolniczych, odznaczony Krzyżem Komandorskim Orderu Odrodzenia Polski.
Życiorys.
Jego ojciec był spedytorem kolejowym, uczestnikiem Powstania wielkopolskiego w Kompanii kłeckiej pod komendą Edmunda Rogalskiego. 
W listopadzie 1939 r. podczas łapanki w Kłecku został złapany i wywieziony na przymusowe roboty do Dallmnin. Po wojnie zaangażował się społecznie, m.in. w 1981 r. założył w Kłecku Niezależny Samorządny Związek Zawodowy Rolników Indywidualnych „Solidarność”, był również przewodniczącym pierwszego krajowego Zjazdu Izb Rolniczych w Poznaniu, następnie, przez dwie kadencje był przewodniczącym Rady Wojewódzkiej NSZZ „Solidarność”.
Przez całe swoje życie pisał wiersze, za które otrzymał trzykrotnie podziękowania listowne od Jana Pawła II. W 2010 r. z inicjatywy prof. Jerzego Siepaka i z jego posłowiem około 200 zebranych wierszy ukazało się drukiem w tomie "Wiersze Romana Drejzy".
Za działalność społeczną i kulturalną 11 maja 2006 r. został odznaczony przez prezydenta RP Lecha Kaczyńskiego Krzyżem Komandorskim Orderu Odrodzenia Polski. 

</doc>
<doc id="2854000" url="https://pl.wikipedia.org/wiki?curid=2854000" title="Prałatura terytorialna Bocas del Toro">
Prałatura terytorialna Bocas del Toro

Prałatura terytorialna Bocas del Toro (łac. "Territorialis Praelatura Buccae Taurinae") – prałatura terytorialna Kościoła rzymskokatolickiego w Panamie. Należy do archidiecezji panamskiej. Została erygowana 17 października 1962.

</doc>
<doc id="2854001" url="https://pl.wikipedia.org/wiki?curid=2854001" title="Aleksiej Troszin (Rollin)">
Aleksiej Troszin (Rollin)



</doc>
<doc id="2854003" url="https://pl.wikipedia.org/wiki?curid=2854003" title="Borys Warnieke">
Borys Warnieke



</doc>
<doc id="2854006" url="https://pl.wikipedia.org/wiki?curid=2854006" title="Bruno Ferrero (duchowny)">
Bruno Ferrero (duchowny)

Bruno Ferrero SDB (ur. 5 maja 1946 w Villarbasse) − włoski salezjanin, pisarz katolicki, dziennikarz, pedagog.
Życiorys.
Ferrero urodził się w 1946 w Villarbasse pod Turynem. Mając 17 lat wstąpił do Towarzystwa Salezjańskiego. Po ukończeniu salezjańskiego seminarium duchownego w Turynie został w 1974 wyświęcony na kapłana. Po święceniach pracował z młodzieżą, dla której założył w 1974 czasopismo "Mondo Erre". Od 1988 był zatrudniony w wydawnictwie Elledici. W latach 1990–1995 był redaktorem naczelnym czasopisma "Dimensioni Nuove". W 1996 powierzono mu funkcję dyrektora katolickiego wydawnictwa Elledici. Twórczość pisarska Ferrero dotyczyła przede wszystkim tematyki wychowania i rodziny. Pisarz wydał też kilka książek z opowiadaniami dla dzieci i młodzieży, które tłumaczono na szereg języków europejskich, w tym na język polski. Pisał artykuły do "Biuletynu Salezjańskiego", który wychodzi w 150 krajach, w tłumaczeniu na 29 języków. Od 2011 Ferrero jest dyrektorem włoskiego miesięcznika "Il Bollettino Salesiano".

</doc>
<doc id="2854012" url="https://pl.wikipedia.org/wiki?curid=2854012" title="Iwan Wołwacz">
Iwan Wołwacz



</doc>
<doc id="2854013" url="https://pl.wikipedia.org/wiki?curid=2854013" title="Jewgienij Wyhowski">
Jewgienij Wyhowski



</doc>
<doc id="2854014" url="https://pl.wikipedia.org/wiki?curid=2854014" title="Borys Własenko">
Borys Własenko



</doc>
<doc id="2854016" url="https://pl.wikipedia.org/wiki?curid=2854016" title="Wikariat apostolski Darién">
Wikariat apostolski Darién

Wikariat apostolski Darién (łac. "Apostolicus Vicariatus Darienensis") – wikariat apostolski Kościoła rzymskokatolickiego w Panamie. Podlega bezpośrednio pod Stolicę Apostolską. Został erygowany 29 listopada 1925.

</doc>
<doc id="2854017" url="https://pl.wikipedia.org/wiki?curid=2854017" title="Biedaszkowo (województwo wielkopolskie)">
Biedaszkowo (województwo wielkopolskie)

Biedaszkowo – osada leśna (gajówka) w Polsce położona w województwie wielkopolskim, w powiecie śremskim, w gminie Dolsk.
W latach 1975–1998 miejscowość administracyjnie należała do województwa poznańskiego.

</doc>
<doc id="2854019" url="https://pl.wikipedia.org/wiki?curid=2854019" title="Podlesie (powiat śremski)">
Podlesie (powiat śremski)

Podlesie – osada w Polsce położona w województwie wielkopolskim, w powiecie śremskim, w gminie Dolsk.
W latach 1975–1998 miejscowość administracyjnie należała do województwa poznańskiego.

</doc>
<doc id="2854020" url="https://pl.wikipedia.org/wiki?curid=2854020" title="Szałwa Łoładze">
Szałwa Łoładze



</doc>
<doc id="2854021" url="https://pl.wikipedia.org/wiki?curid=2854021" title="Wygoda (powiat śremski)">
Wygoda (powiat śremski)

Wygoda – osada leśna w Polsce położona w województwie wielkopolskim, w powiecie śremskim, w gminie Dolsk.
W latach 1975–1998 miejscowość administracyjnie należała do województwa poznańskiego.

</doc>
<doc id="2854024" url="https://pl.wikipedia.org/wiki?curid=2854024" title="Księżna Kate">
Księżna Kate



</doc>
<doc id="2854026" url="https://pl.wikipedia.org/wiki?curid=2854026" title="Adriano Belmiro Duarte Nicolau">
Adriano Belmiro Duarte Nicolau

Yano, właśc. Adriano Belmiro Duarte Nicolau (ur. 8 lipca 1992 w Saurimo) – piłkarz angolski grający na pozycji napastnika. Jest wychowankiem klubu Progresso do Sambizanga.
Kariera klubowa.
Swoją karierę piłkarską Yano rozpoczął w klubie Progresso do Sambizanga ze stolicy kraju, Luandy. W 2011 roku zadebiutował w nim w pierwszej lidze angolskiej.
Kariera reprezentacyjna.
W reprezentacji Angoli Yano zadebiutował w 2012 roku. W 2013 roku został powołany do kadry na Puchar Narodów Afryki 2013.

</doc>
<doc id="2854027" url="https://pl.wikipedia.org/wiki?curid=2854027" title="K-329 Siewierodwińsk">
K-329 Siewierodwińsk

K-560 Siewierodwińsk – rosyjski okręt podwodny o napędzie atomowym projektu 885 (kod NATO: "Graney"). 
Do 2012 wiele źródeł podawało, że okręt posiada numer taktyczny K-329, ale ten numer został wykorzystany przez okręt „Biełgorod” projektu 949A typu „Antiej” (numer „K-139”). 30 grudnia 2013 r. rozpoczęto próbną eksploatację okrętu bez podnoszenia bandery. 17 czerwca 2014 r. „Siewierodwińsk” oficjalnie wszedł do służby we Flocie Północnej w składzie 10 dywizji okrętów podwodnych, stacjonującej w bazie Zapadnaja Lica, po dwudziestu latach od rozpoczęcia budowy.

</doc>
<doc id="2854028" url="https://pl.wikipedia.org/wiki?curid=2854028" title="Kamienica przy ul. Armii Krajowej 33 w Kłodzku">
Kamienica przy ul. Armii Krajowej 33 w Kłodzku

Kamienica przy ul. Armii Krajowej 33 w Kłodzku – pochodząca z XVIII wieku barokowa kamienica, położona w obrębie starówki.
Historia.
Budynek został wzniesiony w XVIII wieku, w znacznej części odbudowany z ruiny w 1959 roku. Wówczas wmurowano w fasadę wielką rzeźbę herbową, wczesnorenesansową, znalezioną w podwórzu domu rodziny Wallisów. Na początku lat 70. płaskorzeźba ta została uszkodzona przez przejeżdżający samochód, a następnie przeniesiono ją do lapidarium na dziedzińcu Muzeum Ziemi Kłodzkiej
Decyzją wojewódzkiego konserwatora zabytków z dnia 30 listopada 1984 roku kamienica została wpisana do rejestru zabytków
Architektura.
Kamienicę wybudowano na nieregularnym planie zbliżonym do trójkąta, z powodu ostrego zakrętu ulicy dążącej niegdyś ku warownej bramie Czeskiej. Fasada trójkondygnacyjna, z wyjątkiem skromnego portalu barokowego, całkiem zmodernizowana. W izbie zachodniej parteru zachowały się sklepienia krzyżowe. 

</doc>
<doc id="2854031" url="https://pl.wikipedia.org/wiki?curid=2854031" title="Castletroy">
Castletroy

Castletroy (irl.: "Caladh an Treoigh") – przedmieście Limerick (w odległości ok. 5 km od centrum) w zachodniej części Irlandii. W roku 2006 liczba mieszkańców wynosiła 10 601.
W Castletroy znajduje się University of Limerick.

</doc>
<doc id="2854032" url="https://pl.wikipedia.org/wiki?curid=2854032" title="Dołhobyczów-Kolonia (kolonia)">
Dołhobyczów-Kolonia (kolonia)

Dołhobyczów-Kolonia – kolonia w Polsce położona w województwie lubelskim, w powiecie hrubieszowskim, w gminie Dołhobyczów.
W latach 1975–1998 miejscowość administracyjnie należała do województwa zamojskiego.

</doc>
<doc id="2854033" url="https://pl.wikipedia.org/wiki?curid=2854033" title="Leon Przanowski">
Leon Przanowski

Leon Przanowski (ur. 6 listopada 1844 w Celejowie, zm. 5 marca 1924 w Lublinie) – ziemianin, powstaniec styczniowy, działacz społeczny i oświatowy, kawaler Orderu Virtuti Militari.
Życiorys.
Dzieciństwo i młodość.
Urodził się w rodzinie ziemiańskiej pieczętującej się herbem "Nowina" jako syn Wojciecha, legionisty napoleońskiego i kapitana Wojska Polskiego z czasów Księstwa Warszawskiego odznaczonego przez księcia Józefa Poniatowskiego orderem Order Virtuti Militari, oraz Marii z Wesslów. Uczęszczał do gimnazjum w Lublinie. Następnie wyjechał do Warszawy by studiować w Instytucie Gospodarstwa Wiejskiego i Leśnictwa w Marymoncie. Po zamknięciu uczelni przez władze rosyjskie w 1862 r. podjął studia w Szkole Politechnicznej w Puławach.
Powstanie styczniowe.
W pierwszych tygodniach powstania Przanowski walczył w oddziale Gustawa Zakrzewskiego. Następnie wstąpił do oddziału Lelewela. Pod Panasówką jako dowódca 1 plutonu kawalerii, odznaczył się szczególnym męstwem prowadząc bohaterską szarżę i przedzierając się przez linie wroga, za co otrzymał nominację na stopień porucznika. Brał też udział w bitwie pod Batorzem, w której zginął Lelewel. Następnie wstąpił do oddziału Dionizego Czachowskiego, gdzie był adiutantem dowódcy. Po powstaniu wyjechał do Belgii, gdzie zapisał się na studia na Politechnice Gandawskiej. W 1869 r. wrócił do kraju, gdzie, jako były powstaniec styczniowy, został osadzony w więzieniu. Zwolniony na mocy amnestii, wiele lat pozostawał pod nadzorem policyjnym. W 1873 r. nabył skromny majątek w miejscowości Krasne. Po kilku latach ciężkiej pracy, gospodarstwo zaczęło przynosić zyski. Dobrą sławą cieszyła się hodowla koni Przanowskiego.
Działalność społeczna.
Przanowski zaczął angażować się społecznie. Uczestniczył w zjazdach ziemiaństwa, czynnie działał w Towarzystwie Kredytowym Ziemskim. W 1902 objął funkcję prezesa Lubelskiego Oddziału Towarzystwa. Od 1913 r. był pełnomocnikiem Lubelskiego Towarzystwa Wzajemnego Kredytu. Był również prezesem komitetu wykonawczego Lubelskiego Oddziału Banku Ziemiańskiego. Wspierał również przemysł lokalny. Należał do komitetu organizacyjnego Towarzystwa Udziałowego "Cukrowni Lublin". Był prezesem zarządu "Cukrowni Milejów" oraz twórcą Lubelskiego Towarzystwa Rolniczego, którego celem było propagowanie wiedzy o stosowaniu nawozów sztucznych, poplonów i pasz. 11 VIII 1905 r. Leon Przanowski, jego szwagier Tadeusz Rojowski i kilkunastu innych obywateli Lublina, powołali do istnienia szkołę humanistyczną pod nazwą: Szkoła Lubelska Filologiczna
Ośmioklasowa Prywatna, popularnie zwaną Szkołą Lubelską. Do historii szkolnictwa Lubelszczyzny przeszła jako Prywatne Męskie Gimnazjum Stefana Batorego. Liczne wpływy i kontakty Przanowskiego przyczyniły się do sfinalizowania kolejnego przedsięwzięcia – otwarcia 26 IV 1908 r. Biblioteki Publicznej im. H. Łopacińskiego. W tym okresie zaangażował się również w działalność Lubelskiego Towarzystwa Dobroczynności. W czasie I wojny światowej organizował pomoc dla potrzebujących, nie zapominając też o weteranach powstania styczniowego.
Na rok przed śmiercią uhonorowany został Orderem Virtuti Militari.
Pochowany został w Lublinie na cmentarzu przy ul. Lipowej w Lublinie.

</doc>
<doc id="2854034" url="https://pl.wikipedia.org/wiki?curid=2854034" title="Hulcze (osada)">
Hulcze (osada)

Hulcze – osada w Polsce położona w województwie lubelskim, w powiecie hrubieszowskim, w gminie Dołhobyczów.
W latach 1975–1998 miejscowość administracyjnie należała do województwa zamojskiego.

</doc>
<doc id="2854036" url="https://pl.wikipedia.org/wiki?curid=2854036" title="Korczunek (województwo lubelskie)">
Korczunek (województwo lubelskie)

Korczunek – kolonia w Polsce położona w województwie lubelskim, w powiecie hrubieszowskim, w gminie Dołhobyczów.
W latach 1975–1998 miejscowość administracyjnie należała do województwa zamojskiego.

</doc>
<doc id="2854038" url="https://pl.wikipedia.org/wiki?curid=2854038" title="Liwcze (osada)">
Liwcze (osada)

Liwcze – osada w Polsce położona w województwie lubelskim, w powiecie hrubieszowskim, w gminie Dołhobyczów.
W latach 1975–1998 miejscowość administracyjnie należała do województwa zamojskiego.

</doc>
<doc id="2854039" url="https://pl.wikipedia.org/wiki?curid=2854039" title="Myców (osada)">
Myców (osada)

Myców – osada w Polsce położona w województwie lubelskim, w powiecie hrubieszowskim, w gminie Dołhobyczów.
W latach 1975–1998 miejscowość administracyjnie należała do województwa zamojskiego.

</doc>
<doc id="2854040" url="https://pl.wikipedia.org/wiki?curid=2854040" title="Przewodów (osada)">
Przewodów (osada)

Przewodów (także: "Przewodów-Osiedle") – osada w Polsce położona w pobliżu wsi Przewodów w województwie lubelskim, w powiecie hrubieszowskim, w gminie Dołhobyczów. 
W latach 1975–1998 miejscowość administracyjnie należała do województwa zamojskiego.

</doc>
<doc id="2854041" url="https://pl.wikipedia.org/wiki?curid=2854041" title="Ucieczka z kina &quot;Wolność&quot;">
Ucieczka z kina &quot;Wolność&quot;



</doc>
<doc id="2854047" url="https://pl.wikipedia.org/wiki?curid=2854047" title="Kazimierz Biernacki">
Kazimierz Biernacki

Kazimierz Biernacki OFMConv herbu Poraj (ur. 8 grudnia 1629 w Małopolsce, zm. 1 czerwca 1725 w Kaliszu) − polski historyk, franciszkanin konwentualny.
Syn Aleksandra i Katarzyny Wierzchlejskiej. Ojciec posiadał majątek ziemski Biernacice. Wstąpił do zakonu w wieku 16 lat. Kształcił się za granicą we Włoszech i Pradze. Po otrzymaniu doktoratu z teologii został wykładowcą akademickim. Był profesorem Akademii Krakowskiej. Sławę zyskał jako historyk zakonu franciszkanów.

</doc>
<doc id="2854057" url="https://pl.wikipedia.org/wiki?curid=2854057" title="Who Done It?">
Who Done It?

Who Done It? – amerykański film komediowy z 1942 roku z udziałem duetu Abbott i Costello.

</doc>
<doc id="2854058" url="https://pl.wikipedia.org/wiki?curid=2854058" title="Aakre">
Aakre

Aakre – wieś w Estonii, prowincji Valga, w gminie Puka.

</doc>
<doc id="2854061" url="https://pl.wikipedia.org/wiki?curid=2854061" title="Pokłon Magów">
Pokłon Magów

Pokłon Magów, Fragment Ujgurski (FrgUjg), symbol T II B 29 – fragment ujgurskiego apokryfu Nowego Testamentu, traktujący o pokłonie trzech magów nowonarodzonemu Jezusowi, w którym widzą Boga. Apokryf, pochodzący z IX lub X wieku, jest prawdopodobnie tłumaczeniem z języka sogdyjskiego i został odkryty podczas wyprawy do Turkiestanu Wschodniego odbytej w latach 1904–1905.
Historia.
Fragment o pokłonie magów został znaleziony podczas zorganizowanej przez berlińskie Museum für Völkerkunde II wyprawy do Turkiestanu Wschodniego, która się odbyła w latach 1904–1905 pod kierunkiem Alberta von Le Coq. Podczas wyprawy znaleziono wiele rękopisów buddyjskich i manichejskich, a także kilka chrześcijańskich. Jednym z takich rękopisów była podwójna kartka pochodząca z rękopisu w formie książkowej; na czterech stronach znajdowało się w sumie 80 wierszy tekstu w języku ujgurskim, zapisanych pismem ujgurskim.
Apokryf ten był najprawdopodobniej tłumaczeniem z języka sogdyjskiego, jednakże bezpośredniego źródła dla tłumaczenia nie znaleziono. Za powstaniem tekstu w środowisku irańskim przemawia to, że widać w nim próbę wyjaśnienia praktykowanego z zaratusztrianizmie kultu ognia, a także fakt, iż w pobliżu miasta Hamadan znaleziono opowiadanie o analogicznej treści, przytoczone przez Marco Polo w "Opisaniu świata".
Fragment w języku ujgurskim może pochodzić w IX lub X wieku, ale oryginał mógł powstać znacznie wcześniej.
Treść.
Kanwą opowiadania jest treść zawarta w Mt 2,1-16. Początek fragmentu, tj. rozmowa z Herodem i podróż do Betlejem dzięki gwieździe, jest paralelny z Mt. Podczas składania ofiar magowie zastanawiali się, jakie dary przyjmie Jezus, na co On odpowiedział, że jest Synem Bożym, królem i lekarzem i dał im kamień ze żłobu. Kamień ten okazał się dla magów zbyt ciężki i został wyrzucony do studni, z której powstał blask i płomień do nieba. Widząc to, magowie zaczęli bić pokłony, w czym autor apokryfu znajduje uzasadnienie kultu ognia przez „Magów aż do dziś”.
Apokryf sugeruje następnie, że kapłan Zachariasz poniósł śmierć z ręki Heroda, który rozkazał także wymordować chłopców do dwóch lat. Ostatnie, urwane zdanie fragmentu jest prawdopodobnie paralelne z Mt 2,13 (dany Józefowi nakaz ucieczki do Egiptu).

</doc>
<doc id="2854063" url="https://pl.wikipedia.org/wiki?curid=2854063" title="Kuigatsi">
Kuigatsi

Kuigatsi – wieś w Estonii, prowincji Valga, w gminie Puka.

</doc>
<doc id="2854064" url="https://pl.wikipedia.org/wiki?curid=2854064" title="Zbigniew Rawicz">
Zbigniew Rawicz



</doc>
<doc id="2854065" url="https://pl.wikipedia.org/wiki?curid=2854065" title="Eine Liebe in Deutschland">
Eine Liebe in Deutschland



</doc>
<doc id="2854066" url="https://pl.wikipedia.org/wiki?curid=2854066" title="Jagodne (gmina Domanice)">
Jagodne (gmina Domanice)

Jagodne – osada leśna w Polsce położona w województwie mazowieckim, w powiecie siedleckim, w gminie Domanice.
W latach 1975–1998 miejscowość administracyjnie należała do województwa siedleckiego.

</doc>
<doc id="2854067" url="https://pl.wikipedia.org/wiki?curid=2854067" title="Meegaste">
Meegaste

Meegaste – wieś w Estonii, prowincji Valga, w gminie Puka.

</doc>
<doc id="2854068" url="https://pl.wikipedia.org/wiki?curid=2854068" title="Palamuste">
Palamuste

Palamuste – wieś w Estonii, prowincji Valga, w gminie Puka.

</doc>
<doc id="2854070" url="https://pl.wikipedia.org/wiki?curid=2854070" title="Mistrzostwa świata juniorów w łyżwiarstwie szybkim">
Mistrzostwa świata juniorów w łyżwiarstwie szybkim

Mistrzostwa świata juniorów w łyżwiarstwie szybkim – zawody w łyżwiarstwie szybkim rozgrywane co roku pod patronatem Międzynarodowej Unii Łyżwiarskiej (ISU). Pierwsze mistrzostwa odbyły się w norweskim Fredrikstad w 1972 roku, lecz rywalizowali tam tylko mężczyźni. Kobiety włączyły się do rywalizacji rok później. W latach 1972 - 2001 rozgrywano tylko wielobój. W 2002 roku wprowadzono bieg drużynowy, od 2009 roku przyznawane są medale na poszczególnych dystansach, a od 2015 roku rozgrywany jest również sprint drużynowy.
Polscy łyżwiarze wywalczyli dotychczas 12 medali: złoto i srebro zdobyła Erwina Ryś-Ferens, złoty medal Artur Nogal, trzy srebrne oraz dwa brązowe medale Karolina Bosiek oraz brązowy medal Jan Miętus, Katarzyna Woźniak i drużyna sprinterska pań w składzie: Andżelika Wójcik, Kaja Ziomek, Karolina Bosiek oraz Karolina Gąsecka, Natalia Jabrzyk i ponownie Karolina Bosiek.
Polska trzykrotnie gościła najlepszych juniorów: w 1992 roku organizatorem mistrzostw była Warszawa, w 2009 roku Zakopane, a w 2015 ponownie Warszawa. W 2020 roku gospodarzem był Tomaszów Mazowiecki.

</doc>
<doc id="2854071" url="https://pl.wikipedia.org/wiki?curid=2854071" title="George Nash">
George Nash

George Christopher Nash (ur. 2 października 1989 w Guildford) – brytyjski wioślarz, brązowy medalista olimpijski, dwukrotny mistrz świata.
Ukończył studia inżynierskie w St Catharine’s College na Uniwersytecie Cambridge. Był członkiem uniwersyteckiej drużyny wioślarskiej.
Brązowy medalista w dwójce bez sternika (partnerował mu William Satch) podczas igrzysk olimpijskich w 2012 roku w Londynie.

</doc>
<doc id="2854073" url="https://pl.wikipedia.org/wiki?curid=2854073" title="Purtsi">
Purtsi

Purtsi – wieś w Estonii, prowincji Valga, w gminie Puka.

</doc>
<doc id="2854075" url="https://pl.wikipedia.org/wiki?curid=2854075" title="Pühaste">
Pühaste

Pühaste – wieś w Estonii, prowincji Valga, w gminie Puka.

</doc>
<doc id="2854076" url="https://pl.wikipedia.org/wiki?curid=2854076" title="Grodzieszowice">
Grodzieszowice



</doc>
<doc id="2854077" url="https://pl.wikipedia.org/wiki?curid=2854077" title="Soontaga">
Soontaga

Soontaga – wieś w Estonii, prowincji Valga, w gminie Puka.

</doc>
<doc id="2854081" url="https://pl.wikipedia.org/wiki?curid=2854081" title="William Satch">
William Satch

William Satch (ur. 9 czerwca 1989 w Henley-on-Thames) – brytyjski wioślarz, brązowy medalista olimpijski, dwukrotny mistrz świata.
Brązowy medalista w dwójce bez sternika (partnerował mu George Nash) podczas igrzysk olimpijskich w 2012 roku w Londynie.

</doc>
<doc id="2854088" url="https://pl.wikipedia.org/wiki?curid=2854088" title="Wyścig Chin WTCC 2011">
Wyścig Chin WTCC 2011

Wyścig Chin WTCC 2011 – jedenasta runda World Touring Car Championship w sezonie 2011 i pierwszy w historii Wyścig Chin. Rozegrał się on w dniach 4-6 listopada 2011 na torze Shanghai Tianma Circuit w największym mieście Chin, Szanghaju. W pierwszym wyścigu zwyciężył Alain Menu z Chevroleta, a w drugim jego zespołowy kolega Yvan Muller.

</doc>
<doc id="2854091" url="https://pl.wikipedia.org/wiki?curid=2854091" title="Rodolfo Begonha">
Rodolfo Begonha

Rodolfo Begonha – portugalski rugbysta, dwukrotny reprezentant Portugalii w rugby union mężczyzn. 
Jego pierwszym meczem w reprezentacji było spotkanie z Hiszpanią, które zostało rozegrane 27 marca 1966 w Madrycie. Ostatni raz w reprezentacji zagrał 24 kwietnia 1966 z Belgią w Brukseli. 

</doc>
<doc id="2854092" url="https://pl.wikipedia.org/wiki?curid=2854092" title="Kościół św. Floriana w Opatowie">
Kościół św. Floriana w Opatowie

Kościół św. Floriana w Opatowie – rzymskokatolicki kościół parafialny we wsi Opatów, w gminie Łęka Opatowska, w powiecie kępińskim, w województwie wielkopolskim. Należy do dekanatu Trzcinica diecezji kaliskiej. Mieści się przy ulicy Poznańskiej.
Architektura.
Jest to budowla pseudobazylikowa z transeptem (nawą poprzeczną) i poligonalnie zamkniętym prezbiterium. Od strony południowej (prezbiterialnej) mieszczą się kruchty. Elewacja główna (fasada) mieści się od strony północnej, na osi jest umieszczona wieża nakryta wielokątnym hełmem, przy skrzyżowaniu naw mieści się sygnaturka. Budowla reprezentuje styl neoromański. Świadczą o tym przysadziste proporcje, półokrągłe zamknięcia okien, detale architektoniczne i fryzy arkadkowe, blendy ułożone rzędem w górnej części nawy poprzecznej. Na osi transeptu umieszczone są pięciolistne rozety w uskokowym otworze.
Elewacja została wybudowana z surowej cegły, mury rozczłonkowane są skarpami i cokołem otaczającym świątynię. Dach nad kościołem jest dwuspadowy, łamany. W pokryciach dachowych mieszczą się lukarny doświetlające przestrzeń nad sklepieniem. Świątynia posiada sklepienia kolebkowe. Wyposażenie wnętrza związane jest z dawną i bogatą historią parafii – ołtarze w ramionach nawy poprzecznej reprezentują styl barokowy.

</doc>
<doc id="2854093" url="https://pl.wikipedia.org/wiki?curid=2854093" title="Igrzyska Panamerykańskie 1999">
Igrzyska Panamerykańskie 1999

XIII Igrzyska Panamerykańskie odbyły się w Winnipeg w środkowej Kanadzie w dniach 23 lipca – 8 sierpnia 1999 r. W zawodach udział wzięło 5275 sportowców z 42 państw. Sportowcy rywalizowali w 330 konkurencjach w 35 sportach. Najwięcej medali zdobyli reprezentanci USA – 296.

</doc>
<doc id="2854094" url="https://pl.wikipedia.org/wiki?curid=2854094" title="Wyścig Makau WTCC 2011">
Wyścig Makau WTCC 2011

Wyścig Makau WTCC 2011 – dwunasta i ostatnia runda World Touring Car Championship w sezonie 2011 i siódmy z kolei Wyścig Makau. Rozegrał się on w dniach 17-20 listopada 2011 na torze Guia Circuit w Makau będącym specjalnym regionem administracyjnym Chin. W obu wyścigach zwyciężył Robert Huff z Chevroleta.

</doc>
<doc id="2854095" url="https://pl.wikipedia.org/wiki?curid=2854095" title="Alberto Borges">
Alberto Borges

Alberto Borges – portugalski rugbysta, dwukrotny reprezentant Portugalii w rugby union mężczyzn.
Jego pierwszym meczem w reprezentacji było spotkanie z Hiszpanią, które zostało rozegrane 27 marca 1966 w Madrycie. Ostatni raz w reprezentacji zagrał 24 kwietnia 1966 z Belgią w Brukseli.

</doc>
<doc id="2854096" url="https://pl.wikipedia.org/wiki?curid=2854096" title="Pedro Cabrita">
Pedro Cabrita

Pedro Cabrita – portugalski rugbysta, dwukrotny reprezentant Portugalii w rugby union mężczyzn. 
Jego pierwszym meczem w reprezentacji było spotkanie z Hiszpanią, które zostało rozegrane 27 marca 1966 w Madrycie. Ostatni raz w reprezentacji zagrał 24 kwietnia 1966 z Belgią w Brukseli. 

</doc>
<doc id="2854100" url="https://pl.wikipedia.org/wiki?curid=2854100" title="Luis Lynce de Faria">
Luis Lynce de Faria

Luis Lynce de Faria – portugalski rugbysta, dziesięciokrotny reprezentant Portugalii w rugby union mężczyzn. 
Jego pierwszym meczem w reprezentacji było spotkanie z Hiszpanią, które zostało rozegrane 27 marca 1966 w Madrycie. Ostatni raz w reprezentacji zagrał 12 maja 1968 z Włochami w Lizbonie. 

</doc>
<doc id="2854103" url="https://pl.wikipedia.org/wiki?curid=2854103" title="Pedro Lynce Faria">
Pedro Lynce Faria



</doc>
<doc id="2854104" url="https://pl.wikipedia.org/wiki?curid=2854104" title="Jarzębiec (województwo opolskie)">
Jarzębiec (województwo opolskie)

Jarzębiec – osada w Polsce położona w województwie opolskim, w powiecie namysłowskim, w gminie Domaszowice.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="2854105" url="https://pl.wikipedia.org/wiki?curid=2854105" title="Alberto Quadrio">
Alberto Quadrio

Alberto Quadrio – portugalski rugbysta, czterokrotny reprezentant Portugalii w rugby union mężczyzn. 
Jego pierwszym meczem w reprezentacji było spotkanie z Hiszpanią, które zostało rozegrane 27 marca 1966 w Madrycie. Ostatni raz w reprezentacji zagrał 14 maja 1967 z Francją w Lizbonie. 

</doc>
<doc id="2854106" url="https://pl.wikipedia.org/wiki?curid=2854106" title="Zalesie (województwo opolskie)">
Zalesie (województwo opolskie)

Zalesie – osada w Polsce położona w województwie opolskim, w powiecie namysłowskim, w gminie Domaszowice.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="2854108" url="https://pl.wikipedia.org/wiki?curid=2854108" title="Nikolaj Matsenko">
Nikolaj Matsenko



</doc>
<doc id="2854110" url="https://pl.wikipedia.org/wiki?curid=2854110" title="Anton Nebylickij">
Anton Nebylickij



</doc>
<doc id="2854111" url="https://pl.wikipedia.org/wiki?curid=2854111" title="Jakub Klasterka">
Jakub Klasterka



</doc>
<doc id="2854115" url="https://pl.wikipedia.org/wiki?curid=2854115" title="Jason Tahincioglu">
Jason Tahincioglu



</doc>
<doc id="2854126" url="https://pl.wikipedia.org/wiki?curid=2854126" title="Julian Leal">
Julian Leal



</doc>
<doc id="2854127" url="https://pl.wikipedia.org/wiki?curid=2854127" title="Czarna Szpula">
Czarna Szpula

Czarna Szpula (oryg. Black Reel Awards) – doroczna amerykańska nagroda filmowa przyznawana od 2000 roku najwybitniejszym afroamerykańskim filmowcom i aktorom w uznaniu ich zasług za reprezentację Afroamerykanów w przemyśle filmowym.

</doc>
<doc id="2854135" url="https://pl.wikipedia.org/wiki?curid=2854135" title="Daria Gavrilova">
Daria Gavrilova



</doc>
<doc id="2854138" url="https://pl.wikipedia.org/wiki?curid=2854138" title="Vesna Dolonc">
Vesna Dolonc



</doc>
<doc id="2854139" url="https://pl.wikipedia.org/wiki?curid=2854139" title="Igrzyska Panamerykańskie 1995">
Igrzyska Panamerykańskie 1995

XII Igrzyska Panamerykańskie odbyły się w Mar del Plata we wschodniej Argentynie w dniach 12 marca - 26 marca 1995 r. W zawodach udział wzięło 5144 sportowców z 42 państw. Sportowcy rywalizowali w 409 konkurencjach w 36 sportach. Najwięcej medali zdobyli reprezentanci USA - 425. 

</doc>
<doc id="2854141" url="https://pl.wikipedia.org/wiki?curid=2854141" title="Konna">
Konna

Konna – miasto w Mali; 36 767 mieszkańców (2009). 
Wokół miasta w styczniu 2013 r. rozgrywały się walki pomiędzy wojskami rządowymi wspieranymi przez oddziały francuskie a rebeliantami.

</doc>
<doc id="2854143" url="https://pl.wikipedia.org/wiki?curid=2854143" title="Kościół św. Mikołaja w Parzynowie">
Kościół św. Mikołaja w Parzynowie

 
Kościół Świętego Mikołaja w Parzynowie – rzymskokatolicki kościół parafialny (parafii tego samego wezwania) we wsi Parzynów, w gminie Kobyla Góra, w powiecie ostrzeszowskim, w województwie wielkopolskim. Należy do dekanatu Ostrzeszów diecezji kaliskiej.
Architektura.
Świątynia została wybudowana z drewna w latach 1780-1781. Jego fundatorami byli: Jan i Elżbieta Siewierscy, Józef Wojakowski i Jan Grzymała Wiewiórkowski. Budowniczym był cieśla Jan Kurzawa. Budowla posiada konstrukcję zrębową, na zewnątrz jest oszalowana, od północy mieści się niska wieża konstrukcji słupowej. Jego prezbiterium jest zwrócone ku południowi. Świątynia o jednej nawie, z węższym prezbiterium zamkniętym trójbocznie, z zakrystią od strony południowej. Przy nawie z lewej i prawej strony umieszczone są dwie kaplice, tworzące rodzaj nawy poprzecznej. Dachy pokryte są blachą. Wieża pokryta jest dachem namiotowym i posiada cebulasty hełm. Nad nawą mieści się wieżyczka na sygnaturkę z latarnią, pokryta hełmem cebulastym. Stropy wewnątrz świątyni są wtórnie ozdobione dekoracja pseudopłycinową. 
Wyposażenie.
Budowla posiada piękny wystrój wnętrza, który tworzą obrazy i rzeźby w stylu późnego renesansu i baroku. W późnorenesansowym ołtarzu głównym są umieszczone obrazy przedstawiające świętego Mikołaja i świętą Jadwigę oraz Adorację Dzieciątka Jezus. W rokokowych ołtarzach bocznych z drugiej połowy XVIII stulecia można zobaczyć obrazy Trójcy Świętej i św. Marii Magdaleny. Przy ścianie prezbiterium jest umieszczona barokowa ambona, nakryta baldachimem z połowy XVII stulecia. Na chórze muzycznym znajduje się prospekt organowy w stylu późnego baroku z 2 połowy XVIII stulecia.

</doc>
<doc id="2854147" url="https://pl.wikipedia.org/wiki?curid=2854147" title="Street Fighter X Tekken">
Street Fighter X Tekken

Street Fighter X Tekken – gra komputerowa z gatunku bijatyk, wyprodukowana i wydana w 2012 roku przez Capcom. Jest ona połączeniem uniwersów "Street Fighter" oraz "Tekken", nawiązując do gier "Super Street Fighter 4: Arcade Edition" oraz "Tekken 6". Będąca pretekstem do właściwej akcji fabuła traktuje o walce sił dobra i zła o tajemniczy obiekt pożądania zwany Pandorą.
Gracz steruje dwiema postaciami znanymi z obu serii bijatyk. Każdy gracz wybiera dwie postacie, których działania konfiguruje w ataku i w obronie. Każdy z bohaterów posiada specjalne umiejętności bojowe, tzw. Cross, które służą do zwiększenia obrażeń zadanych przeciwnikowi.

</doc>
<doc id="2854154" url="https://pl.wikipedia.org/wiki?curid=2854154" title="Elina Hietamaeki">
Elina Hietamaeki



</doc>
<doc id="2854156" url="https://pl.wikipedia.org/wiki?curid=2854156" title="Albumy numer jeden w roku 2013 (Węgry)">
Albumy numer jeden w roku 2013 (Węgry)

Rok 2013 był dwudziestym czwartym, w którym funkcjonuje lista najlepiej sprzedających się albumów na Węgrzech, Top 40 album-, DVD- és válogatáslemez-lista.

</doc>
<doc id="2854157" url="https://pl.wikipedia.org/wiki?curid=2854157" title="Forsowanie Odry (1945)">
Forsowanie Odry (1945)

Forsowanie Odry – walki stoczone przez 1 Armię Wojska Polskiego (1 AWP) w dniach 16–20 kwietnia 1945 roku, w czasie operacji berlińskiej 1 Frontu Białoruskiego, podczas II wojny światowej, pierwsza bitwa oddziałów polskich na terytorium Niemiec.
Działania wojenne.
W lutym 1945 rzeka Odra stanowiła rubież końcową operacji wiślańsko-odrzańskiej, w kwietniu – podstawę wyjściową do operacji berlińskiej. Wzdłuż zachodniego brzegu rzeki przebiegała pierwsza pozycja obrony niemieckiej obsadzona przez 3 APanc i 9 Armię z Grupy Armii „Weichsel” – dowódca gen. G. Heinrici. 22 stycznia do Odry podeszły w rejon Chobieni 16 BPanc 6 KZmech, w rejon Oławy 14 Dywizja Strzelecka 5 Gwardyjskiej Armii, w rejon Opola 15 i 58 DP Gwardii. Od 23 stycznia do 7 lutego toczyła się bitwa o górną Odrę, od ujścia Baryczy do Koźla, w toku której uchwycono przyczółki na lewym brzegu rzeki pod Nową Solą, Ścinawą, Oławą i Brzegiem, na północy i południu od Wrocławia. Stanowiły one podstawę wyjściową dla głównego i pomocniczego zgrupowania uderzeniowego l Frontu Ukraińskiego, wykonującego w dniach 8–24 lutego operację dolnośląską. 1 Front Białoruski osiągnął Odrę na północy i południu od Kostrzyna siłami 2 APanc Gwardii, 5 Armii Uderzeniowej i 8 Armii Gwardii. 1 lutego na południe od Frankfurtu wyszły nad Odrę oddziały l APanc Gwardii, w nocy na 2 lutego sforsowała Odrę na północ od miasta 44 BPanc. W bitwie o Odrę w składzie 2 APanc Gwardii uczestniczył 6 samodzielny batalion pont-most., który jako pierwszy z oddziałów polskich osiągnął 27 lutego rzekę (jego żołnierze wbili pod Czelinem polski słup graniczny). Przyczółek kostrzyński stanowił podstawę wyjściową dla głównego zgrupowania uderzeniowego 1 Frontu Białoruskiego w operacji berlińskiej.
1 Armia Wojska Polskiego działając w składzie 1 Frontu Białoruskiego w dniach 8–13 kwietnia wyszła skrytym marszem (około 170–200 km) znad Bałtyku nad Odrę w rejon Siekierki – Gozdowice – Moryń. W nocy na 14 kwietnia 1945 1AWP zluzowała jednostki 47 Armii na 20-km odcinku frontu od Cedyni do Gozdowic.
W nocy 14/15 kwietnia lewe skrzydło 1 AWP przeprawiło się na lewy brzeg Odry na przyczółek 47 Armii sowieckiej w rejonie Gozdowic. Zgodnie z planem operacji 1 AWP działała w ugrupowaniu osłonowym 1 FB, w zabezpieczeniu działań Frontu przy okrążaniu Berlina. Armia miała za zadanie sforsowanie Odry i przełamanie obrony niemieckiej na odcinku Gozdowice – Wał Carlbiese, osiągnąć Starą Odrę, a następnie kontynuowanie natarcia na kierunku Sachsenhausen – Friesak, Arneburg n/Łabą. Prawym sąsiadem 1 AWP była 61 Armia, a na lewo 47 Armia, która działała na głównym kierunku uderzenia Frontu. Uderzenie 1 AWP miała wykonywać we współdziałaniu z 47 Armią. W pierwszym rzucie 1 AWP znalazły się 1 DP i 6 pp 2 DP, a część 2 DP i 3 DP w drugim rzucie na wschodnim brzegu Odry. W drugim rzucie była także 4 i 6 DP, w odwodzie 1 BK z 1 DK, 4 BAPpanc i 4 pczc.
16 kwietnia 1945 wojska dwóch frontów sowieckich (1 FB i 1 FU) rozpoczęły Operację Berlińską z linii Odry i Nysy Łużyckiej. 20 kwietnia ofensywę w ramach operacji rozpoczęły wojska 2 Frontu Białoruskiego. W operacji brały udział 1 AWP i 2 AWP. 16 kwietnia o godz. 5.45 po 30 minutowym przygotowaniu artyleryjskim 1 AWP przeszła do natarcia. Na prawym skrzydle 1 DP i 6 pp 2 DP sforsowały Odrę (w pasie działań 1 AWP głębokość rzeki w wielu miejscach przekraczała 4 m, szer. 250–300 m, dolina pomiędzy Odrą a Starą Odrą zatopiona była na szer. 1–2,5 km; liczne wysepki i mielizny utrudniały forsowanie rzeki; wały przeciwpowodziowe, kanały melioracyjne itp. tworzyły naturalne przeszkody dla nacierających wojsk), a po nich siły 3 DP i pozostałość 2 DP przełamały pierwszą pozycję. W wyniku walk 16 kwietnia 1 DP sforsowała Odrę na odcinku 2 km, i opanowała przyczółek na głębokość 1,5 km. 6 pp 2 DP przeprawił wszystkie pododdziały. Na lewym skrzydle, z przyczółka, 47 A przełamała pierwszą i drugą pozycję niemiecką. Po pierwszym dniu walk 1 AWP zdobyła przyczółek szerokości 9 km. i głębokości 0,5 km., co pozwoliło przeprawić wszystkie siły łącznie z artylerią i wojskami pancernymi i kontynuowanie natarcia. Nocą 16/17 kwietnia dowódca armii wprowadził do walki 6 DP. 
18 kwietnia 1 AWP przełamała główny pas obrony i opanowała wschodni brzeg Starej Odry. 4 DP wzmocniona czołgami i działami wspólnie z 3 DP 19 kwietnia wykonała manewr oskrzydlający, uderzając z rejonu Wriezen w skrzydło obrony niemieckiej. 2 DP w tym czasie forsowała Starą Odrę opanowując Neugaul i zmuszając Niemców do odwrotu. Po walkach oddziałów pierwszorzutowych natarcie prowadziło główne zgrupowanie uderzeniowe (3 i 2 DP). 2 DP wdarła się w obronę niemiecką na głębokość 3–4 km., a 3 DP na 5–6 km. 1 AWP przeszła do działań pościgowych w kierunku Oranienburga. 21 kwietnia prawe skrzydło 1 AWP przełamało kolejną rubież obrony. 4 DP wysunęła się daleko na zachód opanowując rejon Bernau. Między 4 DP, a pozostałymi dywizjami powstała luka w którą wprowadzono 1 BK, następnie 6 DP. W nocy 22/23 kwietnia 3, 6 i 4 DP sforsowały Kanał Hohenzollernów.
Walki o Odrę zostały upamiętnione po 1990 r. na Grobie Nieznanego Żołnierza w Warszawie, napisem na jednej z tablic – „ODRA 16–20 IV 1945” oraz napisem „ODRA” na zniczu Grobu Nieznanego Żołnierza w Krakowie.

</doc>
<doc id="2854158" url="https://pl.wikipedia.org/wiki?curid=2854158" title="Barwy strukturalne">
Barwy strukturalne



</doc>
<doc id="2854159" url="https://pl.wikipedia.org/wiki?curid=2854159" title="Kolory strukturalne">
Kolory strukturalne



</doc>
<doc id="2854162" url="https://pl.wikipedia.org/wiki?curid=2854162" title="Mariusz Dawid Dastych">
Mariusz Dawid Dastych

Mariusz Dawid Dastych "znany również jako David M. Dastych" (ur. 14 sierpnia 1941 w Myślenicach, zm. 9 września 2010 w Warszawie) – polski dziennikarz i tłumacz, agent CIA.
Studiował dziennikarstwo, języki obce i politologię, po ukończeniu nauki zaangażował się w pracę dziennikarską dla polskich i zagranicznych agencji prasowych m.in. węgierskiej, radzieckiej i japońskiej. Od 1958 esperantysta, jeden z aktywniejszych członków Polskiej Młodzieży Esperanckiej, pracownik redakcji esperanckiej Polskiego Radia. Od 1961 współpracował z Polską Służbą Wywiadu Zagranicznego, trzykrotnie pracował poza granicami Polski, W latach 1961, 1968 i 1973 przebywał w krajach zachodniej Europy, USA, Chinach i Wietnamie, gdzie został werbowany przez CIA (1973 w Wietnamie Południowym). Po 1973 pracował jako analityk polityczny, był specjalistą od polityki ZSRR i krajów socjalistycznych Europy Wschodniej. Współpracował z licznymi placówkami dyplomatycznymi, od 1976 do 1981 był oficerem służb specjalnych, a od 1982 pełnił funkcję wiceprezesa i głównego analityka warszawskiego oddziału Japońskiej Organizacji Handlu Zagranicznego (JETRO). W 1987 polskie służby wywiadowcze odkryły, że Mariusz Dastych jest ukrytym szpiegiem pracującym dla CIA i japońskiego wywiadu polityczno-gospodarczego. Wyrokiem Izby Wojskowej Sądu Najwyższego został skazany na osiem lat więzienia i osadzony początkowo w Warszawie, a następnie w Barczewie. Po zmianie ustroju został zwolniony i zaczął pracować jako dziennikarz i tłumacz, pisał do polskich i zagranicznych czasopism, ponadto założył agencję handlową i biuro podróży. W 1994 podczas wspinaczki górskiej we Francji przeżył poważny wypadek, mimo złamania kręgosłupa długotrwała rekonwalescencja udała się i Mariusz Dastych mógł chodzić. Od 1999 pracował jako dziennikarz, tłumacz i analityk polityczny. Poza pisaniem felietonów i komentarzy do polskich i zagranicznych czasopism i serwisów informacyjnych zaczął pisać książki związane z historią polityki.
Został pochowany na komunalnym cmentarzu Północnym w Warszawie (B-III-1-1-42 - katakumby).

</doc>
<doc id="2854164" url="https://pl.wikipedia.org/wiki?curid=2854164" title="Hermenegildo da Costa Paulo Bartolomeu">
Hermenegildo da Costa Paulo Bartolomeu

Geraldo, właśc. Hermenegildo da Costa Paulo Bartolomeu (ur. 23 listopada 1991 w Luandzie) – piłkarz angolski grający na pozycji pomocnika. Od 2016 roku jest zawodnikiem klubu Primeiro de Agosto.
Kariera klubowa.
Pomimo że Geraldo urodził się w Luandzie, to karierę piłkarską rozpoczynał w Brazylii, w klubie Norberto de Castro. W 2009 roku został zawodnikiem Rio Claro FC, a w 2010 roku przeszedł Coritiby. Zadebiutował w nim 8 maja 2010 w przegranym 1:3 wyjazdowym meczu z Náutico. Na koniec 2010 roku awansował z Coritibą z Série B do Série A. W Corotibie grał do 2012 roku.
W 2012 roku Geraldo przeszedł na wypożyczenie do innego klubu z miasta Kurytyba, Paraná Clube. Swój debiut w Paranie zaliczył 18 lipca 2012 w zwycięskim 1:0 domowym spotkaniu z Amériką. Po sezonie 2012 wrócił do Coritiby. W 2015 roku grał w zespołach Red Bull Brasil oraz Atlético Goianiense, a w 2016 roku przeszedł do angolskiego Primeiro de Agosto.
Kariera reprezentacyjna.
W reprezentacji Angoli Geraldo zadebiutował 13 maja 2010 roku w przegranym 0:1 towarzyskim meczu z Meksykiem. W 2013 roku został powołany do kadry na Puchar Narodów Afryki 2013.

</doc>
<doc id="2854165" url="https://pl.wikipedia.org/wiki?curid=2854165" title="Igrzyska Panamerykańskie 1991">
Igrzyska Panamerykańskie 1991

XI Igrzyska Panamerykańskie odbyły się w stolicy Kuby - Hawanie w dniach 2 sierpnia - 18 sierpnia 1991 r. W zawodach udział wzięło 5144 sportowców z 39 państw. Sportowcy rywalizowali w 329 konkurencjach w 31 sportach. Najwięcej medali zdobyli reprezentanci USA - 352. Klasyfikacje medalową wygrała Kuba 140 złotych medali przed USA 130 złotych medali.

</doc>
<doc id="2854166" url="https://pl.wikipedia.org/wiki?curid=2854166" title="María del Rosario Fernández, La Tirana (1792)">
María del Rosario Fernández, La Tirana (1792)

Aktorka „La Tirana” – obraz olejny hiszpańskiego malarza Francisca Goi (1746–1828) przedstawiający popularną aktorkę Maríę del Rosario Fernández (1755–1803) nazywaną "La Tirana". Jest uważany za jeden z najlepszych portretów kobiecych namalowanych przez Goyę.
Okoliczności powstania.
Rosario Fernández urodziła się w 1755 roku w Sewillii, występowała w teatrach w Madrycie, Barcelonie i w królewskich rezydencjach. Zawdzięczała swój przydomek mężowi Francisco Castellanosowi, który również będąc aktorem często grywał czarne charaktery, a w szczególności tyranów. Z tego powodu, a także ze względu na swój autorytarny charakter, partnerująca mu na scenie aktorka zyskała przezwisko "La Tirana", czyli Tyranka. Małżeństwo nie było udane, a po rozstaniu z mężem i powrocie do Madrytu musiała szukać protekcji u księżnej Alby, aby móc dalej występować. Księżnę Albę i Goyę łączyła przyjaźń, zapewne dzięki tym koneksjom powstały dwa portrety Tyranki. Pierwszy jest datowany na ok. 1790–1792, na obrazie znajduje się wprawdzie ledwie widoczna inskrypcja ołówkiem "LA TIRANA por Goya en 1799", jednak José Gudiol i José Manuel Pita Andrade zgodnie uznają ją za fałszywą i mylącą. W czasie kiedy portretował ją Goya, aktorka była u szczytu swojej kariery. Krótko potem podupadła na zdrowiu i wycofała się z życia artystycznego. Goya namalował ją jeszcze raz w 1794 ("Aktorka “La Tirana”").
Opis obrazu.
Goya przedstawił ją stojącą na świeżym powietrzu, ubraną w szykowną suknię z białej gazy, czerwony lśniący szal i modne spiczaste pantofelki. Niemłoda już kobieta o jasnej cerze i wyrazistych brwiach spogląda na widza pewnym i dumnym spojrzeniem. Jej poza i wyraz twarzy sprawiają wrażenie, że jako aktorka jest przyzwyczajona do popularności i bycia podziwianą. Na swobodnie opuszczonej dłoni widać delikatnie połyskujący pierścień, podobnie jak perłowe kolczyki i klejnot upięty we włosach. Szczególną uwagę zwraca zastosowana technika światłocienia, która zwłaszcza w dolnej części sukni i szala w niezwykły sposób oddaje właściwości tkanin.
Proweniencja.
W 1816 roku kuzynka aktorki, Teresa Ramos, ofiarowała portret Królewskiej Akademii Sztuk Pięknych św. Ferdynanda, gdzie obecnie się znajduje.

</doc>
<doc id="2854170" url="https://pl.wikipedia.org/wiki?curid=2854170" title="Urszula Świderska-Włodarczyk">
Urszula Świderska-Włodarczyk

Urszula Świderska-Włodarczyk (ur. w 1958 w Brzesku) – polska historyk, specjalizująca się w historii nowożytnej; nauczycielka akademicka związana z Uniwersytetem Zielonogórskim.
Życiorys.
Ukończyła studia na kierunku historia na Uniwersytecie im. Adama Mickiewicza w Poznaniu, zdobywając tytuł zawodowy magistra. Tam też (1993 r.) uzyskała stopień naukowy doktora nauk humanistycznych w zakresie historii na podstawie pracy pt. "Kultura rycerska w Polsce w XV wieku". W 1994 roku została zatrudniona na stanowisku adiunkta w Zakładzie Historii Średniowiecza Instytutu Historii WSP w Zielonej Górze (od 2001 roku Uniwersytetu Zielonogórskiego), zostając po latach jego kierownikiem. W 2004 roku Rada Wydziału Humanistycznego Uniwersytetu Zielonogórskiego nadała jej stopień naukowy doktora habilitowanego nauk humanistycznych w zakresie historii. Niedługo potem otrzymała stanowisko profesora nadzwyczajnego.
Dorobek naukowy.
Jej zainteresowania naukowe koncentrują się wokół problematyki związanej z kulturą rycerską i szlachecką w Polsce przełomu średniowiecza i czasów nowożytnych, mentalnością średniowiecznego rycerstwa oraz nowożytnej szlachty, a także wzorcami osobowymi, jak i również normami postępowania w średniowieczu i okresie wczesnonowożytnym. Obok wielu artykułów, do jej najważniejszych prac należą:

</doc>
<doc id="2854171" url="https://pl.wikipedia.org/wiki?curid=2854171" title="Pomnik Niepodległości Polski w Nawojowej Górze">
Pomnik Niepodległości Polski w Nawojowej Górze

Pomnik Niepodległości Polski w Nawojowej Górze – pomnik znajdujący się w Nawojowej Górze, w powiecie krakowskim.
Pierwszy pomnik, którego fundatorem był Karol Gustaw Domański (1888–1936), stanął 11 listopada 1934 po drugiej stronie obecnej drogi krajowej nr 79 i obecnego pomnika. Upamiętniał wymarsz legionistów 6 sierpnia 1914 jak i samego Józefa Piłsudskiego.
Na cokole znajdowała się płaskorzeźba Józefa Piłsudskiego oraz trzy napisy:
W 1942, w czasie II. wojny światowej okupanci niemieccy zburzyli pomnik.
11 listopada 1989 odsłonięto pamiątkowy głaz z inskrypcją. Zaprojektował go Marian Konarski. Stał on na niewielkiej wapiennej skale przy drodze krajowej nr 79, nieopodal miejsca, gdzie był pierwotny Pomnik Niepodległości. Obecnie miejsce to zostało zniwelowane, a pamiątkowy głaz został usunięty.
3 maja 1991, dzięki fundacji okolicznych zakładów pracy oraz ofiar ludności, została odsłonięta replika pierwszego pomnika, na którym znajdują się cztery tablice pamiątkowe, płaskorzeźba Józefa Piłsudskiego, a całość wieńczy orzeł polski z rozpostartymi skrzydłami.
Inskrypcje na tablicach:
 

</doc>
<doc id="2854174" url="https://pl.wikipedia.org/wiki?curid=2854174" title="Guilherme Afonso">
Guilherme Afonso

Guilherme Afonso (ur. 15 listopada 1985 w Luandzie) – piłkarz angolski grający na pozycji napastnika.
Kariera klubowa.
Pomimo że Guilherme urodził się w Luandzie, to karierę piłkarską rozpoczynał w Szwajcarii, w klubie Étoile Carouge FC. Grał w nim w latach 2001–2003 w drugiej lidze szwajcarskiej. W 2003 roku przeszedł do francuskiego drugoligowca, ASOA Valence. W 2004 roku wyjechał do Holandii i został zawodnikiem FC Twente. W Eredivisie zadebiutował 15 sierpnia 2004 w przegranym 2:3 domowym meczu z Ajaksem. W Twente grał do 2007 roku. Następnie w latach 2007–2008 grał w BV Veendam.
W 2009 roku Guilherme wrócił do Szwajcarii. Został zawodnikiem FC Sion, w którym zadebiutował 7 marca 2009 roku w wygranym 2:0 wyjazdowym meczu z Grasshopper Club Zürich.
W 2009 roku Guilherme został wypożyczony do Grasshoppers. Swój debiut w nim zanotował 24 października 2009 w zwycięskim 2:1 domowym meczu z BSC Young Boys. W Grasshoppers rozegrał 5 meczów. W sezonie 2010/2011 był wypożyczony do FC Lugano, podobnie jak wiosną 2012.
W 2012 roku Guilherme przeszedł do FC Vaduz, grającego w drugiej lidze szwajcarskiej. W 2013 roku odszedł do angolskiego CD Primeiro de Agosto, a w 2015 roku został zawodnikiem klubu Kabuscorp SC. Następnie występował w czwartej i piątej lidze szwajcarskiej, w drużynach FC Azzurri 90 Lausanne oraz FC Mendrisio.
Kariera reprezentacyjna.
W 2006 roku Guilherme wystąpił w towarzyskim meczu reprezentacji Szwajcarii U-21 przeciwko Danii U-21 (3:2).
W 2013 roku został powołany do reprezentacji Angoli na Puchar Narodów Afryki 2013. 19 stycznia w meczu tego turnieju przeciwko Maroku (0:0) zadebiutował w drużynie narodowej. Zagrał również w spotkaniu z Południową Afryką (0:2), a Angola odpadła z rozgrywek po fazie grupowej.
7 czerwca 2013 w zremisowanym 1:1 pojedynku el. do MŚ 2014 z Senegalem strzelił swojego pierwszego gola w kadrze. W reprezentacji Angoli rozegrał 8 spotkań i zdobył 2 bramki.

</doc>
<doc id="2854175" url="https://pl.wikipedia.org/wiki?curid=2854175" title="Igrzyska Panamerykańskie 1987">
Igrzyska Panamerykańskie 1987

X Igrzyska Panamerykańskie odbyły się w Indianapolis we wschodniej części USA w dniach 7 sierpnia - 23 sierpnia 1987 r. W zawodach udział wzięło 4453 sportowców z 38 państw. Sportowcy rywalizowali w 297 konkurencjach w 30 sportach. Najwięcej medali zdobyli reprezentanci gospodarzy - 370. 

</doc>
<doc id="2854177" url="https://pl.wikipedia.org/wiki?curid=2854177" title="Krasowa (powiat kędzierzyńsko-kozielski)">
Krasowa (powiat kędzierzyńsko-kozielski)

Krasowa () – osada w Polsce położona w województwie opolskim, w powiecie kędzierzyńsko-kozielskim, w gminie Pawłowiczki.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="2854178" url="https://pl.wikipedia.org/wiki?curid=2854178" title="Gustavo Ferrín">
Gustavo Ferrín

Gustavo Ferrín (ur. 1 maja 1959 w Montevideo) – urugwajski trener piłkarski. Był selekcjonerem reprezentacji Angoli.
Kariera trenerska.
W latach 2004-2005 Ferrín był selekcjonerem reprezentacji Urugwaju U-20. W 2006 roku krótko prowadził pierwszą reprezentację, zanim został zastąpiony przez Óscara Tabáreza. W latach 2008-2010 był selekcjonerem kadry U-17.
W 2009 roku Ferrín był trenerem peruwiańskiego klubu Sport Áncash. Z kolei w latach 2009-2010 prowadził rodzimy Defensor Sporting. W latach 2010-2011 był selekcjonerem reprezentacji Peru U-20.
W 2012 roku Ferrín został selekcjonerem reprezentacji Angoli. Awansował z nią na Puchar Narodów Afryki 2013.

</doc>
<doc id="2854183" url="https://pl.wikipedia.org/wiki?curid=2854183" title="Bryksy">
Bryksy

Bryksy () – przysiółek wsi Gościęcin w Polsce, położony w województwie opolskim, w powiecie kędzierzyńsko-kozielskim, w gminie Pawłowiczki.
W latach 1975–1998 przysiółek administracyjnie należał do ówczesnego województwa opolskiego.

</doc>
<doc id="2854185" url="https://pl.wikipedia.org/wiki?curid=2854185" title="Mamadou Samassa (ur. 1990)">
Mamadou Samassa (ur. 1990)

Mamadou Samassa (ur. 16 lutego 1990 w Montreuil) – malijski piłkarz występujący na pozycji bramkarza. Od 2016 jest zawodnikiem Troyes AC.
Kariera klubowa.
Od początku profesjonalnej kariery był związany z francuskim klubem Guingamp. Grał w nim do 2016 roku. Wtedy też przeszedł do Troyes AC.
Kariera reprezentacyjna.
W reprezentacji Mali zadebiutował w 2012 roku.
Życie prywatne.
Samassa jest kuzynem innego piłkarza o tym samym nazwisku − Mamadou Samassy, który także był reprezentantem kraju.

</doc>
<doc id="2854187" url="https://pl.wikipedia.org/wiki?curid=2854187" title="Kolonia Karchów">
Kolonia Karchów

Kolonia Karchów – przysiółek wsi Ligota Wielka w Polsce, położony w województwie opolskim, w powiecie kędzierzyńsko-kozielskim, w gminie Pawłowiczki.
W latach 1975–1998 przysiółek administracyjnie należał do ówczesnego województwa opolskiego.

</doc>
<doc id="2854188" url="https://pl.wikipedia.org/wiki?curid=2854188" title="Kamienica przy pl. Bolesława Chrobrego 8 w Kłodzku">
Kamienica przy pl. Bolesława Chrobrego 8 w Kłodzku

Kamienica przy pl. Bolesława Chrobrego 8 w Kłodzku – zabytkowy dom położony na kłodzkim rynku w jego południowej pierzei.
Historia.
Dom został wzniesiony w 1589 roku, był przebudowywany w 1865 roku, oraz w pierwszej połowie XX wieku.
Decyzją wojewódzkiego konserwatora zabytków z dnia 13 marca 1997 roku kamienica została wpisana do rejestru zabytków.
Architektura.
Budynek posiada cztery kondygnacje i cztery osie fasady. Na ścianie sieni, po prawej stronie od wejścia, widnieje owalny kartusz herbowy, z datą „1589”. Jest on ujęty w pięcioboczną ramę z monogramem „F.S.” i datą „1865” (przypuszczalnie jest to rok przebudowy domu). 

</doc>
<doc id="2854189" url="https://pl.wikipedia.org/wiki?curid=2854189" title="Święty Marek (przysiółek)">
Święty Marek (przysiółek)

Święty Marek – przysiółek wsi Wielowieś w Polsce, położony w województwie dolnośląskim, w powiecie oleśnickim, w gminie Syców. Dawne miejsce odpustowe i pielgrzymkowe, noszące miano sycowskiej Częstochowy.
W latach 1975–1998 przysiółek należał administracyjnie do województwa kaliskiego.
Zabytki.
Do wojewódzkiego rejestru zabytków wpisany jest drewniany kościółek pw. św. Marka z 1660 roku, kryty gontowym dachem łamanym z wieżyczką z XVIII w. Obok znajduje się cmentarz ewangelicki z drewnianymi nagrobkami z XVIII i XIX wieku, wśród nich nagrobek miejscowego kronikarza – Josepha Franzkowskiego.
W stronę Sycowa prowadzi droga krzyżowa autorstwa Bruno Tschötschela, ufundowana przez mieszkańców miasta w latach 1923-1924. Opiekę nad kościółkiem sprawuje od lat Towarzystwo Świętego Marka.

</doc>
<doc id="2854191" url="https://pl.wikipedia.org/wiki?curid=2854191" title="Willbeforce Shihepo">
Willbeforce Shihepo

Willbeforce Shihepo (ur. 9 stycznia 1983 roku w Onamahoka) – namibijski bokser wagi super średniej.
Kariera zawodowa.
Jako zawodowiec zadebiutował 6 grudnia 2003 roku, przegrywając z Sydwellem Mokhoro z Południowej Afryce.
23 grudnia 2006 roku zmierzył się z Ukraińcem Stanysławem Kasztanowem. Shihepo radził sobie nieźle, lecz został poddany w 4. rundzie na skutek rozcięć.
5 lipca 2007 roku niespodziewanie pokonał na punkty niepokonanego prospekta z Malawi Issaka Chilembę. Chilemba zrewanżował mu się w listopadzie tego samego roku, pokonując go na punkty również w 6 rundowym pojedynku.
W 2011 roku zdobył tytuł WBO Africa w wersji tymczasowej. Do 2012 roku, tymczasowy tytuł obronił dwukrotnie, przy czym został awansowany na pełnoprawnego posiadacza pasa.

</doc>
<doc id="2854192" url="https://pl.wikipedia.org/wiki?curid=2854192" title="Dąbrowa (Pawłowiczki)">
Dąbrowa (Pawłowiczki)

Dąbrowa – przysiółek wsi Pawłowiczki w Polsce, położony w województwie opolskim, w powiecie kędzierzyńsko-kozielskim, w gminie Pawłowiczki.
W latach 1975–1998 przysiółek administracyjnie należał do ówczesnego województwa opolskiego.

</doc>
<doc id="2854193" url="https://pl.wikipedia.org/wiki?curid=2854193" title="Huge-LQG">
Huge-LQG

Huge-LQG (LQG, "large quasar group", duża grupa kwazarów, także U1.27) – struktura lub pseudo-struktura złożona z 73 kwazarów, licząca około 4 miliardy lat świetlnych szerokości i znajdująca się około dziewięć miliardów lat świetlnych od Ziemi. W momencie jej odkrycia, Huge-LQG została określona jako największa rozmiarowo i najbardziej masywna struktura w widzialnym Wszechświecie.
Obecnie za największą znaną strukturę uważa się odkrytą w 2013 Wielką Ścianę w Herkulesie-Koronie Północnej, kwestionowane jest także samo istnienie struktury Huge-LQG – według niektórych badań kwazary, które rzekomo składają się na Huge-LQG wcale nie tworzą spójnej struktury.
Nazwa.
„LQG” to akronim z języka angielskiego "large quasar group" (duża grupa kwazarów), „Huge” to przymiotnik oznaczający „ogromny”, „potężny”. Druga używana nazwa, U1.27, odnosi się do odległości od Ziemi, w której znajduje się rzekoma struktura – jej średnie przesunięcie ku czerwieni wynosi z=1,27.
Odkrycie.
Huge-LQG zostało odkryte w 2012 przez Rogera G. Clowesa i jego współpracowników z Uniwersytetu Centralnego Lancashire; wyniki badań zostały ogłoszone w 2013. Odkrycia dokonano dzięki analizie katalogu DR7QSO powstałego w czasie przeglądu nieba Sloan Digital Sky Survey. Odkrycie zostało określone jako największa znana struktura we Wszechświecie (od tego czasu odkryto większą strukturę, znaną jako Wielka Ściana w Herkulesie-Koronie Północnej): według ogłoszonych wyników obserwacji rozmiar Huge-LQG miał sięgać około jednej dwudziestej średnicy widzialnego Wszechświata.
Charakterystyka.
Huge-LQG zostało ocenione jako liczące 73 kwazary i mierzące około 1240 Mpc (cztery miliardy lat świetlnych) długości i pomiędzy 640 a 370 Mpc szerokości. Masa Huge-LQG została szacunkowo określona na 6,1 × 1018 . Według jego odkrywców rozmiar Huge-LQG sięga około jednej dwudziestej średnicy widzialnego Wszechświata. Zgrupowanie to początkowo nazywano U1.27, gdyż jego średnie przesunięcie ku czerwieni wynosi z=1,27.
Odkrycie Huge-LQG zostało przez jego odkrywców zinterpretowane jako stojące w sprzeczności z przyjętą współcześnie zasadą kosmologiczną, która mówi, że Wszechświat dla dowolnie położonego obserwatora wygląda podobnie, a uśrednione parametry go charakteryzujące są wszędzie takie same.
Interpretacja Huge-LQG przez jego odkrywców jako jednolitej struktury jest kwestionowana przez innych badaczy. Według przeprowadzonych analiz statystycznych prawdopodobne jest, że wykryte położenie kwazarów w danym obszarze Wszechświata jest przypadkowe i nie są one ze sobą powiązane jako jednolita struktura.
Istnieją także badania, które przynajmniej częściowo potwierdzają hipotezę o jednolitej strukturze Huge-LQG. Według wyników badań ogłoszonych w 2014 istnieje bardzo silna korelacja w polaryzacji światła emitowanego przez kwazary grupy Huge-LQG, co silnie sugeruje ich wzajemne powiązanie.

</doc>
<doc id="2854194" url="https://pl.wikipedia.org/wiki?curid=2854194" title="Opatrzność (Pawłowiczki)">
Opatrzność (Pawłowiczki)

Opatrzność – przysiółek wsi Pawłowiczki w Polsce, położony w województwie opolskim, w powiecie kędzierzyńsko-kozielskim, w gminie Pawłowiczki.
W latach 1975–1998 przysiółek administracyjnie należał do ówczesnego województwa opolskiego.

</doc>
<doc id="2854195" url="https://pl.wikipedia.org/wiki?curid=2854195" title="Rzeczyce (Pawłowiczki)">
Rzeczyce (Pawłowiczki)

Rzeczyce (niem. "Rzetzitz ") – część wsi Pawłowiczki w Polsce, położona w województwie opolskim, w powiecie kędzierzyńsko-kozielskim, w gminie Pawłowiczki.
W latach 1975–1998 Rzeczyce administracyjnie należały do ówczesnego województwa opolskiego.

</doc>
<doc id="2854196" url="https://pl.wikipedia.org/wiki?curid=2854196" title="Warmuntowice">
Warmuntowice

Warmuntowice (niem. "Warmunthau ") – część wsi Pawłowiczki w Polsce, położona w województwie opolskim, w powiecie kędzierzyńsko-kozielskim, w gminie Pawłowiczki.
W latach 1975–1998 Warmuntowice administracyjnie należały do ówczesnego województwa opolskiego.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Warmuntow" oraz niemiecką – "Warmunthau".

</doc>
<doc id="2854197" url="https://pl.wikipedia.org/wiki?curid=2854197" title="Igrzyska Panamerykańskie 1983">
Igrzyska Panamerykańskie 1983

IX Igrzyska Panamerykańskie odbyły się w stolicy Wenezueli - Caracas w dniach 14 sierpnia - 29 sierpnia 1983 r. W zawodach udział wzięło 3426 sportowców z 36 państw. Sportowcy rywalizowali w 269 konkurencjach w 22 sportach. Najwięcej medali zdobyli reprezentanci USA - 285. 

</doc>
<doc id="2854198" url="https://pl.wikipedia.org/wiki?curid=2854198" title="Reformy Piotra Wielkiego">
Reformy Piotra Wielkiego

W czasie swojego panowania cesarz Piotr I Wielki wprowadził w Rosji szeroko zakrojony program reform, którego celem była modernizacja kraju i społeczeństwa w oparciu o wzorce zachodnioeuropejskie, adaptowane jednak do specyficznych warunków rosyjskich. Chociaż cesarz nie zdołał zrealizować wszystkich swoich planów, lub też musiał wycofać się z najbardziej radykalnych projektów, a jego działania nie zawsze były spójne i konsekwentne, przeprowadzona przez niego modernizacja nieodwracalnie zmieniła strukturę państwa rosyjskiego i wprowadziła daleko idące zmiany w społeczeństwie kraju.
Reformy w zakresie wojska.
Większość historyków zgodnie przypisuje Piotrowi I decydującą rolę w organizacji w Rosji nowoczesnej armii na wzór zachodni. Piotr I zaprowadził w Rosji pobór powszechny i bardziej zdecydowanie egzekwował istniejący już obowiązek służby wojskowej szlachty. Ponadto przedstawiciele szlachty mieli być dożywotnio przypisani do określonych pułków; zasada ta nie obowiązywała jedynie tych, którzy zostali włączeni do służby cywilnej oraz niezdolnych do służby wojskowej. Powszechny pobór nie objął duchowieństwa i członków kupieckich cechów. W odniesieniu do chłopów od 1715 obowiązywała zasada powoływania do wojska 1 poborowego z 75 gospodarstw. Rekruci, niezależnie od warstwy społecznej, z której się wywodzili, mieli pełnić służbę dożywotnio. Okres ten skrócono do 25 lat dopiero w ostatnim dziesięcioleciu XVIII w. Po zwiększeniu liczby rekrutów car utworzył nowe pułki, w tym elitarne regimenty gwardii, przyczynił się do upowszechniania broni skałkowej i artylerii (ciężkiej i lekkiej), jak również do używania bagnetów w ataku, a nie tylko, jak dotąd, w defensywie. Zachował odrębną organizację formacji kozackich. Car opracował także własny podręcznik zagadnień wojskowych. Piotr I utworzył również pierwszą rosyjską flotę wojenną złożoną z 48 okrętów i 787 mniejszych jednostek, na których służyło 28 tys. marynarzy. Z jego inicjatywy zaczął się rozwijać rosyjski przemysł okrętowy.
Reformy administracyjne.
Piotr I, chociaż szanował prawo, nie widział potrzeby sprawowania władzy przy pomocy tradycyjnych organów przedstawicielskich (np. soboru ziemskiego). W 1711 utworzył zamiast nich Senat Rządzący - instytucję, która miała za zadanie nadzorować wszelkie zagadnienia związane z administracją, sądownictwem i finansami pod nieobecność cara w stolicy, a następnie na stałe. W skład senatu powołano początkowo dziewięć, a następnie dziesięć osób. Między senatem a carem pośredniczył oberprokurator.
W 1699 car przystąpił do reformy organizacji miast, by zmaksymalizować dochody państwa z podatków, a zarazem ułatwić ich pobieranie. Nowym systemem podatkowym zawiadywali kupcy, co było wzorowane na instytucjach działających w dawnej Moskwie, nie zaś na instytucjach zachodnich.
W 1708 Piotr I rozpoczął szeroko zakrojoną reformę administracyjną, dzieląc kraj na osiem guberni; następnie liczba ta wzrosła do dziewięciu, potem zaś jedenastu. W 1719 pierwotny zamysł reformy został zasadniczo zmieniony - car podzielił kraj na 50 guberni, które z kolei dzieliły się na ujezdy (powiaty) kierowane przez komisarzy. Przy każdym z gubernatorów miała działać kilkuosobowa rada, której członków miała wybierać miejscowa szlachta. W jej gestii miał pozostawać także wybór komisarzy. Piotr I zamierzał także podzielić władzę lokalną na sądowniczą i administracyjną. Ten aspekt reformy nie został jednak nigdy zrealizowany.
Po 1717 Piotr I przystąpił do likwidacji systemu prikazów, zastępując je kolegiami (nie wszystkie prikazy jednak zostały równocześnie zamknięte i obydwie instytucje przez pewien czas funkcjonowały równolegle). W pierwszej kolejności powstały kolegia spraw zagranicznych, wojny, floty, wydatków państwowych, dochodów państwowych, sprawiedliwości, kontroli i nadzoru finansowego oraz handlu i wytwórczości. W drugiej kolejności utworzono także kolegia górnictwa, majątków ziemskich i organizacji miast. Do udziału w kolegiach car zapraszał początkowo ekspertów spoza Rosji, chociaż nie mogli oni obejmować funkcji przewodniczących kolegiów. Instytucja kolegiów była wzorowana na wzorcach szwedzkich.
Między rokiem 1720 a 1721 Piotr I powrócił do zagadnień związanych z samorządem lokalnym, jednak próba ożywienia działalności mieszczaństwa i lokalnych inicjatyw nie spotkała się z większym odzewem. W 1727 car ostatecznie wycofał się z forsowania reformy samorządu lokalnego, przekonawszy się także o braku odpowiednich kadr do jej wdrażania. Odrębne działania Piotr I prowadził w celu silniejszego związania z Rosją terytoriów pogranicznych, w tym Ukrainy i Donu. W edykcie z 1714 zalecał sprowadzanie urzędników rosyjskich na Ukrainę i zachęcanie rosyjskich osadników do osiedlania się w regionie, by stworzyć mieszankę ludności. Inspiracją dla Piotra I była w tym wypadku polityka angielska w Szkocji, Irlandii i Walii.
Reforma cerkiewna.
Odrębne działania Piotra I dotyczyły organizacji Rosyjskiego Kościoła Prawosławnego. Po śmierci patriarchy moskiewskiego i całej Rusi Adriana w 1700 car nie pozwolił na wybór jego następcy, a jedynie wyznaczył metropolitę riazańskiego Stefana na "locum tenens" Patriarchatu. W 1721 wydany został "Duchowy regulamin", którego głównym autorem był arcybiskup pskowski Teofan (Prokopowicz). W myśl postanowień tekstu najwyższym organem cerkiewnym stał się Świątobliwy Synod Rządzący, w skład którego wchodziło dwunastu duchownych; przewodniczył mu jednak świecki urzędnik - oberprokurator. Formalnie rozwiązanie takie nie dawało carowi żadnych szczególnych uprawnień przy kontrolowaniu Kościoła, "de facto" jednak, dzięki wprowadzeniu urzędu oberprokuratora, pozwalało państwu jeszcze ściślej nadzorować działalność Cerkwi. Odrębne działania cara ukierunkowane były na przejęcie przez państwo części dóbr cerkiewnych, w szczególności tych należących do monasterów; Piotr I miał bowiem niskie mniemanie o mnichach i ich aktywności.
Reformy podatkowe i gospodarcze.
Finanse Rosji miały zasadniczy wpływ na poczynania Piotra I. Brak funduszy sprawił, że car kilkakrotnie podnosił podatki, wprowadzając nowe opłaty i poszerzając monopol państwa na wytwarzanie określonych towarów (m.in. papieru tłoczonego czy trumien dębowych). W 1718 Piotr Wielki zastąpił podymne i poradlne podatkiem pogłównym. W porównaniu ze starszymi obciążeniami nowa forma opodatkowania okazała się znacznie poważniejsza dla uboższej ludności Rosji. Stawkę podatku ustalono na 70-80 kopiejek od chłopa pańszczyźnianego oraz 1 rubel 20 kopiejek od chłopa państwowego lub mieszczanina. W celu jednoznacznego opracowania rejestru osób objętych podatkiem w latach 1718-1722 w Rosji odbył się niepełny spis ludności.
Piotr Wielki dążył do rozwoju gospodarki rosyjskiej. Początkowo interesował się głównie tymi jej gałęziami, których sprawne funkcjonowanie miało bezpośredni wpływ na siłę militarną Rosji, z czasem jednak zainteresował się także rosyjskim eksportem i starał się ożywić przedsiębiorczość. Państwo także miało stymulować gospodarkę w myśl koncepcji merkantylizmu. W czasach panowania Piotra I znacznie rozwinęły się metalurgia i górnictwo Rosji, od podstaw stworzony został przemysł tekstylny. Powstały pierwsze fabryki porcelany i szkła. Różne relacje wskazują, iż do śmierci cara w Rosji powstało od 200 do 250 nowych zakładów.
Tabela rang.
Dążąc do wymuszenia na szlachcie stałej służby na rzecz państwa, Piotr I dbał, by młodzieńcy z tej warstwy społecznej (najpóźniej w wieku szesnastu lat) byli przydzielani, wedle zdolności, do służby wojskowej lub cywilnej i by pozostawali w tej służbie przez całe życie. W 1722 car wydał tabelę rang, która ustalała hierarchię urzędów wojskowych, cywilnych i dworskich. Czternaście rang otrzymało szumne, zapożyczone z języków obcych nazwy. System rang obowiązywał z niewielkimi modyfikacjami do upadku caratu w Rosji. Piotr I pragnął, by uzyskiwanie kolejnych rang wynikało wyłącznie z prawdziwych, oddanych państwu usług, a nie czynników pozamerytorycznych. Uzyskanie rangi ósmej cywilnej lub dwunastej wojskowej gwarantowało dziedziczne szlachectwo dla osób, które nie posiadały go wcześniej.
Z wprowadzeniem tabeli rang wiązała się reforma prawa spadkowego w 1714, na mocy której właściciel majątku mógł przekazać go w testamencie tylko jednej osobie, zaś w razie braku ostatniej woli całość dziedziczył najstarszy syn. Potomkowie, którzy nie otrzymali po rodzicach żadnych dóbr, mieli z konieczności wstępować do wojska lub służby cywilnej. Już jednak w 1731 caryca musiała anulować opisane regulacje, które okazały się niemożliwe do skutecznego egzekwowania.
Zamysł Piotra I, by promować w służbie państwowej najbardziej oddane i utalentowane jednostki, nie był realizowany przez kolejnych władców Rosji. Szlachta okazała się warstwą hermetyczną, ponadto już za bezpośrednich następców Piotra I jej przedstawiciele zaczęli uchylać się od nałożonych na nich zobowiązań.
Reformy w sferze kultury i oświaty.
Piotr Wielki wprowadził w kulturze rosyjskiej znaczące zmiany, czerpiące inspirację z kultury zachodniej. Upowszechniał w Rosji stroje zachodnie, mimo oporu społecznego propagował obyczaje i maniery europejskie. Zreformował alfabet, wprowadzając grażdankę w miejsce alfabetu cerkiewnosłowiańskiego, zmienił rachubę czasu (rok zaczynał się w styczniu, nie zaś razem z rokiem liturgicznym Cerkwi). Pragnąc zapewnić urzędnikom państwowym minimum wykształcenia, Piotr I opowiadał się za tworzeniem wyższych szkół kształcących ekspertów w różnych dyscyplinach wiedzy. Planował wprowadzenie obowiązku szkolnego, czego jednak nigdy nie osiągnął, jak również otwarcie Akademii Nauk, co nastąpiło dopiero po jego śmierci.

</doc>
<doc id="2854200" url="https://pl.wikipedia.org/wiki?curid=2854200" title="I Korpus Powstańczy">
I Korpus Powstańczy



</doc>
<doc id="2854201" url="https://pl.wikipedia.org/wiki?curid=2854201" title="II Korpus Powstańczy">
II Korpus Powstańczy



</doc>
<doc id="2854202" url="https://pl.wikipedia.org/wiki?curid=2854202" title="Uciecha">
Uciecha

Uciecha () – przysiółek wsi Przedborowice w Polsce, położony w województwie opolskim, w powiecie kędzierzyńsko-kozielskim, w gminie Pawłowiczki.
W latach 1975–1998 przysiółek administracyjnie należał do ówczesnego województwa opolskiego.

</doc>
<doc id="2854203" url="https://pl.wikipedia.org/wiki?curid=2854203" title="III Korpus Powstańczy">
III Korpus Powstańczy



</doc>
<doc id="2854204" url="https://pl.wikipedia.org/wiki?curid=2854204" title="IV Korpus Powstańczy">
IV Korpus Powstańczy



</doc>
<doc id="2854206" url="https://pl.wikipedia.org/wiki?curid=2854206" title="V Korpus Powstańczy">
V Korpus Powstańczy



</doc>
<doc id="2854210" url="https://pl.wikipedia.org/wiki?curid=2854210" title="Chudoba (Urbanowice)">
Chudoba (Urbanowice)

Chudoba – przysiółek wsi Urbanowice w Polsce, położony w województwie opolskim, w powiecie kędzierzyńsko-kozielskim, w gminie Pawłowiczki.
W latach 1975–1998 przysiółek administracyjnie należał do ówczesnego województwa opolskiego.

</doc>
<doc id="2854211" url="https://pl.wikipedia.org/wiki?curid=2854211" title="Krzysztof Benyskiewicz">
Krzysztof Benyskiewicz

Krzysztof Benyskiewicz (ur. 1959 r. w Zielonej Górze) – polski malarz, grafik, bibliotekarz, historyk, specjalizujący się w historii średniowiecznej; nauczyciel akademicki związany z Uniwersytetem Zielonogórskim.
Życiorys.
Urodził się w 1959 roku jako syn Joachima Benyskiewicza w Zielonej Górze, z którą związał całe swoje życie prywatne i zawodowe. Ukończył tu kolejno szkołę podstawową i liceum ogólnokształcące. W latach 1978-1982 studiował historię na zielonogórskiej Wyższej Szkole Pedagogicznej im. Tadeusza Kotarbińskiego, uzyskując tytuł zawodowy magistra.
Po ukończeniu studiów podjął pracę jako bibliotekarz w Bibliotece Głównej WSP w Zielonej Górze (od 2001 roku Biblioteka Uniwersytecka), gdzie obecnie pracuje do dnia dzisiejszego w Sekcji Starodruków i Zbiorów XIX-wiecznych, wchodzącej w skład Oddziału Zbiorów Specjalnych. W latach 90. XX wieku zatrudnił się na drugim etacie w macierzystym w Zakładzie Historii Średniowiecznej w Instytucie Historii jako asystent, jednocześnie podejmując studia doktoranckie. W 1999 roku uzyskał stopień naukowy doktora nauk humanistycznych w zakresie historii na podstawie pracy pt. "Ród Jeleni Niałków z Kłębowa i jego rola w procesie jednoczenia państwa polskiego na przełomie XIII i XIV wieku", której promotorem był prof. Wojciech Peltz. Wraz z nowym tytułem awansował na stanowisko adiunkta na zielonogórskiej uczelni - od 2001 roku Uniwersytetu Zielonogórskiego. W 2011 roku Rada Wydziału Humanistycznego Uniwersytetu Zielonogórskiego nadała mu stopień naukowy doktora habilitowanego nauk humanistycznych w zakresie historii o specjalności historia polski i powszechna średniowiecza na podstawie rozprawy "Książę polski Władysław I Herman 1079-1102". W tym samym roku otrzymał stanowisko profesora nadzwyczajnego.
Jest członkiem Polskiego Towarzystwa Historycznego. Oprócz działalności naukowo-dydaktycznej od wczesnych lat młodości zajmował się malarstwem olejnym, grafiką i rysunkiem. Jego pierwsza publiczna prezentacja malarstwa miała miejsce w 1985 roku w warszawskiej galerii na Ursynowie, a kilka lat później Muzeum Ziemi Lubuskiej pokazało jego obrazy w formie indywidualnej wystawy.
Dorobek naukowy.
Zainteresowania naukowe Krzysztofa Benyskiewicza koncentrują się wokół problematyki związanej z szeroką pojętą historią średniowiecza, ze szczególnym uwzględnieniem historii politycznej Polski, panowaniem Władysława Hermana, nauk pomocniczych historii, a przede wszystkim genealogią, heraldyką oraz sfragistyką i historią regionalną. Do jej najważniejszych prac należą:

</doc>
<doc id="2854215" url="https://pl.wikipedia.org/wiki?curid=2854215" title="Blekinge (kraina)">
Blekinge (kraina)

Blekinge – prowincja historyczna ("landskap") w Szwecji, położona w południowo-wschodniej części Götaland.
Pod względem powierzchni (2941 km²) drugi po Olandii najmniejszy "landskap" Szwecji, nazywany niekiedy ze względu na różnorodność roślinności jej ogrodem ("Sveriges trädgård"). Od zachodu graniczy ze Skanią, od północy ze Smalandią oraz od południa i wschodu z Morzem Bałtyckim. Wybrzeże morskie charakteryzuje się silnie urozmaiconą linią brzegową typu szkierowego. Liczne wyspy i wysepki tworzą archipelag ("Blekinge skärgård").
Obszar krainy pokrywa się z granicami regionu administracyjnego ("län") Blekinge.

</doc>
<doc id="2854217" url="https://pl.wikipedia.org/wiki?curid=2854217" title="Junior Fernandes">
Junior Fernandes

Antenor Junior Fernándes da Silva Vitoria (ur. 4 października 1988 w Tocopilli) – chilijski piłkarz pochodzenia brazylijskiego grający na pozycji napastnika. Obecnie jest zawodnikiem tureckiego klubu Alanyaspor.
6 lipca 2012 roku podpisał pięcioletni kontrakt z Bayerem 04 Leverkusen, który zapłacił za niego 7 milionów euro.

</doc>
<doc id="2854218" url="https://pl.wikipedia.org/wiki?curid=2854218" title="Eufroniusz z Autun">
Eufroniusz z Autun

Eufroniusz z Autun (zm. po 471) – biskup Autun, święty Kościoła katolickiego.
Był przyjacielem św. Lupusa z Troyes (zm. 479).
Dokładna data śmierci nie jest znana. Wiadomo, że brał jeszcze udział w synodzie w Arles, który rozpoczął się w 475 roku.
Jego wspomnienie liturgiczne obchodzone jest 3 sierpnia.
Francuska nazwa miejscowości Saint-Euphrône (departament Côte-d’Or) pochodzi od imienia świętego.

</doc>
<doc id="2854221" url="https://pl.wikipedia.org/wiki?curid=2854221" title="Tyrannasorus rex">
Tyrannasorus rex

Tyrannasorus rex – wymarły gatunek chrząszcza żyjący w miocenie. Skamieniały okaz został znaleziony w bursztynie powstałym z żywicy pochodzącej z "Hymenaea protera" w Republice Dominikany w 2000 roku.
Historia odkrycia.
W marcu 2000 roku Robert W. Woodruff z Emory University podczas przeprowadzanych w Republice Dominikany badań znalazł bursztyn z kropli żywicy "Hymenaea protera", wewnątrz którego widoczny był skamieniały chrząszcz. Znaleziony bursztyn zbadali Brett C. Ratcliffe i Federico Carlos Ocampo. Oszacowano, że kopalna żywica powstała w miocenie, natomiast tkwiący w bursztynie okaz chrząszcza miał budowę ciała różniącą się w stosunku do znanych naukowcom gatunków kopalnych chrząszczy. Nowy rodzaj "Tyrannasorus" został po raz pierwszy opisany w publikacji na łamach czasopisma „The Coleopterists Bulletin” w 2001 roku.
Etymologia.
Etymologicznie nazwa rodzajowa "Tyrannasorus" wiąże się z łacińskim słowem "tyrannus" oznaczającym mistrza lub despotę. Przyrostek "sorus" oznacza garb lub stos i jest równocześnie przyrostkiem użytym w nazwie rodziny Hybosoridae. Przyjęcie epitetu gatunkowego "rex" oznaczającego króla, pozwalało naukowcom na żartobliwą grę słów, dzięki której nazwa odkrytego gatunku chrząszcza brzmi bardzo podobnie do nazwy tyranozaura ("Tyrannosaurus rex").
Morfologia.
Odkryty okaz z rodzaju "Tyrannasorus" zachował znaczne podobieństwo do swoich krewnych z rodzajów "Coilodes" i "Apalonychus". Podobne było m.in. czerwono-brązowe ubarwienie i wypukła forma ciała. Jedną z charakterystycznych, odróżniających cech, dzięki którym odkryty okaz został uznany za należący do nowego rodzaju chrząszczy w obrębie rodziny Hybosoridae, była odmienna budowa jego czułków. Ciało holotypu miało 5,8 mm długości, a jego największa szerokość nie przekraczała 2,7 mm. Znaleziony okaz prawdopodobnie był samicą. Wskazywałoby na to ukształtowanie kończyn, podobne do ukształtowania odnóży samic należących do pokrewnego rodzaju "Apalonychus".

</doc>
<doc id="2854223" url="https://pl.wikipedia.org/wiki?curid=2854223" title="Bogumiła Zamora">
Bogumiła Zamora

Zofia Zamora, w zakonie siostra Bogumiła (ur. 7 sierpnia 1949 w Polanowicach, zm. 16 czerwca 2012 w Lublinie) – polska nazaretanka, stróż pamięci i dziedzictwa kardynała Stefana Wyszyńskiego.
Życiorys.
Zofia Zamora wstąpiła do Zgromadzenia Sióstr Najświętszej Rodziny z Nazaretu w Częstochowie 6 sierpnia 1968. Przyjęła imię zakonne Bogumiła. Pierwszą profesję, po odbyciu nowicjatu, złożyła w Częstochowie 29 sierpnia 1971, a śluby wieczyste 15 września 1976 w katedrze wawelskiej w Krakowie. Przyjęła wtedy tajemnicę: od Krzyża.
Pracowała w Krakowie i Częstochowie, gdzie w latach 1976–1977 pełniła posługę opiekunki postulatu, a także w Gdańsku Wrzeszczu, Wadowicach, Kijowie i Gniewaniu. Dwa razy w trakcie życia zakonnego wyjeżdżała do Włoch, gdzie w latach 1988–1992 była przełożoną domu w Borgonovo, a w latach 1997–2001 pracowała w Domu Generalnym nad pismami Matki Założycielki.
Po powrocie z Ukrainy, od 2004 posługiwała w Komańczy, oddając się całkowicie służbie propagowania myśli kardynała Stefana Wyszyńskiego.
Na początku 2012 ujawniła się jej zaawansowana choroba nowotworowa. Ostatnie tygodnie przeżyła w Centrum Onkologii Ziemi Lubelskiej im. św. Jana z Dukli w Lublinie.
O siostrze Bogumile Zamorze powstał w 2007 krótkometrażowy film dokumentalny "Dotrzeć do źródła ciszy" w reżyserii Alicji Wosik.

</doc>
<doc id="2854226" url="https://pl.wikipedia.org/wiki?curid=2854226" title="Moacir Silva">
Moacir Silva

Moacir Silva (ur. 16 lipca 1954 w São José dos Campos) – brazylijski duchowny katolicki, arcybiskup Ribeirão Preto od 2013.
Życiorys.
6 grudnia 1986 otrzymał święcenia kapłańskie i został inkardynowany do diecezji São José dos Campos. Pracował przede wszystkim jako duszpasterz parafialny, był także m.in. wikariuszem generalnym diecezji (1993-2003) i jej administratorem (2003-2004).
20 października 2004 papież Jan Paweł II mianował go biskupem diecezji São José dos Campos. Sakry biskupiej udzielił mu 11 grudnia 2004 biskup Santo André - José Nelson Westrupp.
24 kwietnia 2013 papież Franciszek mianował go arcybiskupem metropolitą Ribeirão Preto. Ingres odbył się 23 czerwca 2013.
Paliusz otrzymał z rąk papieża Franciszka w dniu 29 czerwca 2013.

</doc>
<doc id="2854227" url="https://pl.wikipedia.org/wiki?curid=2854227" title="Dalsland">
Dalsland

Dalsland – prowincja historyczna ("landskap") w Szwecji, położona w północno-zachodniej części Götalandu na zachód od jeziora Wener.

</doc>
<doc id="2854230" url="https://pl.wikipedia.org/wiki?curid=2854230" title="Pedro Brito Guimarães">
Pedro Brito Guimarães

Pedro Brito Guimarães (ur. 22 lutego 1954 w Buriti) – brazylijski duchowny katolicki, arcybiskup Palmas, od 2010.
Życiorys.
26 stycznia 1986 otrzymał święcenia kapłańskie. Doktoryzował się na Papieskim Uniwersytecie Gregoriańskim. Był m.in. wicerektorem i rektorem seminarium w Teresinie.
17 lipca 2002 został mianowany biskupem ordynariuszem diecezji São Raimundo Nonato. Sakry biskupiej udzielił mu 14 września 2002 biskup Augusto Alves da Rocha.
20 października 2010 papież Benedykt XVI mianował go arcybiskupem metropolitą Palmas.

</doc>
<doc id="2854231" url="https://pl.wikipedia.org/wiki?curid=2854231" title="João Santos Cardoso">
João Santos Cardoso

João Santos Cardoso (ur. 3 grudnia 1961 w Dário Meira) – brazylijski duchowny katolicki, biskup Bom Jesus da Lapa od 2015.
Życiorys.
27 grudnia 1986 otrzymał święcenia kapłańskie i został inkardynowany do diecezji (późniejszej archidiecezji) Vitória da Conquista. Pracował głównie jako duszpasterz parafialny oraz jako wykładowca uniwersytetu w Vitória da Conquista (w latach 2003-2009 był także kapelanem tejże uczelni). Pełnił także funkcje m.in. rektora części filozoficznej diecezjalnego seminarium (1992-1994), rektora instytutu filozoficznego (2002-2011) oraz regionalnego wikariusza biskupiego (2010-2011).
14 grudnia 2011 papież Benedykt XVI mianował go biskupem diecezji São Raimundo Nonato. Sakry biskupiej udzielił mu 12 lutego 2012 metropolita Vitória da Conquista - arcybiskup Luis Gonzaga Silva Pepeu.
24 czerwca 2015 papież Franciszek mianował go biskupem ordynariuszem Bom Jesus da Lapa.

</doc>
<doc id="2854232" url="https://pl.wikipedia.org/wiki?curid=2854232" title="Halland (kraina)">
Halland (kraina)

Halland – prowincja historyczna ("landskap") w Szwecji, położona w południowo-zachodniej części Götalandu na wybrzeżu Kattegatu. Do traktatu z Roskilde w 1658 należąca do Danii.
Powierzchnia Hallandu wynosi 4786 km2, liczba ludności zaś 327 093.

</doc>
<doc id="2854234" url="https://pl.wikipedia.org/wiki?curid=2854234" title="Östergötland (kraina)">
Östergötland (kraina)

Östergötland – prowincja historyczna ("landskap") w Szwecji, położona w północno-wschodniej części Götaland.

</doc>
<doc id="2854236" url="https://pl.wikipedia.org/wiki?curid=2854236" title="Zasadowy azotan bizmutawy">
Zasadowy azotan bizmutawy



</doc>
<doc id="2854238" url="https://pl.wikipedia.org/wiki?curid=2854238" title="Muzeum i Pracownia Józefa Ignacego Kraszewskiego w Poznaniu">
Muzeum i Pracownia Józefa Ignacego Kraszewskiego w Poznaniu



</doc>
<doc id="2854240" url="https://pl.wikipedia.org/wiki?curid=2854240" title="Zanoni Demettino Castro">
Zanoni Demettino Castro

Zanoni Demettino Castro (ur. 23 stycznia 1962 w Vitória da Conquista) – brazylijski duchowny katolicki, arcybiskup Feira de Santana od 2015.
Życiorys.
28 grudnia 1986 otrzymał święcenia kapłańskie i został inkardynowany do archidiecezji Vitória da Conquista. Pracował głównie jako duszpasterz parafialny, był także m.in. wykładowcą instytutu filozoficznego w rodzinnym mieście i instytutu teologicznego w Ilhéus oraz wikariuszem generalnym archidiecezji.
3 października 2007 papież Benedykt XVI mianował go biskupem diecezji São Mateus. Sakry biskupiej udzielił mu 24 listopada 2007 metropolita Mariany - arcybiskup Geraldo Lyrio Rocha.
3 grudnia 2014 papież Franciszek mianował go arcybiskupem koadiutorem archidiecezji Feira de Santana. Rządy w diecezji objął 18 listopada 2015, po przejściu na emeryturę poprzednika.

</doc>
<doc id="2854241" url="https://pl.wikipedia.org/wiki?curid=2854241" title="Tellurek bizmutu">
Tellurek bizmutu



</doc>
<doc id="2854245" url="https://pl.wikipedia.org/wiki?curid=2854245" title="Piorunian rtęci">
Piorunian rtęci



</doc>
<doc id="2854247" url="https://pl.wikipedia.org/wiki?curid=2854247" title="Amidochlorek rtęci">
Amidochlorek rtęci



</doc>
<doc id="2854249" url="https://pl.wikipedia.org/wiki?curid=2854249" title="Melaten">
Melaten

Melaten (niem. "Melaten-Friedhof") – centralny cmentarz w Kolonii w Niemczech. 
Położony jest na północnym krańcu dzielnicy Lindenthal. Pierwsza wzmianka o nim pojawiła się w roku 1243.

</doc>
<doc id="2854250" url="https://pl.wikipedia.org/wiki?curid=2854250" title="Abdala Bucaram">
Abdala Bucaram



</doc>
<doc id="2854252" url="https://pl.wikipedia.org/wiki?curid=2854252" title="Abdala Bucaram Ortiz">
Abdala Bucaram Ortiz



</doc>
<doc id="2854254" url="https://pl.wikipedia.org/wiki?curid=2854254" title="Dalarna (kraina)">
Dalarna (kraina)

Dalarna – prowincja historyczna ("landskap") w Szwecji, położona w północno-zachodniej części Svealand. Dalarna była ostatnim miejscem, gdzie używano run. Uczono ich tam w szkołach jeszcze na początku XX wieku 

</doc>
<doc id="2854259" url="https://pl.wikipedia.org/wiki?curid=2854259" title="Lajemmerais">
Lajemmerais



</doc>
<doc id="2854267" url="https://pl.wikipedia.org/wiki?curid=2854267" title="Lora">
Lora



</doc>
<doc id="2854268" url="https://pl.wikipedia.org/wiki?curid=2854268" title="Stela (ujednoznacznienie)">
Stela (ujednoznacznienie)



</doc>
<doc id="2854269" url="https://pl.wikipedia.org/wiki?curid=2854269" title="Nikołaj Talberg">
Nikołaj Talberg

Nikołaj Dmitrijewicz Talberg, ros. Николай Дмитриевич Тальберг (ur. 10 lipca 1886 r. w Korostyszewie koło Kijowa, zm. 11 czerwca 1967 r. w Jordanville) – rosyjski urzędnik i działacz państwowy, emigracyjny publicysta, pisarz i działacz polityczno-religijny
Życiorys.
W 1898 r. ukończył jekateryńską szkołę realną, zaś w 1907 r. imperatorską szkołę prawniczą w Kijowie. Znalazł pracę w jednym z departamentów ministerstwa spraw wewnętrznych. W 1908 r. skierowano go do Rygi w celu poprawienia pracy kancelarii pribałtyjskiego generał-gubernatora. Od jesieni 1909 r. był członkiem kurlandzkiego urzędu gubernialnego, zaś od 1910 r. kijowskiego urzędu gubernialnego. Pod koniec 1911 r. tymczasowo został pracownikiem zarządu przemysłowego. Jednocześnie wszedł w skład rady rosyjskiej. Na pocz. 1913 r. został członkiem czernichowskiej rady gubernialnej do spraw ziemskich i miejskich. Od maja 1914 r. był urzędnikiem do zadań specjalnych ministerstwa spraw wewnętrznych. Współprzygotowywał wybory do Dumy Państwowej i Rady Państwowej. Jednocześnie po wybuchu I wojny światowej objął funkcję sekretarza komitetu dobroczynności przy ministerstwie spraw wewnętrznych. Jesienią 1915 r. wszedł w skład rady stowarzyszenia pomocy uchodźcom rosyjskim. Po rewolucji lutowej 1917 r., którą krytykował, złożył dymisję, po czym wyjechał na Kaukaz. Związał się ze środowiskami monarchistycznymi. Podczas rewolucji bolszewickiej przebywał w Moskwie, skąd udał się do Piotrogrodu. Wstąpił tam do tajnej organizacji antybolszewickiej Wielka Jedna Rosja. Z jej ramienia pod koniec kwietnia 1918 r. przybył do Kijowa, gdzie został urzędnikiem ukraińskiego ministerstwa spraw wewnętrznych Hetmanatu. Uczestniczył w maju tego roku w tajnym zjeździe monarchistycznym w Kijowie. Po upadku rządów hetmana Pawło Skoropadskiego jesienią 1918 r., wyjechał do Besarabii, skąd po roku przyjechał do Odessy. Podczas ewakuacji wojsk Białych gen. Antona I. Denikina udał się na emigrację. Przebywał krótko w Bułgarii, Serbii, Austrii i Czechosłowacji, po czym na pocz. 1920 r. zamieszkał w Berlinie. Współorganizował zjazd monarchistyczny w Bad Reichenhall, który odbył się w dniach 29 maja – 4 czerwca 1921 r. Wybrano go na przewodniczącego Wyższej Rady Monarchistycznej. Brał udział w zagranicznym zjeździe monarchistycznym w Paryżu w 1926 r. Został wówczas członkiem Rady Stowarzyszenia Patriotycznego. Ponadto był członkiem Rady Komisji Państwowej w Belgradzie. Przez cały okres emigracji N. D. Talberg prowadził wykłady i odczyty na tematy historyczne, religijne i polityczne. Pisał liczne artykuły do takich pism, jak "Dwugławyj Orioł", "Czasowoj", "Otieczestwo". Współuczestniczył w wydawaniu książek autorów rosyjskich. W 1938 r. w Sremskich Karlovcach brał udział w II Wszechzagranicznym Soborze Cerkiewnym, na którym wybrano go zastępcą sekretarza komisji wydawniczej. Pełnił też funkcje kościelne, jak starosta cerkwi Opieki Matki Bożej w Belgradzie, czy cerkwi św. Michała Archanioła w Salzburgu. Po zajęciu Jugosławii przez wojska niemieckie w kwietniu 1941 r., został członkiem Przedstawicielstwa Rosyjskiego w okupowanym Belgradzie. W późniejszym okresie okupacji uczestniczył w ewakuacji Białych Rosjan z Jugosławii na Zachód. We wrześniu 1944 r. przybył do Wiednia, a następnie Salzburga, obejmując funkcję przewodniczącego rady szkoleniowej gimnazjum rosyjskiego w okolicznym obozie dla uchodźców. W 1950 r. wyemigrował do USA, gdzie zamieszkał w Monasterze Trójcy Świętej w Jordanville. Został wykładowcą przedmiotów historycznych. Odnowił ponadto seminarium istniejące przy monasterze. Był też autorem artykułów w rosyjskiej prasie emigracyjnej.

</doc>
<doc id="2854276" url="https://pl.wikipedia.org/wiki?curid=2854276" title="Palędzie (osada leśna)">
Palędzie (osada leśna)

Palędzie – osada leśna w Polsce położona w województwie wielkopolskim, w powiecie poznańskim, w gminie Dopiewo.
W latach 1975–1998 miejscowość administracyjnie należała do województwa poznańskiego.

</doc>
<doc id="2854277" url="https://pl.wikipedia.org/wiki?curid=2854277" title="Podgaj (powiat poznański)">
Podgaj (powiat poznański)

Podgaj – osada leśna w Polsce położona w województwie wielkopolskim, w powiecie poznańskim, w gminie Dopiewo.
W latach 1975–1998 miejscowość administracyjnie należała do województwa poznańskiego.

</doc>
<doc id="2854278" url="https://pl.wikipedia.org/wiki?curid=2854278" title="Więckowice (osada leśna w województwie wielkopolskim)">
Więckowice (osada leśna w województwie wielkopolskim)

Więckowice – osada leśna w Polsce położona w województwie wielkopolskim, w powiecie poznańskim, w gminie Dopiewo.
W latach 1975–1998 miejscowość administracyjnie należała do województwa poznańskiego.

</doc>
<doc id="2854279" url="https://pl.wikipedia.org/wiki?curid=2854279" title="Zborówko">
Zborówko

Zborówko – osada w Polsce położona w województwie wielkopolskim, w powiecie poznańskim, w gminie Dopiewo.
W latach 1975–1998 miejscowość administracyjnie należała do województwa poznańskiego.
Leon Plater w XIX-wiecznej książce pod tytułem "Opisanie historyczno-statystyczne Wielkiego Księztwa Poznańskiego" (wyd. 1846) zalicza Zborówko do wsi mniejszych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Zborówko należało do okręgu bukowskiego i było częścią majętności prywatnej, której właścicielem był Wilke (w skład majętności wchodziły ponadto Cieśle oraz folwark Zborowo). Według spisu urzędowego z 1837 roku wieś liczyła 49 mieszkańców i 8 dymów (domostw).

</doc>
<doc id="2854280" url="https://pl.wikipedia.org/wiki?curid=2854280" title="Iwan Bożenko">
Iwan Bożenko

Iwan Siemionowicz Bożenko, ros. Иван Семёнович Боженко (ur. w 1896 r., zm. po 1945 r. w ZSRR) – propagandysta Rosyjskiej Armii Wyzwoleńczej, a następnie szef wydziału propagandowego 1 Dywizji Piechoty Sił Zbrojnych Komitetu Wyzwolenia Narodów Rosji podczas II wojny światowej
W młodości działał w rewolucyjnym kręgu. Po rewolucji bolszewickiej 1917 r. wstąpił do nowo formowanych wojsk Białych. W okresie międzywojennym, ukrywając swoją przeszłość, mieszkał w różnych rejonach ZSRR. Zajmował się handlem. Po ataku wojsk niemieckich na Związek Radziecki 22 czerwca 1941 r., został zmobilizowany do Armii Czerwonej. Wkrótce dostał się do niewoli niemieckiej. Przebywał w różnych obozach jenieckich. W 1943 r. wstąpił do Rosyjskiej Armii Wyzwoleńczej (ROA). Otrzymał stopień kapitana. Stanął na czele Komitetu Rosyjskiego w okupowanym Pskowie. Pełnił funkcję wykładowcy na miejscowych kursach propagandowych ROA. Pod koniec marca 1945 r. w stopniu majora został szefem wydziału propagandy 1 Dywizji Piechoty Sił Zbrojnych Komitetu Wyzwolenia Narodów Rosji. Po zakończeniu wojny dostał się do niewoli sowieckiej. Po procesie skazano go na karę wieloletniego pobytu w łagrach, gdzie zmarł.

</doc>
<doc id="2854281" url="https://pl.wikipedia.org/wiki?curid=2854281" title="Catherine Saul">
Catherine Saul



</doc>
<doc id="2854282" url="https://pl.wikipedia.org/wiki?curid=2854282" title="Husynne (osada leśna w powiecie chełmskim)">
Husynne (osada leśna w powiecie chełmskim)

Husynne – osada leśna w Polsce położona w województwie lubelskim, w powiecie chełmskim, w gminie Dorohusk.
W latach 1975–1998 miejscowość administracyjnie należała do województwa chełmskiego.

</doc>
<doc id="2854284" url="https://pl.wikipedia.org/wiki?curid=2854284" title="Ostrów (osada leśna w gminie Dorohusk)">
Ostrów (osada leśna w gminie Dorohusk)

Ostrów – osada leśna w Polsce położona w województwie lubelskim, w powiecie chełmskim, w gminie Dorohusk.
W latach 1975–1998 miejscowość administracyjnie należała do województwa chełmskiego.

</doc>
<doc id="2854285" url="https://pl.wikipedia.org/wiki?curid=2854285" title="Wólka Okopska (osada leśna)">
Wólka Okopska (osada leśna)

Wólka Okopska – osada leśna w Polsce położona w województwie lubelskim, w powiecie chełmskim, w gminie Dorohusk.
W latach 1975–1998 miejscowość administracyjnie należała do województwa chełmskiego.

</doc>
<doc id="2854286" url="https://pl.wikipedia.org/wiki?curid=2854286" title="Suchomiła">
Suchomiła

Suchomiła – osada w Polsce położona w województwie lubelskim, w powiecie chełmskim, w gminie Dorohusk.
W latach 1975–1998 miejscowość administracyjnie należała do województwa chełmskiego.
Osada na lewym brzegu rzeki Udal, w pobliżu zalewu Husynne w lesistej okolicy.

</doc>
<doc id="2854287" url="https://pl.wikipedia.org/wiki?curid=2854287" title="Mariangela Melato">
Mariangela Melato

Mariangela Melato (ur. 19 września 1941 w Mediolanie, zm. 11 stycznia 2013 w Rzymie) − włoska aktorka filmowa i teatralna. Siostra Anny Melato.
Życiorys.
Mariangela Melato urodziła się w Mediolanie i studiowała w tamtejszej Akademii Teatralnej. Karierę sceniczną rozpoczęła w 1960. Wystąpiła w wielu spektaklach u takich włoskich reżyserów, jak m.in. Dario Fo, Luchino Visconti i Luca Ronconi.
Jej filmowy debiut to "Thomas e gli indemoniali" (1969). W 1971 wystąpiła w komedii "Za otrzymaną łaskę" ("Per grazia ricevuta"). Zasłynęła z ról w filmach Liny Wertmüller.
Pracowała również w telewizji. Zagrała m.in. księżniczkę Bithiah w miniserialu "Mojżesz Prawodawca".
Po osiągnięciu międzynarodowego sukcesu próbowała zrobić karierę w Stanach Zjednoczonych. Zagrała tam rolę drugoplanową w filmie "Flash Gordon" (1980).
Zasiadała w jury konkursu głównego na 36. MFF w Cannes (1983).
Zmarła na raka trzustki.

</doc>
<doc id="2854289" url="https://pl.wikipedia.org/wiki?curid=2854289" title="Damnik (Urbanowice)">
Damnik (Urbanowice)

Damnik – przysiółek wsi Urbanowice w Polsce, położony w województwie opolskim, w powiecie kędzierzyńsko-kozielskim, w gminie Pawłowiczki.
W latach 1975–1998 przysiółek administracyjnie należał do ówczesnego województwa opolskiego.

</doc>
<doc id="2854290" url="https://pl.wikipedia.org/wiki?curid=2854290" title="Anna Melato">
Anna Melato

Anna Melato (ur. 18 maja 1952 w Mediolanie) − włoska aktorka i piosenkarka
Życie osobiste.
Jej siostrą była aktorka Mariangela Melato.

</doc>
<doc id="2854291" url="https://pl.wikipedia.org/wiki?curid=2854291" title="HMS E29">
HMS E29

HMS E29 – brytyjski okręt podwodny typu E. Zbudowany w latach 1914–1915 w Armstrong Whitworth, Newcastle upon Tyne. Okręt został wodowany 1 czerwca 1915 roku i rozpoczął służbę w Royal Navy w październiku 1915 roku pod dowództwem Lt. Cdr. Herberta Shove’a. 
W 1916 roku należał do Dziewiątej Flotylli Okrętów Podwodnych ("9th Submarine Flotilla") stacjonującej w Harwich.
E29 został sprzedany 21 lutego 1922 roku i zezłomowany.

</doc>
<doc id="2854293" url="https://pl.wikipedia.org/wiki?curid=2854293" title="Anna Lizaran">
Anna Lizaran

Anna Lizaran (ur. 31 sierpnia 1944 w Esparreguera, zm. 12 stycznia 2013 w Barcelonie) − hiszpańska aktorka.
Życiorys.
Ojciec Anny był mechanikiem, a matka krawcową. Anna od młodych lat interesowała się teatrem. Występowała w Centre d'Estudis Experimentals w Barcelonie i była jednym z pierwszych członków Els Comediants. W 1974 roku przeniosła się do Paryża, aby studiować u słynnego mina Jacques Lecoq. Wróciła do Barcelony w 1976 roku i rozpoczęła pracę w teatrze Lliure. Wystąpiła również w kilku znanych filmach hiszpańskich. Zmarła 12 stycznia 2013 roku na raka.

</doc>
<doc id="2854294" url="https://pl.wikipedia.org/wiki?curid=2854294" title="HMS E30">
HMS E30

HMS E30 – brytyjski okręt podwodny typu E. Zbudowany w latach 1914–1915 w Armstrong Whitworth, Newcastle upon Tyne. Okręt został wodowany 29 czerwca 1915 roku i rozpoczął służbę w Royal Navy 1 listopada 1915 roku pod dowództwem Lt. Cdr. G. N. Biggsa. Okręt został przydzielony do Ósmej Flotylli Łodzi Podwodnych ("8th Submarine Flotilla") stacjonującej w Harwich. 
W 1916 roku należał do Dziewiątej Flotylli Okrętów Podwodnych ("9th Submarine Flotilla") stacjonującej w Harwich.
22 listopada 1916 roku w czasie patrolu na Morzu Północnym w okolicach Orford Ness u wybrzeży Suffolk, E30 wpłynął w pole minowe. Okręt zatonął, nikt z załogi nie ocalał.

</doc>
<doc id="2854295" url="https://pl.wikipedia.org/wiki?curid=2854295" title="Tokarzew">
Tokarzew

3 miejscowości w Polsce:

</doc>
<doc id="2854297" url="https://pl.wikipedia.org/wiki?curid=2854297" title="Tokarzew (osada leśna w województwie wielkopolskim)">
Tokarzew (osada leśna w województwie wielkopolskim)

Tokarzew – osada leśna w Polsce położona w województwie wielkopolskim, w powiecie ostrzeszowskim, w gminie Doruchów.
W latach 1975–1998 miejscowość administracyjnie należała do województwa kaliskiego.

</doc>
<doc id="2854298" url="https://pl.wikipedia.org/wiki?curid=2854298" title="Kalety (ujednoznacznienie)">
Kalety (ujednoznacznienie)



</doc>
<doc id="2854301" url="https://pl.wikipedia.org/wiki?curid=2854301" title="Jurij Szmidt">
Jurij Szmidt

Jurij Szmidt (ur. 10 maja 1937 w Leningradzie, zm. 12 stycznia 2013 w Petersburgu) − rosyjski adwokat.
Kariera.
Był obrońcą w wielu procesach. Bronił Michaiła Chodorkowskiego, Płatona Lebiediewa. W 1991 roku Jurij Szmidt założył Rosyjski Komitet Adwokatów w Obronie Praw Człowieka. W 1996 roku został uznany za prawnika roku w Rosji, a rok później został uhonorowany najwyższą nagrodą prawniczą Temidą. Zmarł 12 stycznia 2013 roku po ciężkiej chorobie.

</doc>
<doc id="2854302" url="https://pl.wikipedia.org/wiki?curid=2854302" title="Sinjo byrdo">
Sinjo byrdo

Sinjo byrdo (bułg. "Синьо бърдо") – wieś w północnej Bułgarii, w obwodzie Wraca, w gminie Roman. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 450 mieszkańców. Święty sobór we wsi odbywa się 26 listopada.

</doc>
<doc id="2854303" url="https://pl.wikipedia.org/wiki?curid=2854303" title="Igrzyska Panamerykańskie 1979">
Igrzyska Panamerykańskie 1979

VIII Igrzyska Panamerykańskie odbyły się w stolicy Portoryko - San Juan w dniach 1 lipca - 15 lipca 1979 r. W zawodach udział wzięło 3700 sportowców z 34 państw. Sportowcy rywalizowali w 250 konkurencjach w 24 sportach. Najwięcej medali zdobyli reprezentanci USA – 266. 

</doc>
<doc id="2854304" url="https://pl.wikipedia.org/wiki?curid=2854304" title="Kalety (województwo łódzkie)">
Kalety (województwo łódzkie)

Kalety – wieś w Polsce położona w województwie łódzkim, w powiecie wieruszowskim, w gminie Galewice.
W latach 1975–1998 miejscowość należała administracyjnie do województwa kaliskiego.

</doc>
<doc id="2854305" url="https://pl.wikipedia.org/wiki?curid=2854305" title="Osiek (osada leśna w powiecie wieruszowskim)">
Osiek (osada leśna w powiecie wieruszowskim)

Osiek – osada leśna w Polsce położona w województwie łódzkim, w powiecie wieruszowskim, w gminie Galewice.
W latach 1975–1998 miejscowość należała administracyjnie do województwa kaliskiego.

</doc>
<doc id="2854306" url="https://pl.wikipedia.org/wiki?curid=2854306" title="Hala Krawcula">
Hala Krawcula

Hala Krawcula – polana pod szczytem Krawcowego Wierchu (1075 m) w Beskidzie Żywieckim. Położona jest na południowych, podszczytowych, rozległych i niemal płaskich stokach Krawcowego Wierchu, na wysokości około 1040-1060 m.
Przyroda.
W przeszłości była intensywnie użytkowana pastersko, stąd tradycyjna nazwa "hala", odnosząca się do funkcjonującego tu przez dziesięciolecia gospodarstwa pasterskiego. Z powodów nieopłacalności ekonomicznej w 2. połowie XX w. wypas na wysoko położonych polanach w polskich Karpatach załamał się. Aktualnie jednak (2019 r.) w ramach czynnej ochrony zbiorowisk łąkowych na hali znów prowadzony jest kulturowy wypas owiec, a część łąk jest regularnie koszona. Występuje tu kilka typów zbiorowisk łąkowych, m.in. łąka mieczykowo-mietlicowa ("Gladiolo-Agrostietum") oraz młaka z kozłkiem całolistnym i turzycą żółtą ("Valeriano-Caricetum flave"). Na Hali Krawcula rośnie też m.in. rzadki w Polsce i chroniony prawnie dzwonek piłkowany.
Turystyka.
Od grudnia 1976 r. na hali funkcjonuje schronisko turystyczne bacówka PTTK na Krawcowym Wierchu. Znajduje się tu również skrzyżowanie znakowanych szlaków turystycznych, wiata i stoły dla turystów oraz miejsce do palenia ogniska. Z hali rozciąga się rozległa panorama, zwłaszcza w kierunku południowym, gdzie widoki sięgają aż po słowacką Małą Fatrę.

</doc>
<doc id="2854307" url="https://pl.wikipedia.org/wiki?curid=2854307" title="Plęsy (osada leśna w województwie łódzkim)">
Plęsy (osada leśna w województwie łódzkim)

Plęsy – osada leśna w Polsce położona w województwie łódzkim, w powiecie wieruszowskim, w gminie Galewice.
W latach 1975–1998 miejscowość należała administracyjnie do województwa kaliskiego.

</doc>
<doc id="2854309" url="https://pl.wikipedia.org/wiki?curid=2854309" title="Tokarzew (województwo łódzkie)">
Tokarzew (województwo łódzkie)

Tokarzew – osada w Polsce położona w województwie łódzkim, w powiecie wieruszowskim, w gminie Galewice.
W latach 1975–1998 miejscowość należała administracyjnie do województwa kaliskiego.

</doc>
<doc id="2854311" url="https://pl.wikipedia.org/wiki?curid=2854311" title="Zataje">
Zataje

Zataje – wieś w Polsce położona w województwie łódzkim, w powiecie wieruszowskim, w gminie Galewice.
W latach 1975–1998 miejscowość należała administracyjnie do województwa kaliskiego.

</doc>
<doc id="2854312" url="https://pl.wikipedia.org/wiki?curid=2854312" title="Żydowiec">
Żydowiec

Żydowiec – osada w Polsce położona w województwie łódzkim, w powiecie wieruszowskim, w gminie Galewice.
W latach 1975–1998 miejscowość należała administracyjnie do województwa kaliskiego.

</doc>
<doc id="2854313" url="https://pl.wikipedia.org/wiki?curid=2854313" title="Hurban">
Hurban



</doc>
<doc id="2854314" url="https://pl.wikipedia.org/wiki?curid=2854314" title="Igrzyska Panamerykańskie 1975">
Igrzyska Panamerykańskie 1975

VII Igrzyska Panamerykańskie odbyły się w stolicy Meksyku - Ciudad de México w dniach 12 października - 26 października 1975 r. W zawodach udział wzięło 3146 sportowców z 33 państw. Sportowcy rywalizowali w 190 konkurencjach w 21 sportach. Najwięcej medali zdobyli reprezentanci USA - 247.
Najważniejszym sportowym osiągnięciem podczas zawodów był rekord świata w trósjoku, który ustanowił 15 października Brazylijczyk Joao Carlos de Oliveira, skacząc 17,89 m, czyli aż o 45 cm dalej od poprzedniego rekordu. Wynik ten został poprawiony dopiero 10 lat później.

</doc>
<doc id="2854317" url="https://pl.wikipedia.org/wiki?curid=2854317" title="Kubieszówka">
Kubieszówka

Kubieszówka (868 m) – wzniesienie w Grupie Pilska w Beskidzie Żywieckim, znajdujące się w zachodnim, długim grzbiecie Krawcowego Wierchu (na mapie Compass oznaczone z błędem literowym jako Kubiesówka). Grzbiet ten poprzez Glinkę, Kubieszówkę i Kotelnicę opada do wideł Bystrej i potoku Glinka w Ujsołach. 
Północne stoki Kubieszówki opadają do doliny potoku Głębokiego, południowe do doliny potoku Glinka. Są w większości bezleśne, zajęte przez pola i zabudowania osiedla Kubieszówka należącego do miejscowości Glinka. Na szczycie Kubieszówki stoi przekaźnik telekomunikacyjny, a tuż pod szczytem prowadzi znakowany szlak turystyczny na halę Krawcula.
Dzięki rozległym przestrzeniom pół uprawnych z Kubieszówki w południowym i wschodnim kierunku rozciąga się szeroka panorama widokowa na szczyty Beskidu Żywieckiego. Obecnie coraz mniejszą rolę odgrywa uprawa roli, większe znaczenie przywiązuje się do rozwoju turystyki. Przy szlaku turystycznym działa tutaj prywatne schronisko turystyczne "Kubiesówka" i gospodarstwo agroturystyczne "Krokus", zimą na stoku czynny jest wyciąg narciarski.

</doc>
<doc id="2854318" url="https://pl.wikipedia.org/wiki?curid=2854318" title="Blondynka">
Blondynka



</doc>
<doc id="2854320" url="https://pl.wikipedia.org/wiki?curid=2854320" title="Bojanowo (województwo kujawsko-pomorskie)">
Bojanowo (województwo kujawsko-pomorskie)

Bojanowo – osada leśna w Polsce położona w województwie kujawsko-pomorskim, w powiecie świeckim, w gminie Dragacz.
W latach 1975–1998 miejscowość administracyjnie należała do województwa bydgoskiego.

</doc>
<doc id="2854322" url="https://pl.wikipedia.org/wiki?curid=2854322" title="Mniszek (osada leśna w województwie kujawsko-pomorskim)">
Mniszek (osada leśna w województwie kujawsko-pomorskim)

Mniszek – osada leśna w Polsce położona w województwie kujawsko-pomorskim, w powiecie świeckim, w gminie Dragacz.
W latach 1975–1998 miejscowość administracyjnie należała do województwa bydgoskiego.
Zobacz też: Mniszek

</doc>
<doc id="2854327" url="https://pl.wikipedia.org/wiki?curid=2854327" title="Polskie Stwolno">
Polskie Stwolno

Polskie Stwolno – wieś w Polsce położona w województwie kujawsko-pomorskim, w powiecie świeckim, w gminie Dragacz.
W latach 1975–1998 miejscowość administracyjnie należała do województwa bydgoskiego.

</doc>
<doc id="2854328" url="https://pl.wikipedia.org/wiki?curid=2854328" title="Wiąskie Piaski">
Wiąskie Piaski

Wiąskie Piaski – wieś w Polsce położona w województwie kujawsko-pomorskim, w powiecie świeckim, w gminie Dragacz.
W latach 1975–1998 miejscowość administracyjnie należała do województwa bydgoskiego.

</doc>
<doc id="2854331" url="https://pl.wikipedia.org/wiki?curid=2854331" title="Rzepisko (województwo zachodniopomorskie)">
Rzepisko (województwo zachodniopomorskie)

Rzepisko – kolonia w Polsce położona w województwie zachodniopomorskim, w powiecie choszczeńskim, w gminie Drawno.
W latach 1975–1998 miejscowość administracyjnie należała do województwa gorzowskiego.

</doc>
<doc id="2854332" url="https://pl.wikipedia.org/wiki?curid=2854332" title="Willa „Perełka” w Milanówku">
Willa „Perełka” w Milanówku

Willa „Perełka” w Milanówku – zabytkowa willa w Milanówku przy ul. Grudowskiej 12, wybudowana w 1911 roku. 
W czasie kampanii wrześniowej służyła jako punkt sanitarny dla rannych z polskich oddziałów, które przechodziły przez Milanówek w dniach 8-9 oraz 11 września 1939 roku. Obiekt wrócił do roli medycznej podczas powstania warszawskiego, kiedy to znalazł się tam szpital dla rannych z Warszawy oraz obozu przejściowego w Pruszkowie. Szpital liczył ok. 60 osób personelu, mógł przyjąć ok. 100 chorych i działał do lutego 1945 roku. W szpitalu tym przez pewien czas przebywał ranny w powstaniu pisarz Karol Irzykowski. Szefową placówki była Zofia Kiełbasińska.
W 1988 willa znalazła się wśród ok. 400 budynków w Milanówku uznanych za część zespołu urbanistyczno-krajobrazowego miasta i wspólnie wpisanych do rejestru zabytków pod numerem 1319-A. Obecnie budynek pozostaje prywatnym domem mieszkalnym.

</doc>
<doc id="2854336" url="https://pl.wikipedia.org/wiki?curid=2854336" title="Suk al-Abjad">
Suk al-Abjad

Suk al-Abjad (pol. "Biały Suk (Targ)") – suk (targowisko) zlokalizowany na Starym Mieście Akki, na północy Izraela.
Historia.
Najsłynniejszym sukiem w Akce jest znajdujący się na Starym Mieście Suk al-Abjad. Został on wybudowany w połowie XVIII wieku i przez ponad 150 lat był najważniejszym targowiskiem miejskim. Oryginalna budowla mieściła 110 sklepów, ale zniszczenia kolejnych wojen spowodowały, że obecnie mieści 64 sklepy. W 1817 roku wybuch beczki z prochem spowodował zniszczenie targowiska, oraz śmierć i zranienie dziesięciu osób. Dochodzenie wykazało, że przyczyną wybuchu było lekkomyślne obchodzenie się z prochem przez pracowników jednego ze sklepów. Sulejman Pasza nakazał wówczas rozbiórkę zniszczonych sklepów, a następnie budowę zupełnie od nowa targowiska. W latach 1831-1832 targowisko było wielokrotnie ostrzelane podczas oblężenia miasta przez wojska Ibrahima Paszy.
Architektura.
"Biały Targ" zawdzięcza swoją nazwę białym tynkom pokrywającym ściany targowiska. Ich biel jest spotęgowana przez ostre światło słoneczne. Targowisko to w rzeczywistości zadaszona ulica targowa, przebiegająca na długości około 100 metrów z zachodu na wschód. Po obu jej stronach znajdują się dwukondygnacyjne sklepy. Na parterze najczęściej są ulokowane kawiarnie lub sklepiki z pamiątkami turystycznymi. Sklepienie kolebkowe z otwartymi łukami, które umożliwiają bezpośredni dostęp dużej ilości światła i powietrza. Ulica jest otwarta po obu stronach.

</doc>
<doc id="2854341" url="https://pl.wikipedia.org/wiki?curid=2854341" title="Okopy (powiat bialski)">
Okopy (powiat bialski)

Okopy – osada leśna w Polsce położona w województwie lubelskim, w powiecie bialskim, w gminie Drelów.
W latach 1975–1998 miejscowość należała administracyjnie do województwa bialskopodlaskiego.

</doc>
<doc id="2854342" url="https://pl.wikipedia.org/wiki?curid=2854342" title="Esterhazy (powstaniec styczniowy)">
Esterhazy (powstaniec styczniowy)

Esterhazy, pseud. "Otto" (ur. ok. 1828, zm. 30 września 1863 w czasie bitwy pod Mełchowem) – węgierski powstaniec, rotmistrz kawalerii, dowódca oddziału wojsk polskich w czasie powstania styczniowego.
Pochodził z węgierskiej rodziny magnackiej Esterházych. Jako rotmistrz kawalerii walczył w powstaniu węgierskim w 1849 roku. Dowodząc oddziałem walczył w szeregach Garibaldiego w czasie kampanii włoskiej. Osiedlił się we Włoszech, później przeniósł się do Londynu. W 1863 roku przyjechał do Krakowa.
W czasie powstania został mianowany pomocnikiem organizatora powiatu olkuskiego. Tamże utworzył oddział składający się z 3 kompanii piechoty i kilkudziesięciu jeźdźców, który walczył w szeregach Zygmunta Chmieleńskiego i był jednym z większych oddziałów w guberni krakowskiej
Zginął od strzału w skroń (lub pierś) w czasie bitwy pod Mełchowem, broniąc lewego skrzydła polskiej strony. Został pochowany w pobliskim Lelowie.

</doc>
<doc id="2854343" url="https://pl.wikipedia.org/wiki?curid=2854343" title="Dydycz">
Dydycz



</doc>
<doc id="2854346" url="https://pl.wikipedia.org/wiki?curid=2854346" title="Immanuel Naidjala">
Immanuel Naidjala

Immanuel Naidjala (ur. 9 listopada 1984 roku w Namibii) – namibijski bokser wagi koguciej.
Waga kogucia.
Jako zawodowiec zadebiutował 31 października 2009 roku. Znokautował wtedy w 3 rundzie rodaka Daniela Ausiku. W swojej 11 walce znokautował Emmanuela Simbeye, zdobywając tymczasowy pas WBO Africa.
W następnej walce, która odbyła się 3 grudnia 2012 roku, pokonał przez TKO w 4 rundzie Nkqubela Gwazela. Co ciekawe ten bokser w 2004 roku znokautował Moruti Mthalane. W 2012 roku zdobyty wcześniej tytuł obronił trzykrotnie.

</doc>
<doc id="2854347" url="https://pl.wikipedia.org/wiki?curid=2854347" title="Kościół Najświętszego Serca Pana Jezusa w Chojnie">
Kościół Najświętszego Serca Pana Jezusa w Chojnie

Kościół Najświętszego Serca Pana Jezusa w Chojnie - rzymskokatolicki kościół parafialny w mieście Chojna, w powiecie gryfińskim, w województwie zachodniopomorskim. Należy do dekanatu Chojna. Mieści się przy ulicy Roosevelta.
Został wybudowany w 1913 w stylu neogotyckim jako pierwsza świątynia katolicka w mieście po reformacji. Jego fundatorami byli Polacy pracujący w majątkach niemieckich. Budowla o jednej nawie z dwoma kruchtami przy fasadzie frontowej. Nad wejściem głównym, od strony zachodniej, znajduje się rozeta oraz wieża o zakończeniu ostrosłupowym. Prezbiterium mieści się od strony wschodniej. Przy nim znajdują się dwie zakrystie.

</doc>
<doc id="2854349" url="https://pl.wikipedia.org/wiki?curid=2854349" title="Tarpon indyjski">
Tarpon indyjski

Tarpon indyjski ("Megalops cyprinoides") – gatunek amfidromicznej, drapieżnej ryby elopsokształtnej z rodziny tarponowatych (Megalopidae). Gatunek typowy rodzaju "Megalops" (jako "Megalops filamentosus"). Jest hodowany w stawach i poławiany przez wędkarzy.
Występowanie.
Jest szeroko rozprzestrzeniony w wodach południowo-wschodniego Oceanu Atlantyckiego, Oceanu Indyjskiego i Spokojnego, od Morza Czerwonego i Afryki Południowej, poprzez archipelagi, po Japonię i Australię, na głębokościach do 50 m. W niektórych regionach występuje licznie.
Cechy morfologiczne.
Budowa ciała typowa dla tarponowatych. Płetwa grzbietowa opiera się na 16–21, a odbytowa na 23–31 miękkich promieniach. Ostatni promień płetwy grzbietowej jest długi i nitkowaty. Żuchwa wysunięta do przodu. Ubarwienie grzbietu niebiesko-zielone, boki ciała srebrzyste.
Najczęściej spotykane są osobniki o długości 30–45 cm (maksymalnie 50 cm długości całkowitej). Doniesienia o maksymalnej długości 150 cm wymagają potwierdzenia. Maksymalna notowana masa ciała wynosi 18 kg. 
Biologia i ekologia.
"Megalops cyprinoides" bytuje w morskich wodach przybrzeżnych, w lagunach, lasach mangrowych i estuariach. Młode osobniki często wstępują do wód słodkich – rzek, lagun, jezior, kanałów i bagnistych rozlewisk. Tarpon indyjski preferuje spokojne wody. Podobnie jak tarpon atlantycki, w słabo natlenionych wodach oddycha powietrzem atmosferycznym za pomocą pęcherza pławnego. W tym celu regularnie podpływa do powierzchni wody.
Tarpon indyjski jest gatunkiem drapieżnym, żywiącym się głównie rybami, ale uzupełniającym dietę owadami, skorupiakami, a nawet pokarmem roślinnym. Najbardziej aktywny jest we wczesnych godzinach nocnych. Jest to ryba długo żyjąca – maksymalny odnotowany wiek osobników tego gatunku wynosi 44 lata.
Biologia rozrodu tarpona indyjskiego nie została dobrze poznana. Prawdopodobnie tarło odbywa w wodach morskich, z dala od brzegu. Larwa przechodzi stadium leptocefala. Metamorfoza następuje po około 10 dniach. Dojrzałość płciową uzyskuje prawdopodobnie w 2. roku życia, przy długości 30–40 cm.
Znaczenie gospodarcze.
Złowiony u wybrzeży narybek tarpona indyjskiego jest przenoszony do stawów i tam hodowany.
Dorosłe osobniki są cenione w wędkarstwie. Mięso tego gatunku jest jadalne, ale chude i ościste, niskiej wartości. W rybołówstwie ma niewielkie znaczenie.

</doc>
<doc id="2854350" url="https://pl.wikipedia.org/wiki?curid=2854350" title="Megalops cyprinoides">
Megalops cyprinoides



</doc>
<doc id="2854352" url="https://pl.wikipedia.org/wiki?curid=2854352" title="Tiberiu Bălan">
Tiberiu Bălan

Tiberiu Bălan (ur. 17 lutego 1981 w Ocna Mureș) – rumuński piłkarz występujący na pozycji pomocnika. W reprezentacji Rumunii zadebiutował w 2005 roku. W latach 2005–2011 rozegrał w niej siedem meczów.

</doc>
<doc id="2854353" url="https://pl.wikipedia.org/wiki?curid=2854353" title="Ramenta">
Ramenta

Ramenty (łac "rāmentum" – strzępek) – łuski epidermalne występujące u wielu paproci na łodygach i osadkach liści. Wyrostki te gromadzą flobafeny o strukturze chemicznej przypominającej bakelit. Mają zwykle brunatny lub czarny kolor.

</doc>
<doc id="2854354" url="https://pl.wikipedia.org/wiki?curid=2854354" title="Vicente Tosta">
Vicente Tosta

Vicente Tosta Carrasco (ur. 27 października 1886, zm. 7 sierpnia 1930) – generał armii Hondurasu i polityk.
W 1919 uczestniczył w obalaniu prezydenta Francisco Bertranda, który to przewrót wojskowy wyniósł do władzy Rafaela Lópeza Gutiérreza. W 1924 zorganizował obalenie Tiburcio Caríasa Andino i objął po nim urząd prezydenta: sprawował go tymczasowo od 30 kwietnia 1924 do 1 lutego 1925 z ramienia Partii Liberalnej. W 1928 założył Partię Niezależną.

</doc>
<doc id="2854356" url="https://pl.wikipedia.org/wiki?curid=2854356" title="Aa (mięczaki)">
Aa (mięczaki)

Aa – podrodzaj lądowych ślimaków stożeczkowatych (Euconulidae), obejmujący 5 gatunków.
Systematyka.
Rodzaj obejmuje pięć gatunków:

</doc>
<doc id="2854357" url="https://pl.wikipedia.org/wiki?curid=2854357" title="Francisco Bertrand">
Francisco Bertrand

Francisco Bertrand Barahona (ur. w 1866, zm. w 1926) – dwukrotnie sprawował urząd prezydenta Hondurasu: tymczasowo w 1911-1912 (jednocześnie obejmował urząd wiceprezydenta), a następnie po wygranej w wyborach prezydenckich: od 1913 do 1919. W 1919 został obalony przez przewrót wojskowy. Członek Narodowej Partii Hondurasu (PNH).

</doc>
<doc id="2854359" url="https://pl.wikipedia.org/wiki?curid=2854359" title="Modraszek dorylas">
Modraszek dorylas

Modraszek dorylas ("Polyommatus dorylas") – motyl dzienny z rodziny modraszkowatych.
Wygląd.
Rozpiętość skrzydeł od 34 do 36 mm, dymorfizm płciowy wyraźny: wierzchnia strona skrzydeł samców błękitna, a u samic - brunatna.
Siedlisko.
Murawy kserotermiczne na wzgórzach, żwirownie, kamieniołomy, suche wąwozy.
Biologia i rozwój.
W Polsce wykształca najprawdopodobniej tylko jedno pokolenie w roku (koniec czerwca-połowa sierpnia). Roślina żywicielska: przelot pospolity. Jaja barwy białej składane są pojedynczo na kwiatach i spodzie liści roślin żywicielskich. Larwy wylęgają się po 1-1,5 tygodnia. żerują na kwiatach i liściach. Myrmekofilia fakultatywna - mrówki towarzyszące to hurtnica podobna, wścieklica uszatka i pierwomrówka żwirowa. Zimują młode larwy. Stadium poczwarki trwa 2-4 tygodnie. 
Rozmieszczenie geograficzne.
Gatunek europejski, w Polsce występuje lokalnie w południowej części kraju, w Tatrach do wysokości 1400 m n.p.m. Dawniej występował również na północy kraju, lecz wymarł prawdopodobnie wskutek zarastania starych żwirowni. Gatunek zanika w środkowej i północnej Europie.

</doc>
<doc id="2854360" url="https://pl.wikipedia.org/wiki?curid=2854360" title="Jorge Mas Canosa">
Jorge Mas Canosa

Jorge Mas Canosa (ur. 21 września 1939, zm. 23 listopada 1997, 24 listopada 1997) – były przywódca kubańskiej emigracji antykomunistycznej.
W 1959 roku, po objęciu władzy przez Fidela Castro, wyemigrował z Kuby i został przedsiębiorcą w Miami. Od 1981 r. do śmierci przewodził Narodowej Fundacji Kubańsko-Amerykańskiej.

</doc>
<doc id="2854361" url="https://pl.wikipedia.org/wiki?curid=2854361" title="Prasa tajna 1861–1864">
Prasa tajna 1861–1864

Prasa tajna 1861–1864 – polskie czasopisma, ulotki, odezwy, broszury, biuletyny i inne druki, wydawane w okresie przygotowań do powstania styczniowego oraz w czasie powstania (1863–1864), niejawnie, często nieregularnie i w małych nakładach. Stosowano różne techniki powielania materiałów, od ręcznego przepisywania, poprzez litografowanie rękopisów, do druku metodami zecerskimi.
Zakres działalności wydawniczej.
Po upadku powstania listopadowego w Królestwie Polskim Komitet Cenzur rygorystycznie ograniczał obieg informacji (w Galicji rygory były mniej dotkliwe). Cennym ich źródłem były czasopisma emigracyjne oraz inne dokumenty, nielegalnie przywożone przez kurierów (zwykle z dużym opóźnieniem). Tajne koła patriotyczne stworzyły konspiracyjne systemy wzajemnego porozumiewania się i popularyzacji idei wyzwolenia narodu. Ręcznie pisane listy zastąpiły dokumenty powielane z użyciem różnych technik drukarskich, m.in. ogłoszenia i ulotki, ułatwiające organizację patriotycznych manifestacji. Czasopisma ukazywały się zwykle nieregularnie, często miały zmienny format ze względu na zmiany miejsca druku i stosowanych czcionek, zgodnie z zasadami konspiracji. 
W czasie powstania ukazało się łącznie ponad 300 numerów prasy tajnej (w Królestwie Polskim 212, w Galicji – 42, na ziemiach litewskich – 23, na ziemiach ruskich – 16, poza Rzeczpospolitą ponad 11). Wiosną i w lecie 1863 roku, ukazywało się 19–28 numerów czasopism miesięcznie. 
Stanowisko dyrektora drukarń narodowych pełnił Józef Bogdan Wagner, który zajmował się organizacją drukarni (wyszukiwanie bezpiecznych lokali, maszyn, materiałów, zaufanych ludzi – drukarzy, zecerów, preserów, gońców, kurierów). Drukarnie narodowe Wydziału Prasy RN były ubezpieczane przez patrole Straży Narodowej, a dystrybucją zajmowali się często studenci. Wydział Prasy Rządu Narodowego wydawał np. w Warszawie tajne czasopismo "Niepodległość – dziennik polityczny, ekonomiczny i naukowy". Pierwszy numer "Niepodległości" ukazał się 14 lipca 1863. Nakład tego czasopisma osiągał 10 tys. egzemplarzy. Pismo nie było wydawane regularnie. Miało początkowo format 40 cm, a od nr 7 – 44 cm (wydania bez podtytułu). Ostatni numer ukazał się w lipcu 1864 roku w Galicji. Obecnie zachowane egzemplarze czasopisma są udostępniane przez Bibliotekę Narodową w Warszawie w postaci mikrofilmów.
Prasa tajna powstania styczniowego w zbiorach Biblioteki Narodowej.
Biblioteka Narodowa stopniowo udostępnia różnorodne zasoby dokumentacji, dotyczącej powstania styczniowego, w formie mikrofilmów i formie cyfrowej. Digitalizowane są czasopisma i inne druki lub rękopisy z lat 1861–1864, znajdujące się we własnych zbiorach BN, oraz fotokopie dokumentów z zasobów innych bibliotek.
Wśród obiektów udostępnianych w formie elektronicznej znajdują się również – poza czasopismami i dokumentami życia społecznego (ulotki, odezwy, broszury i inne) – zbiory fotografii, pocztówek i grafik.
Zachowane do dzisiaj zasoby archiwalnych czasopism są niekompletne. Biblioteka Narodowa udostępnia na swoich stronach pełne teksty tych wydawnictw.
"Chorągiew Swobody",
"Dzwon Duchowny" (Warszawa 1863),
"Galicya" (Rada Naczelna Galicyjska, 1863),
"Kosa" (Warszawa 1864),
"Męczennicy" (Warszawa 1862),
"Naprzód!" (1863),
"Nowiny Polityczne Polskie" (Warszawa 1863),
"Ojczyzna" (1863),
"Polska" (1863),
"Prawdziwy Patryota" (pismo dla rzemieślników i robotników, Kantor główny w Drukarni Niezależnej, Warszawa 1862),
"Szczerbiec" (Warszawa 1861),
"Walka" (wyd. Rządu Narodowego Wydział Wykonawczy na Rusi, 1863), "Walka" (przedruk, Kijów 1863),
"Wiadomości i Rozporządzenia Policyi Narodowej" (Warszawa 1863),
"Wiadomości i Rozporządzenia Policji Narodowej" (1864),
"Wiadomości o Powstaniu na Litwie",
"Wiadomości Polityczne",
"Wiadomości z Placu Boju",
"Wiadomości z Pola Bitwy",
"Wolność".

</doc>
<doc id="2854365" url="https://pl.wikipedia.org/wiki?curid=2854365" title="Antoni Esiński">
Antoni Esiński

Antoni Esiński (ur. 1837 w Warszawie, zginął 15 sierpnia 1863 pod Szycami) – warszawski urzędnik, powstaniec, kapitan, dowódca oddziału kosynierów w czasie powstania styczniowego.
Życiorys.
Urodził się w ubogiej warszawskiej rodzinie, był synem krawca, miał 2 siostry. Ukończył gimnazjum w Warszawie, po czym został urzędnikiem w Najwyższej Izbie Obrachunkowej. Po kilku latach awansował na stanowisko pomocnika naczelnika wydziału.
"„Krzątał się też i wywierał nie mały wpływ nad tymi, którzy potrzebowali rozbudzenia ducha i poczucia praw obywatelskich wolności swej ziemi, przyjąjwszy za zadanie, kształcić umysły klas rzemieślniczych”". W weekendy i wieczorami dorabiał jako korepetytor. Wraz z Romanem Żulińskiem (przyszłym członkiem Rządu Narodowego) prowadził wykłady popularne, "„zwolna przygotowywał ze swych słuchaczy, do przyszłego powstania dzielnych obrońców ojczyzny”".
Po wybuchu powstania przystąpił (pociągnąwszy za sobą wielu słuchaczy jego wykładów) do kosynierskiego oddziału Aleksandra Waligórskiego. Początkowo był szeregowym żołnierzem, wkrótce został dowódcą kosynierów. 21 marca dowodził oddziałem w bitwie pod Igołomią. Gdy Waligórski wycofał się do Galicji, Esiński również udał się do Galicji, brał udział w wyprawie Józefa Wysockiego na Radziwiłłów. W czasie tej bitwy był ranny. Gdy Waligórski znów przekraczał granicę Królestwa, Esiński pospieszył "„z nową energią w szeregi, gdzie jako kapitan kosynierów, zginął pod Szycami”" walcząc w oddziale Rumockiego.
Polegli powstańcy 1863 roku zostali odznaczeni przez prezydenta RP Ignacego Mościckiego 21 stycznia 1933 roku Krzyżem Niepodległości z Mieczami. 

</doc>
<doc id="2854366" url="https://pl.wikipedia.org/wiki?curid=2854366" title="Ron Wyatt">
Ron Wyatt

Ron Wyatt (ur. 1933, zm. 4 sierpnia 1999 w Memphis) – pochodzący z Madison w stanie Tennessee amerykański pielęgniarz anestezjologiczny, członek Kościoła Adwentystów Dnia Siódmego, pseudoarcheolog.
Od 1960 roku prowadził amatorskie badania i prace archeologiczne, których wyniki miały potwierdzać dosłownie odczytywany tekst Biblii jako opis zdarzeń historycznych. Po odbytej w 1977 roku wyprawie ogłosił na łamach 36-stronicowej broszury "Noah’s Ark Found", że znajdująca się we wschodniej Turcji formacja skalna Durupınar to pozostałość Arki Noego. Jak twierdził, odnalazł potwierdzające taką identyfikację kamienne kotwice, skamieniałe fragmenty drewna, a także grób Noego i wybudowany przez niego po potopie dom, w którym znajdowały się kamienne tablice z opisem ogólnoświatowego kataklizmu. Powołał do życia organizację pod nazwą Wyatt Archaeological Research, której celem miało być poszukiwanie miejsc wzmiankowanych na łamach Biblii. W późniejszych latach ogłosił odkrycie m.in. Sodomy i Gomory, Arki Przymierza, Wieży Babel czy zatopionych rydwanów faraona w miejscu gdzie Izraelici przekroczyli Morze Czerwone podczas exodusu, a także dokładnych miejsc wręczenia Mojżeszowi tablic z przykazaniami i ukrzyżowania Jezusa Chrystusa.
„Odkrycia” Wyatta zostały odrzucone jako fałszerstwa przez środowiska naukowe i religijne, w tym przez wielu członków jego własnego kościoła. Ich autentyczność uznają jednak niektóre środowiska fundamentalistycznych protestantów.

</doc>
<doc id="2854367" url="https://pl.wikipedia.org/wiki?curid=2854367" title="Hialoderma">
Hialoderma

Hialoderma, hyaloderma – kilkuwarstwowa skórka na łodyżkach i jednowarstwowa na gałązkach bocznych u torfowców. Zbudowana jest z dużych, martwych i bezbarwnych (hialinowych) komórek przystosowanych do gromadzenia wody. Ściany tych komórek są cienkie, u niektórych gatunków (np. u torfowca błotnego) wzmocnione spiralnymi, zgrubiałymi listwami. Zawierają pory. Niektóre z komórek, zwane retortowymi, są rozdęte i zawierają otwór na szczycie. 
U niektórych gatunków torfowców hialoderma jest wyraźnie odgraniczona od położonych głębiej tkanek mechanicznych i miękiszowych łodyżki, u innych różnica jest słabo zaznaczona.

</doc>
<doc id="2854370" url="https://pl.wikipedia.org/wiki?curid=2854370" title="Modraszek eros">
Modraszek eros

Modraszek eros, Modraszek eroides ("Polyommatus eros") – motyl dzienny z rodziny modraszkowatych.
Wygląd.
Rozpiętość skrzydeł od 32 do 35 mm, dymorfizm płciowy wyraźny: wierzchnia strona skrzydeł samców błękitna z szeroką czarną obwódką; samica jest brunatna.
Siedlisko.
Piaszczyste polany i przydroża w borach sosnowych a także skraje takich borów.
Biologia i rozwój.
Wykształca jedno pokolenie w roku (koniec czerwca-sierpień). Rośliny żywicielskie: szczodrzeniec ruski, janowce, ostrołódki i traganki. Jaja składane są na liściach roślin żywicielskich. Larwy wylęgają się po 1-2 tygodniach. Zimują w trzecim stadium. Stadium poczwarki trwa 2-3 tygodnie. 
Rozmieszczenie geograficzne.
Osobniki obserwowane w Polsce zaliczane były do gatunku "P. eroides", jednak na podstawie przeprowadzonych badań genetycznych ustalono, że "P. eroides" i "P. eros" (występujący na Bałkanach w Alpach, Apeninach i Pirenejach), to w istocie ten sam gatunek. W związku z powyższym osobniki notowane w Polsce powinny być traktowane jako podgatunek opisanego najwcześniej (Ochsenheimer, 1808) "Polyommatus eros".
Gatunek eurosyberyjski, w Europie występuje wyspowo, prawie wyłącznie w górach. W Polsce pojedyncze osobniki obserwowano wyłącznie w Puszczy Knyszyńskiej i Białowieskiej. Dawniej notowany był także m.in. w okolicach Warszawy, Łodzi, Kielc, Sandomierza, Częstochowy i Zawiercia. 
Zagrożenie i ochrona.
Modreszek eros jest w Polsce zagrożony wyginięciem. Objęty został ścisłą ochroną gatunkową.

</doc>
<doc id="2854374" url="https://pl.wikipedia.org/wiki?curid=2854374" title="Cyematidae">
Cyematidae

Cyematidae – rodzina morskich ryb gardzielcokształtnych (Saccopharyngiformes) obejmująca dwa gatunki ryb głębinowych. Występują w wodach Atlantyku, Oceanu Indyjskiego i Pacyfiku.
W porównaniu do innych gardzielcokształtnych budowa przedstawicieli tej rodziny wykazuje mniej cech uwstecznionych. Ich ciało jest stosunkowo krótkie, bocznie ścieśnione. Brak otworów w linii bocznej. Oczy małe lub szczątkowe. Szczęki obecne, płetwa ogonowa również. Maksymalna długość ciała wynosi około 15 cm.
Do Cyematidae zaliczono dwa monotypowe rodzaje:
W obrębie tej rodziny opisano również "Leptocephalus holti" , który okazał się być leptocefalem "Neocyema erythrosoma".

</doc>
<doc id="2854375" url="https://pl.wikipedia.org/wiki?curid=2854375" title="Nicholas White">
Nicholas White

Nicholas White (ur. w lipcu 1942) – amerykański filozof, wykładowca na Uniwersytecie Kalifornijskim w Irvine, na University of Utah w Salt Lake City oraz na Uniwersytecie w Michigan.
Zajmuje się głównie filozofią starożytną, szczególnie Platonem, ale interesuje go także pozytywizm logiczny, Wittgenstein, Nietzsche. Jest tłumaczem dialogów Platona i autorem licznych książek, w tym "Plato on Knowledge and Reality" (wyd. Indianapolis: Hackett, 1976), "A Companion to Plato's Republic" (wyd. Indianapolis: Hackett, 1979), "Individual and Conflict in Greek Ethics" (wyd. Oxford: Oxford University Press, 2002) oraz "A Brief History of Happiness" (Oxford: Blackwell, 2006), która została wydana w Polsce pod tytułem "Filozofia Szczęścia od Platona do Skinnera" (wyd. Kraków: WAM, 2008).

</doc>
<doc id="2854376" url="https://pl.wikipedia.org/wiki?curid=2854376" title="Kościół Niepokalanego Serca Maryi w Piaskach (powiat gostyński)">
Kościół Niepokalanego Serca Maryi w Piaskach (powiat gostyński)

 
Kościół Niepokalanego Serca Maryi w Piaskach – rzymskokatolicki kościół parafialny w dawnym mieście Piaski, w gminie Piaski, w powiecie gostyńskim, w województwie wielkopolskim. Mieści się przy ulicy Dworcowej. Należy do dekanatu gostyńskiego.
Świątynia została zbudowana w latach 1775 - 1782 jako zbór kalwiński. Jest to kościół salowy, który posiada zamknięte wielokątnie prezbiterium i kwadratową wieżę od strony zachodniej. Budowla posiada konstrukcję szachulcową, wypełnioną gliną i cegłą. Dookoła nawy głównej znajdują się empory o dwóch kondygnacjach.

</doc>
<doc id="2854386" url="https://pl.wikipedia.org/wiki?curid=2854386" title="13 (album Black Sabbath)">
13 (album Black Sabbath)

13 – dziewiętnasty i ostatni album studyjny brytyjskiej heavy metalowej grupy Black Sabbath, który został wydany 11 czerwca 2013 roku. Jest to pierwszy album studyjny stworzony pod szyldem Black Sabbath od czasu wydanego w 1995 roku "Forbidden", a także pierwszy album z pierwotnym wokalistą Ozzym Osbournem oraz basistą Geezerem Butlerem od czasu "Reunion", który miał swoją premierę w 1998 roku. Poza założycielami zespołu – Osbournem, Iommim oraz Butlerem – udział w tworzeniu albumu w charakterze muzyka sesyjnego wziął także Brad Wilk, perkusista Rage Against the Machine oraz Audioslave.
W Polsce album osiągnął status platynowej płyty.

</doc>
