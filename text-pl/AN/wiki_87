<doc id="2862110" url="https://pl.wikipedia.org/wiki?curid=2862110" title="Aleksandyr Aleksandrow (bokser)">
Aleksandyr Aleksandrow (bokser)

Aleksandyr Emiłow Aleksandrow bułg. Александър Емилов Александров (ur. 31 października 1984 w Dofii) − bułgarski bokser, dwukrotny brązowy medalista mistrzostw świata.
Kariera amatorska.
Zdobył brązowy medal w wadze muszej podczas mistrzostw świata w 2001 w Belfaście. W półfinale przegrał z Francuzem Jérôme’em Thomasem, który zdobył złoty medal. Na mistrzostwach Europy w 2002 w Permie wywalczył srebrny medal w tej kategorii wagowej, po wygranej w półfinale z Thomasem i porażce w finale z Gieorgijem Bałakszynem z Rosji. Ponownie zdobył brązowy medal w wadze muszej na mistrzostwach świata w 2003 w Bangkoku, po przegranej w półfinale z Thomasem, który tym razem zdobył srebrny medal.
W 2012 reprezentował swój kraj na igrzyskach w Londynie – w walce ćwierćfinałowej przegrał z Kaeo Pongprayoonem.

</doc>
<doc id="2862111" url="https://pl.wikipedia.org/wiki?curid=2862111" title="Bosna (rzeka)">
Bosna (rzeka)



</doc>
<doc id="2862112" url="https://pl.wikipedia.org/wiki?curid=2862112" title="Frisinga">
Frisinga



</doc>
<doc id="2862113" url="https://pl.wikipedia.org/wiki?curid=2862113" title="Frigisinga">
Frigisinga



</doc>
<doc id="2862114" url="https://pl.wikipedia.org/wiki?curid=2862114" title="Ździary">
Ździary



</doc>
<doc id="2862115" url="https://pl.wikipedia.org/wiki?curid=2862115" title="Freisingen">
Freisingen



</doc>
<doc id="2862116" url="https://pl.wikipedia.org/wiki?curid=2862116" title="Freysing">
Freysing



</doc>
<doc id="2862117" url="https://pl.wikipedia.org/wiki?curid=2862117" title="Freising (ujednoznacznienie)">
Freising (ujednoznacznienie)



</doc>
<doc id="2862119" url="https://pl.wikipedia.org/wiki?curid=2862119" title="Val-d'Oise">
Val-d'Oise



</doc>
<doc id="2862120" url="https://pl.wikipedia.org/wiki?curid=2862120" title="Val-d'Oise - gminy departamentu">
Val-d'Oise - gminy departamentu



</doc>
<doc id="2862121" url="https://pl.wikipedia.org/wiki?curid=2862121" title="Lista odcinków serialu Rodzina Borgiów">
Lista odcinków serialu Rodzina Borgiów

Poniżej znajduje się lista odcinków serialu telewizyjnego Rodzina Borgiów – emitowanego przez amerykańską stację telewizyjną Showtime od 3 kwietnia 2011 W Polsce natomiast był emitowany przez stację HBO Polska od 25 czerwca 2011 i CBS Europa od 4 stycznia 2015 roku.
Sezon 1 (2011).
!! style="background-color: #88654e; color:white; text-align: center;"|#
!! style="background-color: #88654e; color:white; text-align: center;"|Tytuł
!! style="background-color: #88654e; color:white; text-align: center;"|Tytuł polski
!! style="background-color: #88654e; color:white; text-align: center;"|Reżyseria
!! style="background-color: #88654e; color:white; text-align: center;"|Scenariusz
!! style="background-color: #88654e; color:white; text-align: center;"|Premiera(Showtime)
!! style="background-color: #88654e; color:white; text-align: center;"|Premiera(HBO Polska)
Sezon 2 (2012).
!! style="background-color: #7b0c0c; color:white; text-align: center;"|#
!! style="background-color: #7b0c0c; color:white; text-align: center;"|Tytuł
!! style="background-color: #7b0c0c; color:white; text-align: center;"|Tytuł polski
!! style="background-color: #7b0c0c; color:white; text-align: center;"|Reżyseria
!! style="background-color: #7b0c0c; color:white; text-align: center;"|Scenariusz
!! style="background-color: #7b0c0c; color:white; text-align: center;"|Premiera(Showtime)
!! style="background-color: #7b0c0c; color:white; text-align: center;"|Premiera(HBO Polska)
Sezon 3 (2013).
!! style="background-color: #134f11; color:white; text-align: center;"|#
!! style="background-color: #134f11; color:white; text-align: center;"|Tytuł
!! style="background-color: #134f11; color:white; text-align: center;"|Tytuł polski
!! style="background-color: #134f11; color:white; text-align: center;"|Reżyseria
!! style="background-color: #134f11; color:white; text-align: center;"|Scenariusz
!! style="background-color: #134f11; color:white; text-align: center;"|Premiera(Showtime)
!! style="background-color: #134f11; color:white; text-align: center;"|Premiera(HBO Polska)

</doc>
<doc id="2862122" url="https://pl.wikipedia.org/wiki?curid=2862122" title="Edessa (Grecja)">
Edessa (Grecja)



</doc>
<doc id="2862123" url="https://pl.wikipedia.org/wiki?curid=2862123" title="Osady (Jeleń)">
Osady (Jeleń)

Osady – kolonia wsi Jeleń w Polsce, położona w województwie pomorskim, w powiecie tczewskim, w gminie Gniew.
W latach 1975–1998 kolonia administracyjnie należała do województwa gdańskiego.

</doc>
<doc id="2862124" url="https://pl.wikipedia.org/wiki?curid=2862124" title="Ermupolis">
Ermupolis



</doc>
<doc id="2862129" url="https://pl.wikipedia.org/wiki?curid=2862129" title="Bielica (Rakowiec)">
Bielica (Rakowiec)

Bielica – kolonia wsi Rakowiec w Polsce, położona w województwie pomorskim, w powiecie tczewskim, w gminie Gniew.
W latach 1975–1998 kolonia administracyjnie należała do województwa gdańskiego.

</doc>
<doc id="2862130" url="https://pl.wikipedia.org/wiki?curid=2862130" title="Matematyka wedyjska">
Matematyka wedyjska

Matematyka wedyjska - umowne określenie zbioru algorytmów rozwiązywania niektórych problemów matematycznych, zawartych w hinduskich Wedach. 
W latach 1911 - 1918 hinduski matematyk i erudyta Sri Bharati Krsna Tirthaj wyodrębnił z Wed szesnaście sutr i trzynaście powiązanych z nimi sutr zależnych, opisujących algorytmy rozwiązywania problemów arytmetycznych, algebraicznych, geometrycznych i trygonometrycznych. 
Matematykę wedyjską wykorzystuje się z powodzeniem w edukacji na Wschodzie, na Zachodzie i w innych rejonach świata nie jest ona już tak popularna.

</doc>
<doc id="2862134" url="https://pl.wikipedia.org/wiki?curid=2862134" title="Dębiny (Widlice)">
Dębiny (Widlice)

Dębiny – osada wsi Widlice w Polsce, położona w województwie pomorskim, w powiecie tczewskim, w gminie Gniew.
W latach 1975–1998 osada administracyjnie należała do województwa gdańskiego.

</doc>
<doc id="2862135" url="https://pl.wikipedia.org/wiki?curid=2862135" title="Indre-et-Loire">
Indre-et-Loire



</doc>
<doc id="2862136" url="https://pl.wikipedia.org/wiki?curid=2862136" title="Dębowo (Rakowiec)">
Dębowo (Rakowiec)

Dębowo – osada wsi Rakowiec w Polsce, położona w województwie pomorskim, w powiecie tczewskim, w gminie Gniew.
W latach 1975–1998 osada administracyjnie należała do województwa gdańskiego.

</doc>
<doc id="2862137" url="https://pl.wikipedia.org/wiki?curid=2862137" title="Duże Wiosło">
Duże Wiosło

Duże Wiosło – osada wsi Widlice w Polsce, położona w województwie pomorskim, w powiecie tczewskim, w gminie Gniew.
Była tu ulokowana placówka Straży Celnej „Wiosło”.
W latach 1975–1998 osada administracyjnie należała do województwa gdańskiego.

</doc>
<doc id="2862138" url="https://pl.wikipedia.org/wiki?curid=2862138" title="Małe Wiosło">
Małe Wiosło

Małe Wiosło – osada wsi Widlice w Polsce, położona w województwie pomorskim, w powiecie tczewskim, w gminie Gniew.
W latach 1975–1998 osada administracyjnie należała do województwa gdańskiego.

</doc>
<doc id="2862139" url="https://pl.wikipedia.org/wiki?curid=2862139" title="Indre-et-Loire - gminy departamentu">
Indre-et-Loire - gminy departamentu



</doc>
<doc id="2862141" url="https://pl.wikipedia.org/wiki?curid=2862141" title="Małe Wyręby">
Małe Wyręby

Małe Wyręby – kolonia wsi Rakowiec w Polsce, położona w województwie pomorskim, w powiecie tczewskim, w gminie Gniew. Wchodzi w skład sołectwa Rakowiec.
W latach 1975–1998 kolonia administracyjnie należała do województwa gdańskiego.

</doc>
<doc id="2862143" url="https://pl.wikipedia.org/wiki?curid=2862143" title="Jesionna (Rakowiec)">
Jesionna (Rakowiec)

Jesionna – osada wsi Rakowiec w Polsce, położona w województwie pomorskim, w powiecie tczewskim, w gminie Gniew.
W latach 1975–1998 osada administracyjnie należała do województwa gdańskiego.

</doc>
<doc id="2862145" url="https://pl.wikipedia.org/wiki?curid=2862145" title="Milanowo">
Milanowo

Milanowo – kolonia wsi Jeleń w Polsce, położona w województwie pomorskim, w powiecie tczewskim, w gminie Gniew.
W latach 1975–1998 kolonia administracyjnie należała do województwa gdańskiego.

</doc>
<doc id="2862147" url="https://pl.wikipedia.org/wiki?curid=2862147" title="Potłowo">
Potłowo

Potłowo – kolonia wsi Jaźwiska w Polsce, położona w województwie pomorskim, w powiecie tczewskim, w gminie Gniew.
W latach 1975–1998 kolonia administracyjnie należała do województwa gdańskiego.

</doc>
<doc id="2862148" url="https://pl.wikipedia.org/wiki?curid=2862148" title="Kanton Bośnia Podrinje">
Kanton Bośnia Podrinje



</doc>
<doc id="2862149" url="https://pl.wikipedia.org/wiki?curid=2862149" title="Kanton 10">
Kanton 10



</doc>
<doc id="2862150" url="https://pl.wikipedia.org/wiki?curid=2862150" title="Rakówko">
Rakówko

Rakówko – osada wsi Rakowiec w Polsce, położona w województwie pomorskim, w powiecie tczewskim, w gminie Gniew. Wchodzi w skład sołectwa Rakowiec.
W latach 1975–1998 osada administracyjnie należała do województwa gdańskiego.

</doc>
<doc id="2862151" url="https://pl.wikipedia.org/wiki?curid=2862151" title="Kanton Hercegowina-Neretwa">
Kanton Hercegowina-Neretwa



</doc>
<doc id="2862152" url="https://pl.wikipedia.org/wiki?curid=2862152" title="Rzym (Jaźwiska)">
Rzym (Jaźwiska)

Rzym – kolonia wsi Jaźwiska w Polsce, położona w województwie pomorskim, w powiecie tczewskim, w gminie Gniew.
W latach 1975–1998 kolonia administracyjnie należała do województwa gdańskiego.

</doc>
<doc id="2862153" url="https://pl.wikipedia.org/wiki?curid=2862153" title="Kanton Zachodnia Hercegowina">
Kanton Zachodnia Hercegowina



</doc>
<doc id="2862154" url="https://pl.wikipedia.org/wiki?curid=2862154" title="Ana Konjuh">
Ana Konjuh

Ana Konjuh (ur. 27 grudnia 1997 w Dubrowniku) – chorwacka tenisistka, zwyciężczyni jednego turnieju WTA, mistrzyni juniorskich Australian Open 2013 w grze pojedynczej i podwójnej dziewcząt oraz US Open 2013 w grze pojedynczej dziewcząt.
Kariera tenisowa.
W rozgrywkach seniorskich wystąpiła po raz pierwszy w październiku 2012 roku, biorąc udział z dziką kartą w turnieju tenisowym rangi ITF w Dubrowniku, na którym dotarła do drugiej rundy. W listopadzie tego samego roku zagrała w podobnym turnieju, w tureckiej Antalyi, gdzie po wygraniu kwalifikacji dotarła do finału imprezy, w którym przegrała z Serbką Jovaną Jakšić.
25 stycznia 2013 roku, w parze z Kanadyjką, Carol Zhao wygrała wielkoszlemowy turniej juniorski Australian Open 2013, pokonując w finale duet Ołeksandra Koraszwili–Barbora Krejčíková, a dzień później zdobyła też tytuł w grze pojedynczej, po wygranej z Czeszką, Kateřiną Siniakovą. We wrześniu triumfowała w rywalizacji singlowej podczas US Open, pokonując w finale Tornado Alicię Black.
W czerwcu 2015 roku wygrała swój pierwszy tytuł WTA. W Nottingham triumfowała po zwycięstwie w finale z Monicą Niculescu 1:6, 6:4, 6:2.

</doc>
<doc id="2862155" url="https://pl.wikipedia.org/wiki?curid=2862155" title="Kanton Posawina">
Kanton Posawina



</doc>
<doc id="2862156" url="https://pl.wikipedia.org/wiki?curid=2862156" title="Trzy Króle">
Trzy Króle

Trzy Króle – kolonia wsi Jaźwiska w Polsce, położona w województwie pomorskim, w powiecie tczewskim, w gminie Gniew.
W latach 1975–1998 kolonia administracyjnie należała do województwa gdańskiego.

</doc>
<doc id="2862157" url="https://pl.wikipedia.org/wiki?curid=2862157" title="Kanton Sarajewo">
Kanton Sarajewo



</doc>
<doc id="2862158" url="https://pl.wikipedia.org/wiki?curid=2862158" title="Kościół św. Katarzyny w Brodnicy (diecezja toruńska)">
Kościół św. Katarzyny w Brodnicy (diecezja toruńska)

Kościół Świętej Katarzyny Aleksandryjskiej w Brodnicy (brodnicka fara) − rzymskokatolicki kościół parafialny w Brodnicy, w województwie kujawsko-pomorskim. Należy do dekanatu Brodnica. Mieści się przy ulicy Farnej.
Historia, architektura i wyposażenie.
Budowa kościoła rozpoczęła się w 1285 roku. Prezbiterium zostało ukończone około 1320 roku, korpus i zasklepienie zostało zbudowane w latach 1340-1370. Wieża, jedna z dwóch zaplanowanych, została wybudowana w 1370 roku, podwyższona około 1485 roku. W latach 1554-1598 świątynię posiadali luteranie. Fara ma 56 m długości i 27m szerokości. Posiada trzy nawy o układzie halowym. W nawie głównej i prezbiterium znajdują się sklepienia gwiaździste z rzeźbionymi zwornikami, w nawach bocznych umieszczone są sklepienia krzyżowe. 
Najważniejsze zabytki kościoła farnego to: zespół rzeźb 12 apostołów z drugiej połowy XIV stulecia, Grupa Ukrzyżowania z XVI stulecia, kamienna chrzcielnica z XVII stulecia.
Organy piszczałkowe we farze.
Organy piszczałkowe w brodnickiej farze powstały w 1875 roku w pracowni Wilhelma Sauera z Frankfurtu nad Odrą. Powstały jako instrument o 25 głosach, początkowo o trakturze mechanicznej i wiatrownicach mechaniczno-stożkowych. Przebudowane zostały przez Kazimierza Urbańskiego z Bydgoszczy w 1973 roku. Przebudowę wymusiła wówczas likwidacja drewnianego chóru, przez co instrument musiał zostać umieszczony w emporze wieży. Znajduje się w tym miejscu również po ostatnim gruntownym remoncie i przebudowie w latach 2009-2011. Obecnie organy w brodnickiej farze posiadają 26 głosów realnych, w tym również głosy językowe i ruchome elementy w prospekcie, co czyni je największym tego typu instrumentem w całym dekanacie brodnickim. Stół gry znajduje się na chórze muzycznym bezpośrednio pod wiatrownicami instrumentu.
Aktualna dyspozycja instrumentu:
Manuał I
1. Bourdon 16'
2. Principal 8'
3. Gemshorn 8'
4. Salicjonal 8'
5. Gedackt 8'
6. Hohflöte 8'
7. Oktave 4'
8. Dolce 4'
9. Rauschquinte 2 2/3
10. Cornett 3 fach
11. Mixtur 4 fach
12. Trompete 8' (j)
Manuał II
1. Geigen Principal 8'
2. Gedacktflöte 8'
3. Aeoline 8'
4. Vox Coelestis 8'
5. Fugara 4'
6. Waldflöte 2'
7. Zimbel 2 fach
8. Nachthorn 4' 
Pedał
1. Violon 16'
2. Subbass 16'
3. Oktawbass 8'
4. Flötebass 8'
5. Choralbass 4'
6. Posaune 16' (j)

</doc>
<doc id="2862159" url="https://pl.wikipedia.org/wiki?curid=2862159" title="Kanton Tuzla">
Kanton Tuzla



</doc>
<doc id="2862161" url="https://pl.wikipedia.org/wiki?curid=2862161" title="Kanton Una-Sana">
Kanton Una-Sana



</doc>
<doc id="2862162" url="https://pl.wikipedia.org/wiki?curid=2862162" title="Łobuz">
Łobuz

Łobuz (fr. " Le Voyou", wł. "La canaglia") – francusko-włoski film z 1970 roku w reżyserii Claude'a Leloucha.

</doc>
<doc id="2862163" url="https://pl.wikipedia.org/wiki?curid=2862163" title="Mateusz Zagórski">
Mateusz Zagórski

Mateusz Zagórski (ur. 16 lipca 1991) – polski lekkoatleta, medalista Letniej Uniwersjady (2015).
Kariera sportowa.
Jest zawodnikiem MUKL Brodnica, gdzie rozpoczął treningi w 2005. Jego największym sukcesem w karierze jest brązowy medal Letniej Uniwersjady w 2015 w konkurencji 4 x 400 metrów (z Michałem Pietrzakiem, Kamilem Gurdakiem i Rafałem Omelką, w biegu eliminacyjnym zamiast K. Gurdaka wystąpił Robert Bryliński). Na tych samych zawodach startował także w biegu na 400 m, ale odpadł w eliminacjach. 
Reprezentował Polskę na mistrzostwach Europy juniorów w 2009, gdzie sztafeta 4 x 400 m z jego udziałem została zdyskwalifikowana w finale oraz mistrzostwach świata juniorów w 2010, gdzie zajął 8. miejsce w sztafecie 4 x 400 m.
Był medalistą mistrzostw Polski w kategoriach młodzieżowych. W 2008 zwyciężył w biegu na 400 m na zawodach Ogólnopolskiej Olimpiady Młodzieży, w 2010 zdobył na tym dystansie wicemistrzostwo Polski juniorów, a w sztafecie 4 x 400 m wywalczył brązowy medal. Na młodzieżowych mistrzostwach Polski w 2012 zdobył srebrny medal w biegu na 400 m, rok później zdobył złoto na tym dystansie oraz srebro w sztafecie 4 x 400 m.
Rekord życiowy na 400 m: 46,86 (6 września 2014)

</doc>
<doc id="2862164" url="https://pl.wikipedia.org/wiki?curid=2862164" title="Kanton Zenica-Doboj">
Kanton Zenica-Doboj



</doc>
<doc id="2862166" url="https://pl.wikipedia.org/wiki?curid=2862166" title="Kanton Centralna Bośnia">
Kanton Centralna Bośnia



</doc>
<doc id="2862176" url="https://pl.wikipedia.org/wiki?curid=2862176" title="Aida Stucki">
Aida Stucki

Aida Stucki, po mężu Piraccini (ur. 19 lutego 1921 w Kairze, zm. 9 czerwca 2011 w Winterthur) - szwajcarska skrzypaczka i nauczycielka gry, nauczycielka Anne-Sophie Mutter. Koncertowała z mężem w kwartecie smyczkowym Piraccini-Stucki.

</doc>
<doc id="2862179" url="https://pl.wikipedia.org/wiki?curid=2862179" title="Lot-et-Garonne">
Lot-et-Garonne



</doc>
<doc id="2862180" url="https://pl.wikipedia.org/wiki?curid=2862180" title="Moosburg a.d. Isar">
Moosburg a.d. Isar



</doc>
<doc id="2862181" url="https://pl.wikipedia.org/wiki?curid=2862181" title="Lot-et-Garonne - gminy departamentu">
Lot-et-Garonne - gminy departamentu



</doc>
<doc id="2862182" url="https://pl.wikipedia.org/wiki?curid=2862182" title="Wyborcze jaja">
Wyborcze jaja

Wyborcze jaja (ang. "The Campaign", stary tytuł: "Dog Fight and Rivals") – amerykańska komedia z 2012 roku w reżyserii Jaya Roacha. Wyprodukowany przez Warner Bros. Pictures.
Fabuła.
Kongresmen Cam Brady (Will Ferrell) przed wyborami wywołał skandal: miał romans z jedną ze swoich zwolenniczek. Dwóch biznesmenów chce zdobyć wpływy w sferach rządowych, werbują więc naiwnego Marty’ego (Zach Galifianakis), żeby walczyć ze skompromitowanym parlamentarzystą o miejsce w Kongresie. Kampania przeradza się w polityczną wojnę, w której wszystkie chwyty są dozwolone.

</doc>
<doc id="2862185" url="https://pl.wikipedia.org/wiki?curid=2862185" title="Kościół św. Katarzyny w Brodnicy">
Kościół św. Katarzyny w Brodnicy



</doc>
<doc id="2862186" url="https://pl.wikipedia.org/wiki?curid=2862186" title="Carol Zhao">
Carol Zhao

Carol Zhao (ur. 20 czerwca 1995 w Pekinie) – kanadyjska tenisistka, mistrzyni juniorskiego Australian Open z roku 2013 w grze podwójnej dziewcząt.
Kariera tenisowa.
We wrześniu 2010 roku otrzymała dziką kartę do udziału w kwalifikacjach turnieju w Québecu, zaliczanego do cyklu WTA Tour. W pierwszej rundzie trafiła na Kathrin Wörle i po przegraniu 4:6, 3:6 odpadła z kwalifikacji. W latach 2011–2012 grała głównie w turniejach rangi ITF, a jej największe osiągnięcia z tego okresu to dwa ćwierćfinały w grze podwójnej.
W styczniu 2013 roku, w parze z Chorwatką Aną Konjuh wygrała wielkoszlemowy turniej juniorski Australian Open, pokonując w finale duet Ołeksandra Koraszwili–Barbora Krejčíková.

</doc>
<doc id="2862187" url="https://pl.wikipedia.org/wiki?curid=2862187" title="Maine-et-Loire">
Maine-et-Loire



</doc>
<doc id="2862189" url="https://pl.wikipedia.org/wiki?curid=2862189" title="Kościół św. Katarzyny w Golubiu-Dobrzyniu">
Kościół św. Katarzyny w Golubiu-Dobrzyniu



</doc>
<doc id="2862190" url="https://pl.wikipedia.org/wiki?curid=2862190" title="Maine-et-Loire - gminy departamentu">
Maine-et-Loire - gminy departamentu



</doc>
<doc id="2862191" url="https://pl.wikipedia.org/wiki?curid=2862191" title="Elżbieta Doryń">
Elżbieta Doryń

Elżbieta Doryń (ur. 1955 w Łodzi) – polska malarka.
W 1975 została absolwentką Liceum Plastycznego im. Tadeusza Makowskiego w Łodzi, a w 1980 roku ukończyła na Wydziale Malarstwa Akademii Sztuk Pięknych im. Władysława Strzemińskiego w Łodzi w pracowni prof. Wiesława Garbolińskiego.

</doc>
<doc id="2862193" url="https://pl.wikipedia.org/wiki?curid=2862193" title="Au i.d. Hallertau">
Au i.d. Hallertau



</doc>
<doc id="2862194" url="https://pl.wikipedia.org/wiki?curid=2862194" title="Gerardo Rocconi">
Gerardo Rocconi

Gerardo Rocconi (ur. 14 listopada 1949 w Corinaldo) – włoski duchowny katolicki, biskup Jesi od 2006.
Życiorys.
Prezbiterat.
Święcenia kapłańskie otrzymał 15 września 1973 i został inkardynowany do diecezji Senigallia. Po święceniach został wicerektorem, a następnie rektorem diecezjalnego seminarium. W 1985 objął urząd proboszcza w Chiaravalle, zaś w 1992 otrzymał ponadto nominację na wikariusza generalnego diecezji (tę funkcję pełnił do nominacji biskupiej). W latach 1998-2006 pracował jako proboszcz w dwóch parafiach stolicy diecezji.
Episkopat.
20 marca 2006 papież Benedykt XVI mianował go biskupem ordynariuszem diecezji Jesi. Sakry biskupiej 29 kwietnia 2006 udzielił mu biskup Giuseppe Orlandoni.

</doc>
<doc id="2862196" url="https://pl.wikipedia.org/wiki?curid=2862196" title="Pielęgnica oczkowana">
Pielęgnica oczkowana



</doc>
<doc id="2862197" url="https://pl.wikipedia.org/wiki?curid=2862197" title="Meurthe-et-Moselle">
Meurthe-et-Moselle



</doc>
<doc id="2862199" url="https://pl.wikipedia.org/wiki?curid=2862199" title="Meurthe-et-Moselle - gminy departamentu">
Meurthe-et-Moselle - gminy departamentu



</doc>
<doc id="2862201" url="https://pl.wikipedia.org/wiki?curid=2862201" title="Wioślarstwo na Letnich Igrzyskach Olimpijskich 2012 – dwójka podwójna wagi lekkiej kobiet">
Wioślarstwo na Letnich Igrzyskach Olimpijskich 2012 – dwójka podwójna wagi lekkiej kobiet

Dwójka podwójna wagi lekkiej to jedna z konkurencji wioślarskich rozegranych podczas Letnich Igrzysk Olimpijskich 2012, która odbyła się między 29 lipca a 4 sierpnia na obiekcie Dorney Lake. W rywalizacji wystartowało 17 osad.
Wyniki.
Dwie pierwsze osady z każdego wyścigu awansowały do półfinałów, pozostałe zaś brały udział w repasażach
Repasaż.
Pierwsze trzy osady awansowały do półfinałów pozostałe do finału C
Półfinały.
Trzy pierwsze osady z każdego półfinału awansowały do finału A pozostałe do finału B

</doc>
<doc id="2862203" url="https://pl.wikipedia.org/wiki?curid=2862203" title="Midi-Pyrénées">
Midi-Pyrénées



</doc>
<doc id="2862208" url="https://pl.wikipedia.org/wiki?curid=2862208" title="Wioślarstwo na Letnich Igrzyskach Olimpijskich 2012 – dwójka bez sternika kobiet">
Wioślarstwo na Letnich Igrzyskach Olimpijskich 2012 – dwójka bez sternika kobiet

Dwójka bez sternika to jedna z konkurencji wioślarskich rozegranych podczas Letnich Igrzysk Olimpijskich 2012, która odbyła się między 28 lipca a 1 sierpnia na obiekcie Dorney Lake. W rywalizacji wystartowało 10 osad.
Wyniki.
Dwie pierwsze osady z każdego wyścigu awansowały do finału A, pozostałe zaś brały udział w repasażach
Repasaż.
Pierwsze dwie osady awansowały do finału A pozostałe do finału B

</doc>
<doc id="2862212" url="https://pl.wikipedia.org/wiki?curid=2862212" title="Włodzimierz Topoliński">
Włodzimierz Topoliński

Włodzimierz Topoliński (zm. 26 lutego 1954 w Warszawie (?); fl. ca 1928-1951) – polski tłumacz literatury francuskiej, niemieckiej i rosyjskiej.
Przełożył na język polski m.in. następujące książki:

</doc>
<doc id="2862213" url="https://pl.wikipedia.org/wiki?curid=2862213" title="Kościół św. Bartłomieja w Nootdorp">
Kościół św. Bartłomieja w Nootdorp

Kościół św. Bartłomieja w Nootdorp () − należący do parafii rzymskokatolickiej XIX-wieczny kościół, który znajduje się w Nootdorp w prowincji Holandia Południowa.
Architektem świątyni a także prezbiterium nieopodal jest Evert Margry. Był to wówczas jeden z jego pierwszych projektów a inspirowany wczesnym francuskim gotykiem.
Władze kościoła Św. Bartłomieja zdecydowały w 1996 roku o napisaniu i wydaniu książki na temat historii świątyni. Zbiegło się to ze 125. rocznicą powstania tego kościoła. Książka została napisana przez R.J. Labordusa i M.A.P. Verwijmerena.

</doc>
<doc id="2862215" url="https://pl.wikipedia.org/wiki?curid=2862215" title="Młot (województwo pomorskie)">
Młot (województwo pomorskie)

Młot – osada leśna w Polsce położona w województwie pomorskim, w powiecie wejherowskim, w gminie Gniewino.
W latach 1975–1998 miejscowość administracyjnie należała do województwa gdańskiego.

</doc>
<doc id="2862225" url="https://pl.wikipedia.org/wiki?curid=2862225" title="Rolls-Royce RB211">
Rolls-Royce RB211

RB211 – seria turbowentylatorowych, dwuprzepływowych silników lotniczych o dużym stosunku dwuprzepływowości. Wytwarzane przez brytyjską firmę Rolls-Royce. Silnik opracowano dla samolotu Lockheed L-1011. Pierwsze loty odbyły się w 1972. 
W 1990 powstał pierwszy silnik z serii Trent - jako następca modelu RB211.
Historia.
23 czerwca 1967 Rolls-Royce zaoferował silnik RB211 o mocy ciągu 148 kN do samolotu Lockheed L-1011. Nowy silnik łączył w sobie cechy silników RB207 oraz RB203. Do tego dołożono również kilka nowych technologii. Silnik RB211 miał dać zakładom Lockheed przewagę nad konkurencyjnym samolotem McDonnell Douglas DC-10. Wówczas obaj producenci rozmawiali z największymi producentami silników. Do początku 1968 RB211 wytwarzał już ciąg 181 kN. 29 marca 1968 Lockheed poinformował, iż otrzymał zamówienie na 94 L-1011, wówczas złożył zamówienie na 150 zestawów silników RB211-22.
Seria RB211-22.
Podczas wykonywania długich testów silnika RB211-22 okazało się, że nie spełnia on wszystkich założeń, o jakich informował Rolls-Royce. Silnik miał niewystarczający ciąg, był za ciężki oraz spalał za dużo paliwa. Sytuacja uległa pogorszeniu, kiedy w maju 1970 podczas testów wentylator roztrzaskał się, kiedy włożono do niego kurczaka. Trzeba było go przeprojektować, co wiązało się z większymi kosztami.
We wrześniu 1970 Rolls-Royce informuje rząd, że koszty prac rozwojowych wzrosły do 170 milionów funtów, prawie dwa razy więcej niż zakładano.
W styczniu 1971 firma staje się niewypłacalna, a 4 lutego postawiona w stan upadłości. Sytuacja ta realnie zagrażała programowi Lockheed L-1011. Jednak ówczesny rząd brytyjski znacjonalizował firmę, aby mogła wznowić prace nad RB211. Dopiero 14 kwietnia 1972 silnik otrzymał certyfikację (rok później niż planowano), zaś pierwszy TriStar wszedł do służby w 1974.
Seria RB211-524.
Silnik, który zaprojektowano pod model L-1011 można było przeprojektować, aby uzyskać większy ciąg. Po przeprojektowaniu silnik uzyskał moc 220 kN. Nową wersję oznaczono jako RB211-524, która była zdolna zasilać nową wersję L-1011 oraz Boeingi 747. Już pod koniec lat 60. XX w. Rolls-Royce proponował Boeingowi silnik RB211 do samolotu B747, wówczas jednak Silnik Pratt &amp; Whitney JT9D uzyskiwał lepsze osiągi niż RB211. Teraz jednak znacznie podniesiono wydajność silnika RB211 co spowodowało, że w 1973 Boeing zgodził się na zastosowanie tych silników w B747-200 dla British Airways, które weszły do służby w 1977. Rolls-Royce kontynuował rozwój RB211-524, jednostka, która uzyskiwała ciąg 240 kN oznaczono jako -524D, który został certyfikowany w 1981. Gdy do użytku weszły Boeingi 747-400 Rolls-Royce zaoferował silniki RB211-524G (260 kN) oraz -524H (270 kN), które zostały wyposażone w system FADEC. Kolejnym sukcesem serii -524 było zaoferowanie tych silników jako kolejna opcja napędu dla samolotu Boeing 767. Pierwszy taki samolot z silnikami RB211-524H wszedł do służby w 1990 w liniach British Airways. 
W 1993 po raz pierwszy silniki RB211-524H otrzymały certyfikat ETOPS 180 na Boeingu 767.
Seria RB211-535.
W połowie lat 70. Boeing rozważa projekt nowego samolotu dwusilnikowego zabierającego 200 osób w celu zastąpienia udanej konstrukcji jaką był Boeing 727. Rolls-Royce jest w stanie przeprojektować silnik RB211, aby zredukować ciąg do 166 kN. Nowy silnik oznaczono jako RB211-535C. W 1978 linie Eastern Air Lines oraz British Airways zamawiają samoloty Boeing 757 z silnikami Rolls-Royce'a.
Jednak w 1979 Pratt &amp; Whitney zaoferował silnik PW2000, który spalał o 8% mniej paliwa niż -535C. Rolls-Royce odpowiedział silnikiem RB211-535E, który rozwijał ciąg do 178 kN, które weszły do służby w 1984. Silniki te były cichsze od konkurenta, co sprawiło, że American Airlines złożyło zamówienie na 50 samolotów B757-200 z silnikami -535E. 
Silniki -535E zostały wybrane do napędzania samolotu Tu-204-120. Był to pierwszy rosyjski samolot, który mógł być napędzany przez zachodniej produkcji silniki.
W 1990 silnik RB211-535E otrzymał certyfikat ETOPS 180 na samolotach B757.
Warianty.
Rodzina silników Rolls-Royce RB211

</doc>
<doc id="2862227" url="https://pl.wikipedia.org/wiki?curid=2862227" title="Narbonne">
Narbonne



</doc>
<doc id="2862229" url="https://pl.wikipedia.org/wiki?curid=2862229" title="Vahlkampfia">
Vahlkampfia

Vahlkampfia – takson eukariotów należący do supergrupy excavata. Występują w morzu, stwierdzane w Bałtyku oraz w Atlantyku.
Systematyka.
Należą tutaj następujące gatunki :

</doc>
<doc id="2862230" url="https://pl.wikipedia.org/wiki?curid=2862230" title="Etroplus coruchi">
Etroplus coruchi



</doc>
<doc id="2862231" url="https://pl.wikipedia.org/wiki?curid=2862231" title="Pohjanmaa">
Pohjanmaa



</doc>
<doc id="2862234" url="https://pl.wikipedia.org/wiki?curid=2862234" title="Radiokontrwywiad">
Radiokontrwywiad



</doc>
<doc id="2862235" url="https://pl.wikipedia.org/wiki?curid=2862235" title="Kościół św. Stanisława Biskupa Męczennika w Brześciu Kujawskim">
Kościół św. Stanisława Biskupa Męczennika w Brześciu Kujawskim

Kościół Świętego Stanisława Biskupa Męczennika w Brześciu Kujawskim − rzymskokatolicki kościół parafialny w Brześciu Kujawskim, w powiecie włocławskim, w województwie kujawsko-pomorskim. Należy do dekanatu brzeskiego. Mieści się przy Placu Władysława Łokietka.
Historia, architektura i wyposażenie.
Świątynia została zbudowana około 1332 roku, i powiększona w XV wieku. W grudniu 1435 roku biskup krakowski Zbigniew Oleśnicki i biskup warmiński Franciszek Kuhschmalz w otoczeniu negocjatorów polskich i krzyżackich odczytali w kościele uroczyście postanowienia Pokoju brzeskiego z Zakonem Krzyżackim. Kościół odbudowano po pożarach w 1556 i 1657 roku. W 1710 roku przebudowana w stylu barokowym, staraniem Tomasza Niemierzy archidiakona włocławskiego. W 1812 roku wykorzystany przez wojska francuskie jako magazyn, potem gruntownie restaurowana w latach 1819-1830 i w 1867 roku staraniem proboszcza Benedykta Cynka i wikariusza Ignacego Płoszczycy. Świątynia została regotyzowana w latach 1908-1909 według projektu architekta Tomasza Pajzderskiego. Wewnątrz znajduje się fragment późnogotyckiego tryptyku z około 1520 roku, wykonanego przez jednego z uczniów Wita Stwosza, witraże pochodzą z lat 1909-1911 i zostały zaprojektowane przez Konrada Krzyżanowskiego, polichromia została wykonana w latach 1925-1927 przez Juliusza Makarewicza.

</doc>
<doc id="2862236" url="https://pl.wikipedia.org/wiki?curid=2862236" title="Österbotten">
Österbotten



</doc>
<doc id="2862239" url="https://pl.wikipedia.org/wiki?curid=2862239" title="Edwinowo">
Edwinowo

Edwinowo – osada w Polsce położona w województwie kujawsko-pomorskim, w powiecie inowrocławskim, w gminie Gniewkowo.
W latach 1975–1998 miejscowość administracyjnie należała do województwa bydgoskiego. .

</doc>
<doc id="2862242" url="https://pl.wikipedia.org/wiki?curid=2862242" title="Etelä-Pohjanmaa">
Etelä-Pohjanmaa



</doc>
<doc id="2862244" url="https://pl.wikipedia.org/wiki?curid=2862244" title="Chromis multicolor">
Chromis multicolor



</doc>
<doc id="2862245" url="https://pl.wikipedia.org/wiki?curid=2862245" title="Herb gminy Krasocin">
Herb gminy Krasocin

Herb gminy Krasocin przedstawia na tarczy dzielonej w pas w polu górnym, błękitnym, trzy lilie srebrne w pas, w polu dolnym, czerwonym, konia srebrnego, z kopytami złotymi i popręgiem czarnym, kroczącego.
Symbolika.
Górne pole z trzema liliami nawiązuje do herbu Kapituły Gnieźnieńskiej. Tereny gminy Krasocin należały od średniowiecza do 1795 roku do archidiakonatu i dekanatu w Kurzelowie, który był jednostką administracyjną arcybiskupstwa gnieźnieńskiego. Pole dolne zaczerpnięte zostało z herbu Starykoń rodziny Szafrańców, która posiadała w XIV-XVI wieku rozległe dobra na terenie obecnego powiatu włoszczowskiego, w tym wsi Krasocin i Oleszno.
Historia.
Jest to drugi wzór herbu, używany przez gminę Krasocin. Do roku 2013, inne było górne pole herbu - zawierało koronę złotą z wbitym toporem. Miało to symbolizować związki z domeną królewską - Krasocin do 1370 roku był własnością króla. Nowy wzór herbu, po otrzymaniu pozytywnej opinii Komisji Heraldycznej uchwalono 28 grudnia 2012 r. Ekspertyzę heraldyczną dla obu projektów przygotował dr Jerzy Michta.

</doc>
<doc id="2862246" url="https://pl.wikipedia.org/wiki?curid=2862246" title="Hemihaplochromis multicolor">
Hemihaplochromis multicolor



</doc>
<doc id="2862247" url="https://pl.wikipedia.org/wiki?curid=2862247" title="Paratilapia multicolor">
Paratilapia multicolor



</doc>
<doc id="2862248" url="https://pl.wikipedia.org/wiki?curid=2862248" title="Pseudocrenilabrus multicolor victoriae">
Pseudocrenilabrus multicolor victoriae



</doc>
<doc id="2862251" url="https://pl.wikipedia.org/wiki?curid=2862251" title="Keski-Pohjanmaa">
Keski-Pohjanmaa



</doc>
<doc id="2862255" url="https://pl.wikipedia.org/wiki?curid=2862255" title="Lipionka">
Lipionka

Lipionka – wieś w Polsce położona w województwie kujawsko-pomorskim, w powiecie inowrocławskim, w gminie Gniewkowo.
W latach 1975–1998 miejscowość administracyjnie należała do województwa bydgoskiego.

</doc>
<doc id="2862256" url="https://pl.wikipedia.org/wiki?curid=2862256" title="Pohjois-Pohjanmaa">
Pohjois-Pohjanmaa



</doc>
<doc id="2862259" url="https://pl.wikipedia.org/wiki?curid=2862259" title="Perkowo Dolne">
Perkowo Dolne

Perkowo Dolne – wieś w Polsce położona w województwie kujawsko-pomorskim, w powiecie inowrocławskim, w gminie Gniewkowo.
W latach 1975–1998 miejscowość administracyjnie należała do województwa bydgoskiego.

</doc>
<doc id="2862261" url="https://pl.wikipedia.org/wiki?curid=2862261" title="Perkowo Górne">
Perkowo Górne

Perkowo Górne – wieś w Polsce położona w województwie kujawsko-pomorskim, w powiecie inowrocławskim, w gminie Gniewkowo.
W latach 1975–1998 miejscowość administracyjnie należała do województwa bydgoskiego.

</doc>
<doc id="2862265" url="https://pl.wikipedia.org/wiki?curid=2862265" title="Rustam Saidov">
Rustam Saidov

Rustam Toʻxtasinovich Saidov (ur. 6 lutego 1978 w Duszanbe) − uzbecki bokser, brązowy medalista olimpijski z Sydney. W 1999 roku otrzymał tytuł „Mistrza sportu klasy międzynarodowej”, a w 2001 roku – tytuł „Dumy Uzbekistanu” ("Oʻzbekiston iftixori").
Kariera amatorska.
W 2000 roku zdobył brązowy medal na igrzyskach olimpijskich w Sydney. W półfinale pokonał go srebrny medalista tych igrzysk, Muchtarchan Dyldäbekow.
W 2003 roku zdobył brązowy medal podczas mistrzostw świata w Bangkoku. W półfinale pokonał go Aleksander Powietkin.
W 2004 startował na igrzyskach w Atenach. W ćwierćfinale pokonał go były rywal z poprzednich igrzysk, Muchtarchan Dildabekow.
W 2005 roku startował na mistrzostwach świata w Mianyang, gdzie odpadł w ćwierćfinale, przegrywając z Romanem Romanczukiem z Rosji.

</doc>
<doc id="2862266" url="https://pl.wikipedia.org/wiki?curid=2862266" title="Toute une vie">
Toute une vie

Całe życie (fr. "Toute une vie") – francusko-włoski film z 1974 roku w reżyserii Claude'a Leloucha.

</doc>
<doc id="2862267" url="https://pl.wikipedia.org/wiki?curid=2862267" title="Podlesie (województwo kujawsko-pomorskie)">
Podlesie (województwo kujawsko-pomorskie)

Podlesie – osada leśna w Polsce położona w województwie kujawsko-pomorskim, w powiecie inowrocławskim, w gminie Gniewkowo.
W latach 1975–1998 miejscowość administracyjnie należała do województwa bydgoskiego.
Zobacz też: Podlesie

</doc>
<doc id="2862270" url="https://pl.wikipedia.org/wiki?curid=2862270" title="Infantka Maria Józefa">
Infantka Maria Józefa

Infantka Maria Józefa (hiszp. "La infanta María Josefa") – obraz olejny hiszpańskiego malarza Francisca Goi (1746–1828), będący szkicem przygotowawczym do zbiorowego portretu pt. "Rodzina Karola IV". Początkowo znajdował się w Pałacu Królewskim w Madrycie (podobnie jak ostateczne dzieło), a od 1857 roku należy do zbiorów Prado.
Portret zbiorowy miał być wizerunkiem króla Karola IV z najbliższą rodziną. Szkic przedstawia infantkę Marię Józefę (1744–1801), starszą siostrę Karola IV, która nigdy nie wyszła za mąż i mieszkała na madryckim dworze swojego brata. Goya nie schlebia swojej modelce, jej nieatrakcyjne rysy twarzy są dodatkowo uwypuklone przez duże brylantowe kolczyki i turban ozdobiony piórami. Na skroni widać czarny owalny plaster, który służył za ozdobę i lekarstwo przeciwbólowe. Była to przestarzały element, którego nie nosiły młode damy. Infantka nosi także szarfę Orderu Dam Królowej Marii Ludwiki.
Goya zaczął pracować nad zbiorowym portretem w maju 1800 roku, kiedy rodzina królewska wypoczywała w Pałacu w Aranjuez, jednej z rezydencji Burbonów. Między majem a lipcem artysta wykonał szkice przygotowawcze w postaci olejnych portretów przedstawiających każdego z członków rodziny królewskiej. Na życzenie królowej Marii Ludwiki Goya sportretował każdego z osobna, dzięki czemu monarchowie uniknęli długich i nużących godzin pozowania w grupie.
Z dziesięciu szkiców wykonanych przez Goyę w Aranjuez zachowało się jedynie pięć oryginałów, wszystkie znajdują się w zbiorach Prado. Oprócz szkicu "Infantki Marii Józefy" zachowały się także: "Infant Antoni Burbon", "Infant Karol Maria Izydor", "Infant Franciszek de Paula Burbon" i "Ludwik I Parmeński" oraz kilka kopii wykonanych przez Augustina Esteve znajdujących się w różnych muzeach i prywatnych kolekcjach (m.in. "Infant Ferdynand VII" w Metropolitan Museum of Art w Nowym Jorku). Wszystkie szkice charakteryzuje widoczny czerwonawy podkład. Fizjonomia postaci jest oddana z jeszcze większą precyzją niż na ostatecznym obrazie, widać, że szkice posłużyły artyście do wnikliwej analizy twarzy portretowanych. Szkice zostały przedstawione rodzinie królewskiej i zaakceptowane. Możliwe, że powstał także szkic przygotowawczy ostatecznego dzieła, który się nie zachował.

</doc>
<doc id="2862272" url="https://pl.wikipedia.org/wiki?curid=2862272" title="Infant Antoni Burbon">
Infant Antoni Burbon

Infant Antoni Burbon (hiszp. "El infante Antonio Pascual") – obraz olejny hiszpańskiego malarza Francisca Goi (1746–1828), będący szkicem przygotowawczym do zbiorowego portretu pt. "Rodzina Karola IV". Początkowo znajdował się w Pałacu Królewskim w Madrycie (podobnie jak ostateczne dzieło), a od 1857 roku należy do zbiorów Prado.
Portret zbiorowy miał być wizerunkiem króla Karola IV z najbliższą rodziną. Szkic przedstawia infanta Antoniego Burbona (1755–1817), brata i jednocześnie szwagra Karola IV, gdyż został mężem infantki Marii Amalii, swojej bratanicy. 
Goya zaczął pracować nad zbiorowym portretem w maju 1800 roku, kiedy rodzina królewska wypoczywała w Pałacu w Aranjuez, jednej z rezydencji Burbonów. Między majem a lipcem artysta wykonał szkice przygotowawcze w postaci olejnych portretów przedstawiających każdego z członków rodziny królewskiej. Na życzenie królowej Marii Ludwiki Goya sportretował każdego z osobna, dzięki czemu monarchowie uniknęli długich i nużących godzin pozowania w grupie.
Z dziesięciu szkiców wykonanych przez Goyę w Aranjuez zachowało się jedynie pięć oryginałów, wszystkie znajdują się w zbiorach Prado. Oprócz szkicu "Infanta Antonia Burbona" zachowały się także: "Infantka Maria Józefa", "Infant Karol Maria Izydor", "Infant Franciszek de Paula Burbon" i "Ludwik I Parmeński" oraz kilka kopii wykonanych przez Augustina Esteve znajdujących się w różnych muzeach i prywatnych kolekcjach (m.in. "Infant Ferdynand VII" w Metropolitan Museum of Art w Nowym Jorku). Wszystkie szkice charakteryzuje widoczny czerwonawy podkład. Fizjonomia postaci jest oddana z jeszcze większą precyzją niż na ostatecznym obrazie, widać, że szkice posłużyły artyście do wnikliwej analizy twarzy portretowanych. Szkice zostały przedstawione rodzinie królewskiej i zaakceptowane. Możliwe, że powstał także szkic przygotowawczy ostatecznego dzieła, który się nie zachował.

</doc>
<doc id="2862273" url="https://pl.wikipedia.org/wiki?curid=2862273" title="Infant Karol Maria Izydor">
Infant Karol Maria Izydor

Infant Karol Maria Izydor (hiszp. "Carlos María Isidro de Borbón y Borbón-Parma, infante de España") – obraz olejny hiszpańskiego malarza Francisca Goi (1746–1828), będący szkicem przygotowawczym do zbiorowego portretu pt. "Rodzina Karola IV". Początkowo znajdował się w Pałacu Królewskim w Madrycie (podobnie jak ostateczne dzieło), a od 1857 roku należy do zbiorów Prado.
Portret zbiorowy miał być wizerunkiem króla Karola IV z najbliższą rodziną. Szkic przedstawia 12-letniego infanta Karola Marię Izydora (1788–1855), syna Karola IV, który wiele lat później wywołał w kraju wojnę sukcesyjną. 
Goya zaczął pracować nad zbiorowym portretem w maju 1800 roku, kiedy rodzina królewska wypoczywała w Pałacu w Aranjuez, jednej z rezydencji Burbonów. Między majem a lipcem artysta wykonał szkice przygotowawcze w postaci olejnych portretów przedstawiających każdego z członków rodziny królewskiej. Na życzenie królowej Marii Ludwiki Goya sportretował każdego z osobna, dzięki czemu monarchowie uniknęli długich i nużących godzin pozowania w grupie.
Z dziesięciu szkiców wykonanych przez Goyę w Aranjuez zachowało się jedynie pięć oryginałów, wszystkie znajdują się w zbiorach Prado. Oprócz szkicu "Infanta Karola Marii Izydora" zachowały się także: "Infantka Maria Józefa", "Infant Antoni Burbon", "Infant Franciszek de Paula Burbon" i "Ludwik I Parmeński" oraz kilka kopii wykonanych przez Augustina Esteve znajdujących się w różnych muzeach i prywatnych kolekcjach (m.in. "Infant Ferdynand VII" w Metropolitan Museum of Art w Nowym Jorku). Wszystkie szkice charakteryzuje widoczny czerwonawy podkład. Fizjonomia postaci jest oddana z jeszcze większą precyzją niż na ostatecznym obrazie, widać, że szkice posłużyły artyście do wnikliwej analizy twarzy portretowanych. Szkice zostały przedstawione rodzinie królewskiej i zaakceptowane. Możliwe, że powstał także szkic przygotowawczy ostatecznego dzieła, który się nie zachował.

</doc>
<doc id="2862274" url="https://pl.wikipedia.org/wiki?curid=2862274" title="Infant Franciszek de Paula Burbon">
Infant Franciszek de Paula Burbon

Infant Franciszek de Paula Burbon (hiszp. "Francisco de Paula Antonio de Borbón y Borbón-Parma, infante de España") – obraz olejny hiszpańskiego malarza Francisca Goi (1746–1828), będący szkicem przygotowawczym do zbiorowego portretu pt. "Rodzina Karola IV". Początkowo znajdował się w Pałacu Królewskim w Madrycie (podobnie jak ostateczne dzieło), a od 1857 roku należy do zbiorów Prado.
Portret zbiorowy miał być wizerunkiem króla Karola IV z najbliższą rodziną. Szkic przedstawia infanta Franciszka de Paula Burbona (1794–1865), najmłodszego syna Karola IV.
Goya zaczął pracować nad zbiorowym portretem w maju 1800 roku, kiedy rodzina królewska wypoczywała w Pałacu w Aranjuez, jednej z rezydencji Burbonów. Między majem a lipcem artysta wykonał szkice przygotowawcze w postaci olejnych portretów przedstawiających każdego z członków rodziny królewskiej. Na życzenie królowej Marii Ludwiki Goya sportretował każdego z osobna, dzięki czemu monarchowie uniknęli długich i nużących godzin pozowania w grupie.
Z dziesięciu szkiców wykonanych przez Goyę w Aranjuez zachowało się jedynie pięć oryginałów, wszystkie znajdują się w zbiorach Prado. Oprócz szkicu "Infanta Franciszka de Paula Burbona" zachowały się także: "Infantka Maria Józefa", "Infant Karol Maria Izydor", "Infant Antoni Burbon" i "Ludwik I Parmeński" oraz kilka kopii wykonanych przez Augustina Esteve znajdujących się w różnych muzeach i prywatnych kolekcjach (m.in. "Infant Ferdynand VII" w Metropolitan Museum of Art w Nowym Jorku). Wszystkie szkice charakteryzuje widoczny czerwonawy podkład. Fizjonomia postaci jest oddana z jeszcze większą precyzją niż na ostatecznym obrazie, widać, że szkice posłużyły artyście do wnikliwej analizy twarzy portretowanych. Szkice zostały przedstawione rodzinie królewskiej i zaakceptowane. Możliwe, że powstał także szkic przygotowawczy ostatecznego dzieła, który się nie zachował.

</doc>
<doc id="2862275" url="https://pl.wikipedia.org/wiki?curid=2862275" title="Ludwik I Parmeński (obraz Goi)">
Ludwik I Parmeński (obraz Goi)

Ludwik I Parmeński (hiszp. "Luis de Borbón, príncipe de Parma y rey de Etruria") – obraz olejny hiszpańskiego malarza Francisca Goi (1746–1828), będący szkicem przygotowawczym do zbiorowego portretu pt. "Rodzina Karola IV". Początkowo znajdował się w Pałacu Królewskim w Madrycie (podobnie jak ostateczne dzieło), a od 1857 roku należy do zbiorów Prado.
Portret zbiorowy miał być wizerunkiem króla Karola IV z najbliższą rodziną. Szkic przedstawia infanta Ludwik I Parmeńskiego (1773–1803), szwagra Karola IV, mężą infantki Marii Ludwiki i przyszłego króla Etrurii. 
Goya zaczął pracować nad zbiorowym portretem w maju 1800 roku, kiedy rodzina królewska wypoczywała w Pałacu w Aranjuez, jednej z rezydencji Burbonów. Między majem a lipcem artysta wykonał szkice przygotowawcze w postaci olejnych portretów przedstawiających każdego z członków rodziny królewskiej. Na życzenie królowej Marii Ludwiki Goya sportretował każdego z osobna, dzięki czemu monarchowie uniknęli długich i nużących godzin pozowania w grupie.
Z dziesięciu szkiców wykonanych przez Goyę w Aranjuez zachowało się jedynie pięć oryginałów, wszystki znajdują się w zbiorach Prado. Oprócz szkicu "Ludwika I Parmeńskiego" zachowały się także: "Infantka Maria Józefa", "Infant Karol Maria Izydor", "Infant Franciszek de Paula Burbon" i "Infant Antoni Burbon" oraz kilka kopii wykonanych przez Augustina Esteve znajdujących się w różnych muzeach i prywatnych kolekcjach (m.in. "Infant Ferdynand VII" w Metropolitan Museum of Art w Nowym Jorku). Wszystkie szkice charakteryzuje widoczny czerwonawy podkład. Fizjonomia postaci jest oddana z jeszcze większą precyzją niż na ostatecznym obrazie, widać, że szkice posłużyły artyście do wnikliwej analizy twarzy portretowanych. Szkice zostały przedstawione rodzinie królewskiej i zaakceptowane. Możliwe, że powstał także szkic przygotowawczy ostatecznego dzieła, który się nie zachował.

</doc>
<doc id="2862276" url="https://pl.wikipedia.org/wiki?curid=2862276" title="Truszczyzna">
Truszczyzna

Truszczyzna – osada w Polsce położona w województwie kujawsko-pomorskim, w powiecie inowrocławskim, w gminie Gniewkowo.
W latach 1975–1998 miejscowość administracyjnie należała do województwa bydgoskiego.

</doc>
<doc id="2862277" url="https://pl.wikipedia.org/wiki?curid=2862277" title="Radio Pezet">
Radio Pezet



</doc>
<doc id="2862279" url="https://pl.wikipedia.org/wiki?curid=2862279" title="Terrence Thomas Prendergast">
Terrence Thomas Prendergast



</doc>
<doc id="2862280" url="https://pl.wikipedia.org/wiki?curid=2862280" title="Wierzchosławice (osada w województwie kujawsko-pomorskim)">
Wierzchosławice (osada w województwie kujawsko-pomorskim)

Wierzchosławice – osada w Polsce położona w województwie kujawsko-pomorskim, w powiecie inowrocławskim, w gminie Gniewkowo.
W latach 1975–1998 miejscowość administracyjnie należała do województwa bydgoskiego.
Zobacz też: Wierzchosławice

</doc>
<doc id="2862281" url="https://pl.wikipedia.org/wiki?curid=2862281" title="Regionalny Park Przyrody Wulkanów Owernii">
Regionalny Park Przyrody Wulkanów Owernii



</doc>
<doc id="2862283" url="https://pl.wikipedia.org/wiki?curid=2862283" title="Regionalny Park Przyrody Livradois-Forez">
Regionalny Park Przyrody Livradois-Forez



</doc>
<doc id="2862285" url="https://pl.wikipedia.org/wiki?curid=2862285" title="Regionalny Park Przyrody Wogezów Północnych">
Regionalny Park Przyrody Wogezów Północnych



</doc>
<doc id="2862288" url="https://pl.wikipedia.org/wiki?curid=2862288" title="Regionalne parki przyrody we Francji">
Regionalne parki przyrody we Francji



</doc>
<doc id="2862291" url="https://pl.wikipedia.org/wiki?curid=2862291" title="Pärnumaa">
Pärnumaa



</doc>
<doc id="2862297" url="https://pl.wikipedia.org/wiki?curid=2862297" title="Ołeksandra Koraszwili">
Ołeksandra Koraszwili

Ołeksandra Koraszwili (ukr. Олександра Корашвілі; ur. 1 marca 1996 w Odessie) – ukraińska tenisistka, finalistka juniorskiego Australian Open w deblu.
W lipcu 2012 roku zadebiutowała w turnieju z cyklu WTA – podczas Baku Cup 2012 otrzymała dziką kartę do turnieju kwalifikacyjnego, w którym przegrała swój mecz pierwszej rundy z Zhou Yimiao 2:6, 0:6. W październiku, podczas zawodów rangi ITF, zdobyła pierwszy tytuł w grze deblowej. Na koniec roku dotarła do półfinału gry pojedynczej podczas turnieju o puli nagród 10 000 $ w Bangkoku.
Na początku 2013 roku startowała na Australian Open – w rywalizacji singlowej dziewcząt odpadła w drugiej rundzie, a w deblu, grając w parze z Barborą Krejčíkovą, dotarła do finału.

</doc>
<doc id="2862301" url="https://pl.wikipedia.org/wiki?curid=2862301" title="Bitwa pod Częstoborowicami">
Bitwa pod Częstoborowicami

Bitwa pod Częstoborowicami – jedna z bitew powstania styczniowego stoczona 30 lipca 1863 r.
Przebieg.
W dworze w Rybczewicach zatrzymały się oddziały "Grzymały", do których dołączyli Jankowski i Adam Andrzej Zieliński ze swoimi ludźmi. Wkrótce "Grzymała" opuścił dwór. Pozostali w nim jednak, lekceważąc doniesienia o nadciągającej armii rosyjskiej pod dowództwem płk. Baumgartena, Zieliński i Jankowski. Gdy armia rosyjska zbliżyła się, podjęto decyzję o wymarszu w stronę Częstoborowic. 30 lipca 1863 roku pod Częstoborowicami rozegrała się bitwa pomiędzy siłami około 1000 powstańców a armią rosyjską w sile 3 rot piechoty, oddziału ułanów i sotni Kozaków (ok. 600 ludzi). Części Polaków udało się uniknąć walki, część została jednak odcięta.
Bilans.
Bitwa zakończyła się klęską powstańców. Część powstańców uciekła, a większość tych, którym się to nie udało została w metodyczny sposób wymordowana przez Rosjan. Według danych z księgi stanu cywilnego (akty zgonów) parafii Częstoborowice w bitwie poległo 106 powstańców, a kolejnych 10 zmarło na skutek odniesionych ran, 150 zostało rannych. Straty rosyjskie miały wynieść 5 zabitych i 6 rannych (w tym jeden oficer - porucznik).
Bitwa pod Częstoborowicami w kulturze.
Tragedia powstańców stała się tematem obrazu nieznanego malarza pod tytułem "Rzeź bezbronnych powstańców pod Częstoborowicami" będącego własnością Muzeum Polskiego w Rapperswilu. W 1917 roku dzieło zaginęło.

</doc>
<doc id="2862302" url="https://pl.wikipedia.org/wiki?curid=2862302" title="Maria Ludwika Bernhard">
Maria Ludwika Bernhard

Maria Ludwika Bernhard (ur. 6 sierpnia 1908 w Łodzi, zm. 4 sierpnia 1998 w Warszawie) – polska badaczka starożytności klasycznej, zasłużony naukowiec i wykładowca w dziedzinie archeologii śródziemnomorskiej, historyk sztuki i muzeolog; kombatantka – żołnierz AK.
Życiorys.
Urodziła się w rodzinie polsko-francuskiej. Archeologię, historię i historię sztuki studiowała na Uniwersytecie Warszawskim. Studia uzupełniające odbyła w latach 1937–1938 we Francuskiej Szkole Archeologicznej w Atenach (École française d'Athènes). Doktorat uzyskała w Warszawie w 1939 r. Podczas II wojny światowej brała udział w tajnym nauczaniu i konspiracji, uczestnicząc także w powstaniu warszawskim.
Od 1934 r. była asystentką w katedrze (początkowo w Zakładzie Archeologii Klasycznej) prof. Kazimierza Michałowskiego na Uniwersytecie Warszawskim. Po uzyskaniu stopnia docenta (1954) przejęła kierownictwo katedrą Archeologii Śródziemnomorskiej na Uniwersytecie Jagiellońskim, sprawowane aż do 1978 r. W 1957 otrzymała tytuł profesora. Przez kilka kadencji przewodniczyła Radzie Naukowej Zakładu Archeologii Śródziemnomorskiej PAN w Warszawie.
W latach 1936–1961 pracowała również w Muzeum Narodowym w Warszawie, kolejno jako: asystent, adiunkt, kustosz i kurator Zbiorów (później Galerii) Sztuki Starożytnej. Ponadto była komisarzem licznych wystaw sztuki antycznej w stołecznym Muzeum Narodowym. Uczestniczyła w powojennych wykopaliskowych pracach badawczych na Krymie (Mirmeki i Kalos Limen, 1956—1959). Począwszy od 1938 roku, kilkakrotnie wyjeżdżała do Egiptu, by zapoznawać się z efektami polskich prac archeologicznych w Aleksandrii. W 1967 kierowała polską ekspedycją wykopaliskową w Palmyrze. Była członkiem krajowych i zagranicznych gremiów naukowych, m.in. Niemieckiego Instytutu Archeologicznego (DAI).
15 października 1947 na wniosek Ministra Spraw Zagranicznych została odznaczona przez prezydenta RP Bolesława Bieruta Złotym Krzyżem Zasługi "za wybitne zasługi położone przy ratowaniu zabytków i arcydzieł kultury polskiej".
Została pochowana na cmentarzu Powązkowskim w Warszawie (kwatera N-4-9).
Dorobek naukowy.
Autorka licznych publikacji z zakresu sztuki starożytnej Grecji (w tym 4-tomowej "Historii starożytnej sztuki greckiej" oraz pierwszego polskiego całościowego opracowania tematu "Lampki starożytne", 1955), w szczególności jednak dotyczących malarstwa wazowego – wśród nich "Wazy greckie w Muzeum im. E. Majewskiego w Warszawie", 1936, pierwsza powojenna monografia-podręcznik "Greckie malarstwo wazowe", 1966, a także istotny wkład 6 tomów polskich dla międzynarodowego „Corpus Vasorum Antiquorum”. Dorobek naukowy M.L. Bernhard obejmuje kilkadziesiąt prac z dziedziny historii sztuki i muzealnictwa (także w czasopismach, m.in. „Meander”, „Archeologia”, „Biuletyn Historii Sztuki”, „Rocznik Historii Sztuki”) oraz materiały popularnonaukowe. Jako archeolog była autorką skryptu dla studentów Uniwersytetu Jagiellońskiego – "Archeologia Grecji" (Kraków 1977). Zapoczątkowała i przygotowała pierwszą rodzimą publikację encyklopedyczną dotyczącą starożytności ("Mała encyklopedia kultury świata antycznego", t. I, 1958). Współpracowała również z zagranicznymi wydawnictwami encyklopedycznymi.

</doc>
<doc id="2862307" url="https://pl.wikipedia.org/wiki?curid=2862307" title="Hemichromis paynei">
Hemichromis paynei



</doc>
<doc id="2862308" url="https://pl.wikipedia.org/wiki?curid=2862308" title="Hemichromis fugax">
Hemichromis fugax



</doc>
<doc id="2862309" url="https://pl.wikipedia.org/wiki?curid=2862309" title="Hemichromis cristatus">
Hemichromis cristatus



</doc>
<doc id="2862310" url="https://pl.wikipedia.org/wiki?curid=2862310" title="Kosternik leśniak">
Kosternik leśniak

Kosternik leśniak ("Carterocephalus silvicola") – motyl dzienny z rodziny powszelatkowatych.
Wygląd.
Rozpiętość skrzydeł od 26 do 28 mm. Dymorfizm płciowy wyraźnie zaznaczony na wierzchniej stronie skrzydeł.
Siedlisko.
Wilgotne polany i drogi w lasach liściastych; skraje lasów, zarośla.
Biologia i rozwój.
Wykształca jedno pokolenie w roku (połowa maja-koniec czerwca). Rośliny żywicielskie: szerokolistne trawy, najczęściej trzcinnik lancetowaty, prosownica rozpierzchła, kłosownica leśna. Jaja składane są pojedynczo na wierzchniej stronie liści rośliny żywicielskiej. Larwy wylęgają się po 2 tygodniach. Stadium poczwarki 3-4 tygodnie.
Rozmieszczenie geograficzne.
Gatunek eurosyberyjski, występuje w całej Polsce, najliczniej na północnym wschodzie.

</doc>
<doc id="2862311" url="https://pl.wikipedia.org/wiki?curid=2862311" title="Operator infrastrukturalny">
Operator infrastrukturalny

Operator infrastrukturalny (MNO z ang. "Mobile Network Operator") – przedsiębiorca telekomunikacyjny oferujący swoim klientom usługi związane z telefonią komórkową na bazie własnej infrastruktury telekomunikacyjnej.

</doc>
<doc id="2862313" url="https://pl.wikipedia.org/wiki?curid=2862313" title="Czerwieniak pięcioplamy">
Czerwieniak pięcioplamy



</doc>
<doc id="2862315" url="https://pl.wikipedia.org/wiki?curid=2862315" title="Oleksandra Korashvili">
Oleksandra Korashvili



</doc>
<doc id="2862316" url="https://pl.wikipedia.org/wiki?curid=2862316" title="Daylight (singel Maroon 5)">
Daylight (singel Maroon 5)

Daylight – ballada rockowa amerykańskiego zespołu pop-rockowego Maroon 5, która znalazła się na ich czwartym albumie studyjnym pt. "Overexposed". Utwór wydany został 27 listopada 2012 roku przez wytwórnię A&amp;M/Octone Records jako trzeci singel z nowej płyty. Twórcami tekstu piosenki są Adam Levine, Max Martin, Sam Martin oraz Mason Levy, natomiast produkcją utworu zajęli się Levine wraz z MdL &amp; Max Martin. Do singla nakręcono także teledysk, którego reżyserią zajął się Jonas Åkerlund.
Singel dotarł do 21. miejsca na liście "Billboard" Hot 100 oraz 15. na liście Canadian Hot 100.

</doc>
<doc id="2862321" url="https://pl.wikipedia.org/wiki?curid=2862321" title="Wioślarstwo na Letnich Igrzyskach Olimpijskich 2012 – czwórka podwójna kobiet">
Wioślarstwo na Letnich Igrzyskach Olimpijskich 2012 – czwórka podwójna kobiet

Czwórka podwójna – jedna z konkurencji wioślarskich rozegranych podczas Letnich Igrzysk Olimpijskich 2012, która odbyła się między 28 lipca a 1 sierpnia na obiekcie Dorney Lake. W rywalizacji wystartowało 8 osad.
Wyniki.
Osady, które zajęły pierwsze miejsce w każdym z wyścigów awansowały do finału A, pozostałe zaś brały udział w repasażach.
Repasaże.
Pierwsze cztery osady awansowały do finału A pozostałe do finału B

</doc>
<doc id="2862323" url="https://pl.wikipedia.org/wiki?curid=2862323" title="Hemichromis fasciatus violacea">
Hemichromis fasciatus violacea



</doc>
<doc id="2862325" url="https://pl.wikipedia.org/wiki?curid=2862325" title="Wioślarstwo na Letnich Igrzyskach Olimpijskich 2012 – ósemka kobiet">
Wioślarstwo na Letnich Igrzyskach Olimpijskich 2012 – ósemka kobiet

ósemka to jedna z konkurencji wioślarskich rozegranych podczas Letnich Igrzysk Olimpijskich 2012, która odbyła się między 29 lipca a 2 sierpnia na obiekcie Dorney Lake. W rywalizacji wystartowało 7 osad.
Wyniki.
Osady które zwyciężyły w wyścigach eliminacyjnych awansowały do finału, pozostałe zaś brały udział w repasażach
Repasaże.
Pierwsze cztery osady awansowały do finału A

</doc>
<doc id="2862327" url="https://pl.wikipedia.org/wiki?curid=2862327" title="Oleksandra Koraszwili">
Oleksandra Koraszwili



</doc>
<doc id="2862329" url="https://pl.wikipedia.org/wiki?curid=2862329" title="Haag a.d.Amper">
Haag a.d.Amper



</doc>
<doc id="2862332" url="https://pl.wikipedia.org/wiki?curid=2862332" title="Anton Sloboda">
Anton Sloboda

Anton Sloboda (ur. 10 lipca 1987 w Powaskiej Bystrzycy) − słowacki piłkarz występujący na pozycji pomocnika w Spartaku Trnawa.
Kariera.
Sloboda jest wychowankiem klubu ze swojego rodzinnego miasta − Ravenu Powaska Bystrzyca. Następnie występował w rezerwach MFK Ružomberok, a od 2009 roku był zawodnikiem pierwszej drużyny. Rozegrał 49 spotkań w Corgoň Lidze i strzelił 4 bramki. Na początku 2012 roku został piłkarzem czeskiej Viktorii Žižkov, którą reprezentował przez dwanaście miesięcy. 24 stycznia 2013 roku podpisał kontrakt z Podbeskidziem Bielsko-Biała.

</doc>
<doc id="2862334" url="https://pl.wikipedia.org/wiki?curid=2862334" title="Chubawene">
Chubawene

Chubawene (; do 1934 r. Chujowene, bułg. ) – wieś w północnej Bułgarii, w obwodzie Wraca, w gminie Roman. Według danych Narodowego Instytutu Statystycznego w Bułgarii z 31 grudnia 2011 wieś liczyła 330 mieszkańców.
Miejscowość ta posiada bogatą historię i tradycję. Mieszkańcy zachowują wiele tradycyjnych rytuałów m.in. nestinarstwo. Funkcjonuje tu zespół tańca folklorystycznego mający sukcesy w bułgarskim konkursie Balkan festival oraz będący w Europejskiej Radzie Stowarzyszeń Folklorystycznych, Festiwali i Sztuki Ludowej.

</doc>
<doc id="2862335" url="https://pl.wikipedia.org/wiki?curid=2862335" title="Sverre Hansen (lekkoatleta)">
Sverre Hansen (lekkoatleta)

Sverre Hilmar Hansen (ur. 12 listopada 1899 w Oslo, zm. 25 lutego 1991 w Oslo) – norweski lekkoatleta specjalizujący się w skoku w dal oraz w skoku wzwyż, uczestnik letnich igrzysk olimpijskich w Paryżu (1924), brązowy medalista olimpijski z w skoku w dal.

</doc>
<doc id="2862336" url="https://pl.wikipedia.org/wiki?curid=2862336" title="Przypisy">
Przypisy



</doc>
<doc id="2862339" url="https://pl.wikipedia.org/wiki?curid=2862339" title="Sverre Hansen">
Sverre Hansen



</doc>
<doc id="2862340" url="https://pl.wikipedia.org/wiki?curid=2862340" title="Saaremaa">
Saaremaa



</doc>
<doc id="2862341" url="https://pl.wikipedia.org/wiki?curid=2862341" title="Borowik brzoskwiniowy">
Borowik brzoskwiniowy



</doc>
<doc id="2862343" url="https://pl.wikipedia.org/wiki?curid=2862343" title="Żandarmi wieszający">
Żandarmi wieszający



</doc>
<doc id="2862344" url="https://pl.wikipedia.org/wiki?curid=2862344" title="Port lotniczy Larestan">
Port lotniczy Larestan

Port lotniczy Larestan (IATA: LRR, ICAO: OISL) – port lotniczy położony w Lar, w ostanie Fars, w Iranie.

</doc>
<doc id="2862345" url="https://pl.wikipedia.org/wiki?curid=2862345" title="Colin Sterling">
Colin Sterling

Colin Sterling (ur. 8 lipca 1966) – piłkarz z Turks i Caicos grający m.in. na pozycji bramkarza, reprezentant Turks i Caicos grający w barwach narodowych w latach 1999–2000.
Kariera klubowa.
W sezonie 2001/2002, Sterling reprezentował klub ProvoPool Celtic, jednak od następnego sezonu aż do końca kariery, reprezentował klub Caribbean All Stars. W sezonie 2002/2003, zdobył mistrzostwo kraju, a także puchar ligi. W dwóch kolejnych sezonach, zdobył natomiast tytuł wicemistrzowski.
Kariera reprezentacyjna.
W 1999 roku, Sterling rozegrał dwa oficjalne spotkania w ramach kwalifikacji do Pucharu Karaibów 1999. W pierwszym z nich, jego reprezentacja została pokonana 0-3 przez drużynę Bahamów. W kolejnym meczu eliminacji, jego reprezentacja zremisowała 2-2 z drużyną Wysp Dziewiczych Stanów Zjednoczonych. W drugim ze spotkań, wszedł z ławki rezerwowych za Josepha Agenora.
W 2000 roku, zawodnik ten rozegrał jeszcze jedno, tym razem ostatnie spotkanie w drużynie narodowej. W rewanżowym meczu przeciwko reprezentacji Saint Kitts i Nevis (podczas kwalifikacji do MŚ 2002), Sterling wystąpił w podstawowej jedenastce (w pierwszym ze spotkań był rezerwowym). Ponadto został powołany do kadry na eliminacje do Mistrzostw Świata 2006, jednak nie wystąpił w żadnym z dwóch spotkań reprezentacji.
Inne.
Sterling jest obecnie przewodniczącym narodowego związku krykieta ("Turks and Caicos Islands Cricket Association").

</doc>
<doc id="2862346" url="https://pl.wikipedia.org/wiki?curid=2862346" title="Iradż Danajifard">
Iradż Danajifard

Iradż Danajifard (ur. 11 marca 1951 w Teheranie, zm. 12 grudnia 2018 tamże) – irański piłkarz występujący podczas kariery na pozycji pomocnika.
Kariera klubowa.
Iradż Danajifard karierę piłkarską rozpoczął w drużynie Taj Teheran w 1970. W 1972 przeszedł do klubu Oghab Teheran, z którym rok później awansował do pierwszej ligi. W latach 1974–1976 występował w PAS Teheran. W 1976 powrócił do Taj, który później zmienił nazwę na Esteghlal. Z Taj zdobył Puchar Hazfi w 1977.
W 1979 wyjechał do USA, by występować w klubie Tulsa Roughnecks, w którym w 1984 zakończył karierę. Z Tulsą wygrał rozgrywki North American Soccer League w 1983.
Kariera reprezentacyjna.
W reprezentacji Iranu Danajifard zadebiutował 7 stycznia 1977 w wygranym 3-0 meczu eliminacji Mistrzostw Świata 1978 z Arabią Saudyjską.
W 1978 roku Danajifard został powołany do kadry na Mistrzostwa Świata. Iran zakończył turniej na fazie grupowej a Danajifard wystąpił w meczach ze Szkocją (bramka w 60 min.) i Peru. W 1980 po raz trzeci wystąpił w Pucharze Azji. Na turnieju w Kuwejcie zajął trzecie miejsce a Hejazi wystąpił w pięciu meczach z Syrią, Chinami, Bangladeszem, Koreą Północną (bramką), Kuwejtem i ponownie z Koreą Północną który był jego ostatnim meczem w kadrze. Ogółem w latach 1977–1980 Danajifard w reprezentacji wystąpił w 17 meczach, w których zdobył 3 bramki.

</doc>
<doc id="2862347" url="https://pl.wikipedia.org/wiki?curid=2862347" title="Lääne-Virumaa">
Lääne-Virumaa



</doc>
<doc id="2862348" url="https://pl.wikipedia.org/wiki?curid=2862348" title="Kirchdorf a.d.Amper">
Kirchdorf a.d.Amper



</doc>
<doc id="2862351" url="https://pl.wikipedia.org/wiki?curid=2862351" title="Ida-Virumaa">
Ida-Virumaa



</doc>
<doc id="2862356" url="https://pl.wikipedia.org/wiki?curid=2862356" title="Savo">
Savo



</doc>
<doc id="2862357" url="https://pl.wikipedia.org/wiki?curid=2862357" title="Etelä-Savo">
Etelä-Savo



</doc>
<doc id="2862358" url="https://pl.wikipedia.org/wiki?curid=2862358" title="Pohjois-Savo">
Pohjois-Savo



</doc>
<doc id="2862360" url="https://pl.wikipedia.org/wiki?curid=2862360" title="Luigi Martella">
Luigi Martella

Luigi Martella (ur. 9 marca 1948 w Depressa, zm. 6 lipca 2015 w Molfetta) – włoski duchowny katolicki, biskup Molfetta-Ruvo-Giovinazzo-Terlizzi w latach 2001-2015.
Życiorys.
Święcenia kapłańskie otrzymał 10 kwietnia 1977. Był m.in. nauczycielem w liceum w Maglie (1980-1994), proboszczem parafii w Castro Marina (1986-1994), a także wykładowcą teologii moralnej w seminarium w Molfetcie oraz w Instytucie Teologicznym Apulli (1994-2000).
Episkopat.
13 grudnia 2000 papież Jan Paweł II mianował go biskupem ordynariuszem diecezji Molfetta-Ruvo-Giovinazzo-Terlizzi. Sakry biskupiej 10 marca 2001 udzielił mu arcybiskup Bari Francesco Cacucci.

</doc>
<doc id="2862361" url="https://pl.wikipedia.org/wiki?curid=2862361" title="Hassan Nazari">
Hassan Nazari

Hassan Nazari (ur. 19 sierpnia 1956 w Abadanie) – irański piłkarz występujący podczas kariery na pozycji obrońcy.
Kariera klubowa.
Hassan Nazari karierę piłkarską rozpoczął w drużynie Sepah Abadan w pierwszej połowie lat 70. W latach 1974-1975 występował w lokalnym rywalu - Sanat Naft. W latach 1967-1977 był zawodnikiem Taj Teheran. Z Taj zdobył Puchar Hazfi w 1977.
W 1978 wyjechał do Zjednoczonych Emiratów Arabskich do klubu Al-Ahli Dubaj. Al-Ahli zdobył mistrzostwo Zjednoczonych Emiratów Arabskich w 1980. W 1985 występował w amerykańskim klubie Dallas Americans, a w 1989 Richardson Rockets.
Kariera reprezentacyjna.
W reprezentacji Iranu Nazari zadebiutował 10 sierpnia 1975 w przegranym 1-2 towarzyskim meczu z Węgrami. W 1976 wygrał z Iranem Puchar Azji. Na turnieju w Iranie wystąpił w trzech meczach z Irakiem, Chinami i finale z Kuwejtem. Kilka tygodni później uczestniczył w Igrzyskach Olimpijskich w Montrealu. Na turnieju w Kanadzie wystąpił we wszystkich trzech meczach z: Kubą, Polską i w ćwierćfinale z ZSRR.
W 1978 roku został powołany do kadry na Mistrzostwa Świata. Iran zakończył turniej na fazie grupowej a Nazari wystąpił we wszystkich trzech meczach z Holandią, Szkocją i Peru. Ostatni raz w reprezentacji wystąpił 6 września 1978 w przegranym 0-1 towarzyskim meczu z ZSRR. Ogółem w latach 1975-1978 Nazari w reprezentacji wystąpił w 35 meczach, w których zdobył bramkę.

</doc>
<doc id="2862362" url="https://pl.wikipedia.org/wiki?curid=2862362" title="Seine-Maritime">
Seine-Maritime



</doc>
<doc id="2862364" url="https://pl.wikipedia.org/wiki?curid=2862364" title="Ondřej Němec">
Ondřej Němec

Ondřej Němec (ur. 18 kwietnia 1984 w Třebíču) – czeski hokeista, reprezentant Czech, olimpijczyk.
Kariera.
Wychowanek SK Horácká Slavia Třebíč. Od 2010 roku gra w lidze KHL, najpierw w rosyjskim klubie Siewierstal Czerepowiec, w którym spędził dwa sezony. Od maja 2012 roku związał się dwuletnią umową z ówczesnym beniaminkiem ligi KHL, rodzimym klubem HC Lev Praga. Od lipca 2014 zawodnik Atłanta Mytiszczi. Od grudnia 2014 zawodnik CSKA Moskwa. Od maja 2015 ponownie zawodnik Siewierstali Czerepowiec. Od końca marca 2016 zawodnik Komety Brno, związany dwuletnim kontraktem. W styczniu 2021 zwolniony z tego klubu. Pod koniec tego miesiąca został zaangażowany przez Spartę Praga.
Uczestniczył w turniejach mistrzostw świata w 2009, 2010, 2011, 2012, 2014, 2015 oraz zimowych igrzysk olimpijskich 2018.

</doc>
<doc id="2862367" url="https://pl.wikipedia.org/wiki?curid=2862367" title="Seine-Saint-Denis">
Seine-Saint-Denis



</doc>
<doc id="2862369" url="https://pl.wikipedia.org/wiki?curid=2862369" title="Port lotniczy Gaja">
Port lotniczy Gaja

Port lotniczy Gaja, Gaya Airport (IATA: GAY, ICAO: VEGY) – port lotniczy położony w Gaja, w stanie Bihar, w Indiach.

</doc>
<doc id="2862370" url="https://pl.wikipedia.org/wiki?curid=2862370" title="Vahlkampfia baltica">
Vahlkampfia baltica

Vahlkampfia baltica – gatunek eukariotów należący do kladu Tetramitia wchodzącego w skład supergrupy excavata.
Osiąga wielkość 20 μm. Występuje w morzu bałtyckim.

</doc>
<doc id="2862371" url="https://pl.wikipedia.org/wiki?curid=2862371" title="Mahamied Aryphadżyjeu">
Mahamied Aryphadżyjeu

Mahamied Aryphadżyjeu, Magomied Dawudowicz Aripgadżyjew (ros. Магомед Давудович Арипгаджиев; ur. 23 września 1977 w Kaspijsku) – bokser narodowości awarskiej, reprezentujący Azerbejdżan, a potem Białoruś. W barwach Białorusi zdobył srebrny medal igrzysk olimpijskich w Atenach.
Kariera amatorska.
W 2000 roku, reprezentując Azerbejdżan, wystartował na igrzyskach olimpijskich Sydney w wadze ciężkiej. Odpadł w 1 rundzie, przegrywając z Sebastianem Köberem.
W 2003 roku zdobył srebrny medal podczas mistrzostw świata w Bangkoku. W finale turnieju wagi półciężkiej pokonał go Rosjanin Jewgienij Makarienko.
W 2004 roku zdobył srebrny medal podczas igrzysk w Atenach. W finale pokonał go na punkty Andre Ward.
Kariera zawodowa.
Na ringu zawodowym nie odniósł sukcesów. W sumie stoczył 19 walk, z czego wygrał 16 i doznał 2 porażek. Był mistrzem Białorusi i posiadaczem pasa WBC CIS w wadze półciężkiej. 25 lipca 2006 został pokonany na punkty przez Aleksego Kuziemskiego.

</doc>
<doc id="2862375" url="https://pl.wikipedia.org/wiki?curid=2862375" title="Neufahrn b.Freising">
Neufahrn b.Freising



</doc>
<doc id="2862376" url="https://pl.wikipedia.org/wiki?curid=2862376" title="McDonnell Douglas MD-82">
McDonnell Douglas MD-82



</doc>
<doc id="2862377" url="https://pl.wikipedia.org/wiki?curid=2862377" title="Jakub Nakládal">
Jakub Nakládal

Jakub Nakládal (ur. 30 grudnia 1987 w Hradcu Králové) – czeski hokeista, reprezentant Czech, olimpijczyk.
Kariera.
Wychowanek HC Hradec Králové. Od października 2011 roku zawodnik Saławatu Jułajew Ufa. W maju 2012 roku został przekazany do Spartaka Moskwa w zamian za Słowaka Ivana Barankę. 28 grudnia 2012 roku związał się z beniaminkiem ligi KHL, rodzimym klubem HC Lev Praga. Po sezonie 2012/2013 przedłużył o rok kontrakt z klubem o dwa lata. Od lipca 2014 zawodnik TPS. Od maja 2015 zawodnik Calgary Flames. Od października do listopada 2016 zawodnik Carolina Hurricanes. Od grudnia 2016 zawodnik Łokomotiwu Jarosław. W czerwcu 2020 powrócił do HC Pardubice.
Uczestniczył w turniejach mistrzostw świata w 2012, 2013, 2015, Pucharu Świata 2016 oraz zimowych igrzysk olimpijskich 2018.

</doc>
<doc id="2862378" url="https://pl.wikipedia.org/wiki?curid=2862378" title="Puchheim">
Puchheim



</doc>
<doc id="2862379" url="https://pl.wikipedia.org/wiki?curid=2862379" title="Janina Kraupe-Świderska">
Janina Kraupe-Świderska

Janina Kraupe-Świderska (ur. 27 stycznia 1921 w Sosnowcu, zm. 3 marca 2016 w Krakowie) – polska malarka współczesna.
Życiorys.
W 1938 rozpoczęła studia na Wydziale Malarstwa krakowskiej Akademii Sztuk Pięknych w pracowni Pawła Dadleza, po wybuchu II wojny światowej była uczennicą Fryderyka Pautscha w "Staatliche Kunstgewerbeschule Krakau", którą ukończyła w 1941. Od 1942 przez rok brała udział działalności konspiracyjnego teatru prowadzonego przez Tadeusza Kantora. Po zakończeniu wojny powróciła na uczelnię, jej nauczycielami byli m.in. uczący malarstwa sztalugowego Eugeniusz Eibisch i Wacław Taranczewski, który wykładał malarstwo monumentalne. Równocześnie była studentką wydziału graficznego, gdzie jej wykładowcami byli Andrzej Jurkiewicz i Konrad Srzednicki. W 1947 ukończyła studia na Wydziale Malarstwa (absolutorium w 1955), a rok później studia graficzne. Zawodowo związana była z macierzystą uczelnią, gdzie w 1980 została profesorem nadzwyczajnym, a siedem lat później zwyczajnym. Od 1957 jest związana z Grupą Krakowską, ponadto należy do działające w Katowicach Grupy Oneiron. W twórczości Janiny Kraupe-Świderskiej zauważalny jest silny wpływ kultur Dalekiego Wschodu oraz zasad filozoficznych zen. Artystka poza malarstwem sztalugowym i ściennym zajmuje się grafiką, większość prac zawiera sceny surrealistyczne i abstrakcyjne z elementami astrologii i magii .
Jej mężem był prof. Jan Świderski, po którego śmierci w 2004 całą spuściznę przekazała do Muzeum Zagłębia w Będzinie.
W 1997 artystka została odznaczona Nagrodą Miasta Krakowa w dziedzinie kultury i sztuki. W 2008 otrzymała Złoty Medal „Zasłużony Kulturze Gloria Artis”.
Od 2008 była członkiem czynnym Polskiej Akademii Umiejętności.

</doc>
<doc id="2862380" url="https://pl.wikipedia.org/wiki?curid=2862380" title="Seine-Saint-Denis - gminy departamentu">
Seine-Saint-Denis - gminy departamentu



</doc>
<doc id="2862381" url="https://pl.wikipedia.org/wiki?curid=2862381" title="Wesley Wickham">
Wesley Wickham

Wesley Wickham – piłkarz z Turks i Caicos grający na pozycji napastnika, reprezentant Turks i Caicos grający w barwach narodowych w 2000 roku.
W 2000 roku, zawodnik ten rozegrał tylko jedno oficjalne spotkanie w drużynie narodowej. Jego drużyna przegrała z reprezentacją Kajmanów (podczas turnieju Western Union Super Cup). Wickham grał w podstawowym składzie.
W tym samym roku rozegrał również dwa nieoficjalne spotkania drużyny narodowej.

</doc>
<doc id="2862382" url="https://pl.wikipedia.org/wiki?curid=2862382" title="Lista meczów reprezentacji Ukrainy w piłce nożnej mężczyzn">
Lista meczów reprezentacji Ukrainy w piłce nożnej mężczyzn

Główny artykuł: Reprezentacja Ukrainy w piłce nożnej
Oficjalne mecze Ukrainy.
1992–1999.
1992
1993
1994
1995
1996
1997
1998
1999
2000–2009.
2000
2001
2002
2003
2004
2005
2006
2007
2008
2009
2010–2019.
2010
2011
2012
2013
2014
2015
2016
2017
2018
2019
2020–2029.
2020
2021
2022
2023
Statystyki.
Bilans meczów oficjalnych według reprezentacji.
"Stan na 24.09.2022"
Legenda:

</doc>
<doc id="2862384" url="https://pl.wikipedia.org/wiki?curid=2862384" title="Alling">
Alling



</doc>
<doc id="2862387" url="https://pl.wikipedia.org/wiki?curid=2862387" title="Eichenau">
Eichenau

Lokalizacja.
Polska.
Dawna nazwa miejscowości:

</doc>
<doc id="2862388" url="https://pl.wikipedia.org/wiki?curid=2862388" title="Maisach">
Maisach



</doc>
<doc id="2862389" url="https://pl.wikipedia.org/wiki?curid=2862389" title="Widin">
Widin



</doc>
<doc id="2862391" url="https://pl.wikipedia.org/wiki?curid=2862391" title="Mittelstetten">
Mittelstetten



</doc>
<doc id="2862392" url="https://pl.wikipedia.org/wiki?curid=2862392" title="Obwód Widin">
Obwód Widin



</doc>
<doc id="2862393" url="https://pl.wikipedia.org/wiki?curid=2862393" title="Jewgienij Timkin">
Jewgienij Timkin

Jewgienij Leonidowicz Timkin, ros. Евгений Леонидович Тимкин (ur. 3 września 1990 w Murmańsku) – rosyjski hokeista.
Kariera.
Wychowanek Awangardu Omsk. Od lipca 2011 zawodnik klubu Witiaź Czechow. Od maja 2013 zawodnik Mietałłurga Magnitogorsk, związany trzyletnim kontraktem. Po sezonie 2019/2020 odszedł z klubu. Od maja 2020 zawodnik SKA Sankt Petersburg. Latem 2022 przeszedł do Saławata Jułajewa Ufa.
W składzie reprezentacji Rosyjskiego Komitetu Olimpijskiego (ang. ROC) brał udział w turnieju MŚ edycji 2021.

</doc>
<doc id="2862396" url="https://pl.wikipedia.org/wiki?curid=2862396" title="Gmina Widin">
Gmina Widin



</doc>
<doc id="2862397" url="https://pl.wikipedia.org/wiki?curid=2862397" title="Synagoga w Widinie">
Synagoga w Widinie



</doc>
<doc id="2862398" url="https://pl.wikipedia.org/wiki?curid=2862398" title="Most Widin-Calafat">
Most Widin-Calafat



</doc>
<doc id="2862401" url="https://pl.wikipedia.org/wiki?curid=2862401" title="Anneke Simons">
Anneke Simons

Anneke Simons – holenderska brydżystka z tytułami World Grand Master w kategorii Kobiet (WBF) oraz European Grand Master i European Champion w kategorii Kobiet (EBL).
Ukończyła Universiteit van Amsterdam w dziedzinie psychologii. Pracuje jako Manager zarządzanie personelem TMG (Telegraaf Media Groep).
Jej partnerką brydżową jest Jet Pasman.

</doc>
<doc id="2862402" url="https://pl.wikipedia.org/wiki?curid=2862402" title="Pirin">
Pirin



</doc>
<doc id="2862403" url="https://pl.wikipedia.org/wiki?curid=2862403" title="Park Narodowy Pirinu">
Park Narodowy Pirinu



</doc>
<doc id="2862404" url="https://pl.wikipedia.org/wiki?curid=2862404" title="Festiwal Tańca Karmiel">
Festiwal Tańca Karmiel

Festiwal Tańca Karmiel (hebr. פסטיבל מחול כרמיאל; ang. The Karmiel Dance Festival) – festiwal folklorystyczny odbywający się corocznie w mieście Karmiel na północy Izraela.
Historia.
Festiwal został założony w 1988 roku z inicjatywy dwóch izraelskich tancerzy folklorystycznych. Jeden z nich, Jonatan Carmon był do 2000 roku dyrektorem artystycznym festiwalu, a potem zastąpił go Szlomo Maman. Od 2010 roku dyrektorem jest Aaron Solomon. W 2006 roku termin festiwalu został przełożony ze względu na ostrzał rakietowy podczas II wojny libańskiej. Festiwal zwykle trwa trzy dni, jednak latem 2007 roku wydłużono go do czterech dni. Pozwoliło to poświęcić drugi dzień na występy zespołów dziecięcych i młodzieżowych. W 2011 roku planowano wydłużenie festiwalu do pięciu dni, jednak problemy budżetowe uniemożliwiły realizację tych planów.
Informacje ogólne.
Festiwal trwa trzy dni, podczas których publiczność może podziwiać występy zespołów folklorystycznych z kraju i za granicy. Wszystkie występy są otwarte dla publiczności. W czasie festiwalu odbywają się dwa konkursy: tańca folklorystycznego oraz choreografii.
Każdego roku odbywa się specjalny koncert jednego z najlepszych zespołów na świecie:

</doc>
<doc id="2862406" url="https://pl.wikipedia.org/wiki?curid=2862406" title="Park Narodowy Dolnego Zambezi">
Park Narodowy Dolnego Zambezi



</doc>
<doc id="2862407" url="https://pl.wikipedia.org/wiki?curid=2862407" title="Sobiszowice">
Sobiszowice



</doc>
<doc id="2862408" url="https://pl.wikipedia.org/wiki?curid=2862408" title="Louk Verhees">
Louk Verhees



</doc>
<doc id="2862409" url="https://pl.wikipedia.org/wiki?curid=2862409" title="David Oh">
David Oh

David Oh (ur. 8 marca 1960 w Southwest Philadelphia) – republikański polityk oraz adwokat, który obecnie jest radnym Filadelfii.
Młodość i wykształcenie.
Ojciec Davida Oha, wielebny Ki Hang w 1953 roku założył pierwszy w Filadelfii koreańsko- amerykański kościół i służył w nim jako pastor aż do swojej śmierci w 2006 roku. Oh ukończył Dickinson College i Rutgers University’s Law School w Camden. Po ukończeniu prawa, Oh przez kilka lat pracował jako asystent prokuratora okręgowego w Filadelfii.
Kariera polityczna.
W 1991 był członkiem przejściowego zespołu burmistrza Eda Randella. Organizował także misję handlową gubernatora Toma Ridge’a do Korei Południowej w 1999 roku. Przez osiemnaście lat prowadził własną kancelarię prawniczą, którą po pewnym czasie połączył z większą Zarwin Baum DeVito Kaplan Schaer Toddy, PC.
Rada miejska.
Wybory.
W 2003 i 2007 roku przeprowadził nieudane kampanie do rady miejskiej Filadelfii. W obu wyborach Jack Kelly i Frank Rizzo pokonywali Oha. Jednakże w 2011 roku, Jack Kelly nie ubiegał się o reelekcję a Frank Rizzo przegrał w republikańskich prawyborach. W wyborach powszechnych kongresmen Denny O’Brien zdobył jedno z wolnych miejsc w radzie, pokonując Oha i Ala Taubenbergera. Oh później prowadził 166 głosami i utrzymując przewagę zdobył drugie wolne miejsce w radzie.
Kadencja.
Wraz z wyborami do rady stał się pierwszym Amerykaninem azjatyckiego pochodzenia, który został wybrany na urząd publiczny w Filadelfii.
Obecnie Oh, jako radny pracuje w komisjach miejskich i zajmuje się takimi obszarami jak: Council’s Education, Environment, Disabled and Handicapped, Ethics, Licenses and Inspections, Parks, Recreation and Cultural Affairs, Public Property and Public Works, Streets and Services, and Technology and Information Services Committees. Jest także przewodniczącym Committee on Commerce &amp; Economic Development oraz Global Opportunities and The Creative/Innovative Economy Committee. Pełni funkcję whipa w swoim klubie w radzie miasta.
Służba wojskowa i kontrowersje.
Podczas kampanii wyborczej w 2011 roku gazeta "The Philadelphia Daily News" doniosła, że pomimo kilkuletniej służby Oha w „zielonych beretach” niektórzy z oficerów stwierdzili, iż muszą ujawnić prawdę o jego służbie sugerując, że nie powinien być w siłach specjalnych. Początkowo Oh skrytykował publikację i stwierdził, że historia przedstawiona przez gazetę wynika z niezrozumienia terminologii wojskowej i oznajmił, że uczęszczał do Officer Candidate School i został mianowany podporucznikiem w 20. grupie sił specjalnych przy Gwardii Narodowej w Maryland.
Stwierdził ponadto, że został wyznaczony „Oficerem Sił Specjalnych” przez swojego przełożonego i że został przydzielony do „zielonych beretów”, a zatem do noszenia ich munduru miał pełne prawo w czasie służby. Oh, jak się okazało nie ukończył pełnego szkolenia sił specjalnych i to jego zdaniem doprowadziło do nieporozumienia. Swoje kwalifikacje scharakteryzował stwierdzeniem „Nie domagałem się, abym był w pełni wykwalifikowanym zielonym beretem”, później przeprosił za swoje słowa, które mogły wywołać zamieszanie.
Kilku weteranów i powiązanych z nimi grup postanowiło bronić Oha włączając w to dwóch oficerów, którzy zwerbowali go do armii. Krytyka spadła też na gazetę, która opublikowała sfabrykowane zdjęcie Oha z zielonym beretem na głowie. Uznano, że zdjęcie może wprowadzać w błąd.
W 1991 roku został powołany wraz z jednostką Gwardii Narodowej do wzięcia udziału w Operacji Pustynna Burza. Wojna jednak skończyła się, zanim jego jednostka została rozmieszczona w Iraku.
Życie prywatne.
Oh mieszka w Southwest Philadelphia wraz ze swoją żoną Heesun i trójka dzieci.

</doc>
<doc id="2862410" url="https://pl.wikipedia.org/wiki?curid=2862410" title="Deron Quint">
Deron Quint

Deron Quint (ur. 12 marca 1976 w Durham, New Hampshire) – amerykański hokeista, reprezentant Stanów Zjednoczonych.
Kariera.
Od czerwca 2010 zawodnik Traktora Czelabińsk. W styczniu 2011 roku przedłużył kontrakt z klubem o dwa lata. Od 1 maja 2013 zawodnik Spartaka Moskwa, związany kontraktem na dwa lata. Od połowy stycznia 2014 zawodnik CSKA Moskwa. Od maja 2014 pierwotnie powrócił do Spartaka, a w czerwcu został ponownie zawodnikiem Traktora. W sezonie KHL (2015/2016) był kapitanem drużyny. Odszedł z klubu w marcu 2016. Od czerwca 2016 zawodnik EHC Red Bull Monachium. Zyskał tam przydomek "The Closer", z uwagi na umiejętność kończenia meczów.
Uczestniczył w turniejach mistrzostw świata juniorów do lat 20 edycji 1994, 1995 oraz seniorskich mistrzostw świata w 2001.
Ma żonę i dwoje dzieci.

</doc>
<doc id="2862418" url="https://pl.wikipedia.org/wiki?curid=2862418" title="Heshmat Mohajerani">
Heshmat Mohajerani

Heshmat Mohajerani (pers.: حشمت مهاجرانی; ur. 11 grudnia 1938 w Meszhedzie) – irański piłkarz występujący podczas kariery na pozycji pomocnika. Po zakończeniu kariery piłkarskiej pracował jako trener.
Kariera klubowa.
Heshmat Mohajerani podczas kariery piłkarskiej występował w Taj Teheran. Z Taj dwukrotnie wygrał Ligę Teherańską w 1962 i 1964.
Kariera trenerska.
Po zakończeniu kariery piłkarskiej Mohajerani został trenerem. W 1971 objął funkcję trenera reprezentacji Iranu U-23. W latach 1972–1975 trenował również reprezentację Iranu U-20. W 1976 Mohajerani został selekcjonerem reprezentacji Iranu. W 1976 wygrał z Iranem Puchar Azji. Kilka tygodni prowadził Iranu w Igrzyskach Olimpijskich w Montrealu. Na turnieju w Kanadzie dotarł do ćwierćfinału, w którym odpadł z ZSRR.
W 1977 roku po raz pierwszy w historii awansował z Iranem do Mistrzostw Świata. Iran zakończył turniej na fazie grupowej po porażkach z Holandią i Peru oraz remisie ze Szkocją. Bilans jego selekcjonerskiej kadencji to 35 meczów, 17 zwycięstw, 10 remisów i 8 porażek, przy bilansie bramkowym 53-31.
W 1978 wyjechał do Zjednoczonych Emiratów Arabskich by trenować klub Al-Szaab SC. W latach 1980–1984 był selekcjonerem reprezentacji Zjednoczonych Emiratów Arabskich. W latach 1984–1986 trenował Al-Wahda Abu Zabi. W latach 1992–1994 był selekcjonerem reprezentacji Omanu. W latach 1998–1999 trenował katarski klub Al Ahli Ad-Dauha. Ostatnią jego pracą było prowadzenie młodzieżowych reprezentacji ZEA U-19 i U-23 w latach 2003–2005.

</doc>
<doc id="2862421" url="https://pl.wikipedia.org/wiki?curid=2862421" title="Diecezja Corner Brook i Labrador">
Diecezja Corner Brook i Labrador

Diecezja Corner Brook i Labrador (łac. "Dioecesis Riviangulanensis-Labradorensis", ang. "Diocese of Corner Brook and Labrador") – rzymskokatolicka diecezja ze stolicą w Corner Brook, w prowincji Nowa Fundlandia i Labrador, w Kanadzie. Biskupstwo jest sufraganią archidiecezji Saint John’s.
Obecnym biskupem Corner Brook i Labradoru jest Peter Joseph Hundt. Sprawuje posługę na tej katedrze od 1 marca 2011.
W diecezji pracuje 1 zakonnik i 23 siostry zakonne.
Diecezja obejmuje zachodnią część Nowej Fundlandii oraz należącą do świeckiej prowincji Nowa Fundlandia i Labrador część półwyspu Labrador.
Historia.
9 maja 1870 z mocy decyzji Piusa IX, wyrażonej w brewe "Quae Catholicae rei", erygowana została prefektura apostolska Zachodniej Nowej Fundlandii. Dotychczas wierni z tych terenów należeli do diecezji Saint John’s (obecnie archidiecezja Saint John’s).
28 kwietnia 1892 omawianą jednostkę podniesiono do godności wikariatu apostolskiego.
18 lutego 1904 papież Pius X wyniósł wikariat apostolski Zachodniej Nowej Fundlandii do rangi diecezji nadając jej nazwę "diecezja Saint George’s".
31 maja 2007 do diecezji wcielono część terytorium likwidowanej w tego dnia diecezji Labrador City–Schefferville. W tym dniu omawiana diecezja zmieniła nazwę na obecną.

</doc>
<doc id="2862431" url="https://pl.wikipedia.org/wiki?curid=2862431" title="Hassan Rowshan">
Hassan Rowshan

Hassan Rowshan (ur. 24 października 1955 w Teheranie) – irański piłkarz występujący podczas kariery na pozycji napastnika.
Kariera klubowa.
Hassan Rowshan karierę piłkarską rozpoczął w drużynie Taj Teheran w 1969. Z Taj zdobył mistrzostwo Iranu w 1975, Puchar Hazfi w 1977, a na arenie międzynarodowej Azjatycki Puchar Mistrzów w 1970. W 1978 wyjechał do Zjednoczonych Emiratów Arabskich do klubu Al-Ahli Dubaj. Al-Ahli zdobył mistrzostwo Zjednoczonych Emiratów Arabskich w 1980.
W latach 1982-1983 ponownie występował Esteghlalu, a 1983-1984 w Al-Ahli. W 1984 po raz kolejny wrócił do Esteghlalu, w którym w 1988 zakończył karierę. Z Esteghlalem dwukrotnie wygrał ligę teherańską w 1983 i 1985.
Kariera reprezentacyjna.
W reprezentacji Iranu Rowshan zadebiutował 5 września 1974 w wygranym 2-1 meczu Igrzysk Azjatyckich z Birmą. Iran wygrał turniej w Teheranie a Rowshan wystąpił w pięciu meczach z Birmą, Bahrajnem, Malezją, Irakiem (bramka) i Izraelem. W 1976 wygrał z Iranem Puchar Azji. Na turnieju w Iranem był wystąpił w trzech meczach z Irakiem (bramka), Chinami (bramka) i finale z Kuwejtem.
W tym samym roku uczestniczył w Igrzyskach Olimpijskich w Montrealu. Na turnieju w Kanadzie wystąpił we wszystkich trzech meczach z: Kubą, Polską (bramka) i w ćwierćfinale z ZSRR.
W 1978 roku został powołany do kadry na Mistrzostwa Świata. Iran zakończył turniej na fazie grupowej a Rowshan wystąpił we wszystkich trzech meczach z Holandią, Szkocją i Peru (bramka).
W 1980 po raz drugi wystąpił w Pucharze Azji. Na turnieju w Kuwejcie zajął trzecie miejsce a Hejazi wystąpił w czterech meczach z Syrią, Bangladeszem, Koreą Północną i Kuwejtem, który był jego ostatnim meczem w kadrze. Ogółem w latach 1974-1980 Rowshan w reprezentacji wystąpił w 50 meczach, w których zdobył 13 bramek.

</doc>
<doc id="2862438" url="https://pl.wikipedia.org/wiki?curid=2862438" title="Luka Milivojević">
Luka Milivojević

Luka Milivojević, cyr. Лукa Mиливojeвић (ur. 7 kwietnia 1991 w Kragujevacu) – serbski piłkarz występujący na pozycji pomocnika w angielskim klubie Crystal Palace, którego jest kapitanem. Wcześniej grał w RSC Anderlecht, do którego przybył z Crvenej zvezdy Belgrad oraz Olympiakosie. W latach 2012–2020 reprezentant Serbii.

</doc>
<doc id="2862440" url="https://pl.wikipedia.org/wiki?curid=2862440" title="Lorenzo Aragón">
Lorenzo Aragón

Lorenzo Aragón Armenteros (ur. 28 kwietnia 1974 w Cienfuegos) – kubański bokser, srebrny medalista olimpijski z 2004.
Kariera amatorska.
Startował na igrzyskach olimpijskich w Atlancie, w wadze piórkowej. Aragón dotarł do ćwierćfinału, gdzie pokonał go minimalnie na punkty (11:12) Floyd Mayweather Jr.
W 2001 roku podczas mistrzostw świata w Belfaście zdobył złoty medal w wadze półśredniej. 
W 2003 roku zdobył również złoty medal w tej samej wadze, podczas mistrzostw świata w Bangkoku. W tym samym roku triumfował również w tej samej wadze, podczas Igrzysk Panamerykańskich, które odbyły się w Santo Domingo.
W 2004 zdobył srebrny medal podczas igrzysk olimpijskich w Atenach. W finale pokonał go Bachtijar Artajew z Kazachstanu.

</doc>
<doc id="2862449" url="https://pl.wikipedia.org/wiki?curid=2862449" title="Fuerstenfeldbruck">
Fuerstenfeldbruck



</doc>
<doc id="2862450" url="https://pl.wikipedia.org/wiki?curid=2862450" title="Furstenfeldbruck">
Furstenfeldbruck



</doc>
<doc id="2862451" url="https://pl.wikipedia.org/wiki?curid=2862451" title="Qingdao Hademen">
Qingdao Hademen



</doc>
<doc id="2862452" url="https://pl.wikipedia.org/wiki?curid=2862452" title="Qingdao Jonoon F.C.">
Qingdao Jonoon F.C.



</doc>
<doc id="2862453" url="https://pl.wikipedia.org/wiki?curid=2862453" title="Qingdao Beilaite">
Qingdao Beilaite



</doc>
<doc id="2862454" url="https://pl.wikipedia.org/wiki?curid=2862454" title="Grand Prix Danii na Żużlu 2012">
Grand Prix Danii na Żużlu 2012

2012 FIM Dansk Metal Danish SGP był piątą imprezą w sezonie 2012 z cyklu Grand Prix. Zawody odbyły się 9 czerwca 2012 na stadionie Parken w Kopenhadze. Zwycięzcą został Jason Crump, pokonując w finale Fredrika Lindgrena, Grega Hancocka i Chrisa Harrisa.
Lista startowe.
Komisja Speedway Grand Prix nominowała Michaela J. Jensena jako zawodnika z dziką kartą. Rezerwowymi zawodnikami zostali Peter Kildemand i Mikkel B. Jensen.

</doc>
<doc id="2862455" url="https://pl.wikipedia.org/wiki?curid=2862455" title="Mitologia serialu Zagubieni">
Mitologia serialu Zagubieni

Serial telewizyjny "Zagubieni" zawiera wiele tajemniczych aspektów, które uznaje się za nadprzyrodzone lub fantastyczne. Zwykle zjawiska te dotyczą czasoprzestrzennych anomalii, zbiegów okoliczności, paradoksów i innych zagadkowych rzeczy. Twórcy serii odnoszą się do tej część jako mitologii serialu.
Wyspa.
Główny miejscem akcji jest tajemnicza wyspa posiadająca niezwykłe właściwości. Może ona zmieniać swoje położenie, trudno na nią dotrzeć w zwykły sposób i jest niewidzialna dla świata zewnętrznego. Występują na niej też silne zjawiska elektromagnetyczne, które być może mają związek z jej uzdrawiającymi właściwościami. Sama wyspa otoczona jest przez jakiś rodzaj bariery, która powoduje zakłócenia czasowe dla tych, którzy znajdują się w jej pobliżu.
Struktury.
Czarna Skała.
Osadzony w głębi dżungli XIX wieczny statek przewożący niewolników. W odcinku "Ab Aeterno" ujawniono, że w 1867 r. okręt pod dowództwem Magnusa Hanso, wypłynął z wysp Kanaryjskich do Nowego Świata. Na jego pokładzie znajdowali się więźniowie, wśród których był Richard Alpert. Kiedy statek przepływał w pobliżu wyspy szalał silny sztorm, w wyniku czego powstała ogromna fala, która zniosła statek w głąb lądu, niszcząc po drodze posąg Tawaret stojący na wybrzeżu. Wciąż jednak pozostaje tajemnicą, jak statek znalazł się prawie po drugiej stronie wyspy od miejsca, gdzie stał posąg.
W odcinku "The Constant" wspomniano, że 22 marca 1845 r. Czarna Skała wypłynęła z Portsmouth w Anglii w celach handlowych do królestwa Syjamu, ale po drodze zaginęła na morzu. Jedyną pozostałością po tej wyprawie był dziennik pierwszego oficera, odkryty siedem lat później na wyspie św. Marii, wśród rzeczy należących do piratów. Wiele lat później dziennik został kupiony na aukcji przez Charlesa Widmore’a.
Chata.
Stara chata osadzona w głębi dżungli, którą zbudował członek Inicjatywy Dharma Horace Goodspeed jako rodzaj „azylu” dla siebie i żony. Później sądzono, iż zamieszkał w niej przywódca Innych, Jacob. W rzeczywistości był to Człowiek w czerni, który w jego imieniu wydawał fałszywe rozkazy. Kiedy w odcinku "The Man Behind the Curtain" chata po raz pierwszy została pokazana była otoczona popiołem, później krąg został przerwany. Wiadomo, że chata potrafi zmieniać swoją pozycję.
Latarnia morska.
W odcinku "Lighthouse", Jacob powiedział Hurleyowi, żeby zabrał Jacka do dotychczas niewidocznej latarni morskiej na wybrzeżu wyspy. Na szczycie kamiennej wieży znajdowały się lustra, które można było obracać wokół dużej kamiennej tarczy z numerami. Przy każdej cyfrze znajdowało się nazwisko „kandydata”. Kiedy Jack ustawił numer 23 ze swoim nazwiskiem w lustrach zobaczył dom z dzieciństwa. Nie wiadomo, czy było to spowodowane niezwykłymi właściwościami latarni, czy wpływem Jacoba.
Ruiny.
Na Wyspie znajduje się wiele ruin dawnych budowli, z których część pokryta jest hieroglifami. W odcinku "Live Together, Die Alone", Sayid, Jin i Sun płynąc wzdłuż wybrzeża natrafili na stopę z czterema palcami, która była pozostałością po posągu przedstawiającym egipską boginię płodności, Tawaret. W jej wnętrzu znajdowała się ukryta komnata, w której mieszkał Jacob.
Inne ruiny pojawiły się w odcinku "The Brig", kiedy Inni przywiązali ojca Locke’a do zniszczonej, kamiennej kolumny.
W odcinku "Meet Kevin Johnson" Ben nakazał Alex, Karlowi i Rousseau udać się do Świątyni, która na jego mapie oznaczona była logiem Dharmy, choć wspomniano, że miejsce to chroni Potwór.
Z kolei w odcinku "There’s No Place Like Home Part 3", Ben w stacji Orchidea wybił dziurę w ścianie, za którą znajdowało się starożytne pomieszczenie pokryte nieznanymi hieroglifami. Na jego końcu umieszczone było koło służące do przemieszczania wyspy.
Pod powierzchnią wyspy znajduje się też sieć tuneli, w których ukrywa się Potwór. Jedno z wejść znajduje się pod murem otaczającym Świątynię, a drugie pod powierzchnią rzeki. W jednym z pomieszczeń znajdujących się pod wioską Dharmy, Inni ukryli uszkodzoną bombę atomową. Część z tych tuneli zostało oznaczonych na mapie z drzwi antywybuchowych w stacji Łabędź.
W odcinku "Across the Sea", młody Jacob i jego brat znaleźli się w pobliżu jaskini z wodospadem, z której wydobywało się światło. Później, kiedy Desmond do niej zszedł odkrył starożytne pomieszczenie, w którym znajdował się krąg wypełniony wodą z dużym hieroglificznym kamieniem pośrodku, przykrywającym tajemniczą dziurę. Po jego usunięciu woda i strumień energii z kręgu zanikły, a pomieszczenie ogarnęła czerwona poświata. Z kolei wyspą zaczęły targać gwałtowne wstrząsy. Kiedy Jack ustawił kamień z powrotem na miejsce wszystko wróciło do normy.
Właściwości uzdrawiające.
Wyspa ma nadzwyczajne właściwości uzdrawiające, dzięki którym może wyleczyć nawet nieuleczalne choroby i urazy, takie jak: uszkodzenie kręgosłupa (Locke), rak (Rose) i niepłodność (Jin). Zwykłe zranienia również goją się o wiele szybciej niż normalnie. Zdarza się jednak (choć rzadko), że na wyspie można zachorować. Od czasu „incydentu”, kiedy to wzrosło natężenie elektromagnetyczne, kobiety, które zaszły w ciążę na wyspie zaczęły umierać.
Uzdrowienia.
Niektórzy rozbitkowie wyrażają przekonanie, że po katastrofie zostali cudownie uzdrowieni przez wyspę, m.in. Locke, który wcześniej był sparaliżowany, a odzyskał czucie w nogach oraz Rose, która chorowała na raka, a po katastrofie poczuła, że „rak opuścił jej ciało”.
Niezwykłe właściwości wyspy sprawiły, że nawet ciężko ranni szybko wracali do zdrowia. Przykładem jest Lock, który miał przygniecione nogi przez drzwi antywybuchowe w stacji Łabędź, został postrzelony przez Bena oraz trafiony w nogę przez Ethana.
Daniel Faraday, który cierpiał na poważne zaniki umysłowe, spowodowane własnymi eksperymentami czasowymi, po przybyciu na wyspę w pełni odzyskał dawną sprawność.
Grupy.
Inni.
Inni byli grupą mieszkańców wyspy, którzy zamieszkiwali ją od nieokreślonego bliżej czasu. Wiadomo, że zasiedlali ją przed przybyciem amerykańskiej armii, Inicjatywy Dharma i lotu 815. Prawdopodobnie część z nich wywodziła się z rdzennej ludności wyspy. Przez większość czasu mieszkali w dżungli lub świątyni, a po czystce projektu Dharma zamieszkali w jej wiosce. Przewodził nimi Ben, jednak ich rzeczywistym przywódcą był Jacob. Choć uważali się za „dobrych ludzi” nieobce im były porwania i zabójstwa niewinnych osób.
Inicjatywa DHARMA.
Od lat 70. do początku 90. na wyspie działał ogromny projekt badawczy pod nazwą „Inicjatywa DHARMA” ("DHARMA Initiative"), sponsorowany przez fundację Alvara Hanso. W ramach tego projektu na całej wyspie rozmieszczone były stacje badawcze, w których naukowcy badali różne dziedziny życia. Jednak członkowie DHARMY weszli w konflikt z Innymi, którzy uważali wyspę za swoją własność. Zawarto więc wstępny rozejm i wyznaczono ścisły podział terytorialny.
W latach 80. organizacja zaczęła chylić się ku upadkowi, a w 1992 r. została ostatecznie zniszczona przez Benjamina Linusa, który wraz z Innymi zorganizował masakrę uczestników projektu. W wyniku podróży w czasie, niektóre osoby z lotu 815 przez pewien czas były bezpośrednio związane z Inicjatywą DHARMA (uczestniczyły w projekcie).
Zjawiska zmysłowe.
Szepty.
Szepty często pojawiają się, gdy bohaterowie są w niebezpieczeństwie lub w innych przepełnionych napięciem momentach. Pierwszy raz pojawiły się w odcinku "Solitary" i początkowo uznano, że wydają je Inni. W końcówce szóstego sezonu okazało się, że są to szepty zmarłych, którzy „jeszcze nie ruszyli dalej” (lub znajdują się w czyśćcu). Szepty słyszeli m.in. Juliet, Jack, Rousseau, Sawyer, Sayid, Hurley i Shannon.
Wizje.
Liczne „wizje”, których doświadczają bohaterowie, często nie są faktycznymi wizjami lecz duchami zmarłych osób, lub bratem Jacoba przyjmującym fizyczną formę zmarłego. Wiele duchów pojawiło się zarówno na wyspie, jak i poza nią (Michael Dawson, Jacob, Emily Linus, Claudia, Ana Lucia, Charlie Pace). Niektóre z nich porozumiewają się z bohaterami w ich snach, jak Horace Goodspeed i Boone Carlyle, a inne na jawie. Wizje pomogły kilku bohaterom wykonać pewne zadania.
Zagadkę stanowi wizja Walta, który pojawił się w miejscach, w których nie mogło go być, gdyż nie umarł a brat Jacoba nie był zdolny do przyjmowania postaci żyjących osób.
Inne.
Potwór / Człowiek w czerni.
Wyspę zamieszkuje tajemniczy byt przypominający chmurę czarnego dymu i wydający mechaniczne odgłosy. Rozbitkowie nazwali go „Potworem”, choć nie jest on nim w tradycyjnym tego słowa znaczeniu. Damon Lindelof, jeden z producentów serii, określił go jako największą tajemnicę w mitologii serialu. Danielle Rousseau opowiadając rozbitkom o potworze stwierdziła, że to „system bezpieczeństwa wyspy”. Często atakuje on ludzi i przybiera postacie zmarłych. Przemieszczając się po wyspie taranuje czasem drzewa, a kiedy znajduje się w pobliżu słychać mechaniczne odgłosy. Jedynie krąg usypany z popiołu oraz bariera dźwiękowa chroniąca wioskę Dharmy są dla niego przeszkodą.
W odcinku "Across the Sea" ujawniono, że niegdyś był człowiekiem i nieznanym z imienia bratem Jacoba. Bardzo chciał opuścić wyspę, ale ich opiekunka, z którą mieszkali odciągała go od tego pomysłu i sabotowała jego plany. W końcu ją zabił, jednak przyłapał go na tym Jacob, który w zemście za jej śmierć wrzucił go do groty, z której wydobywało się tajemnicze światło. Tam został zmieniony w czarny dym. Pomimo że został pozbawiony fizycznej postaci, mógł przybierać ludzki wygląd i nadal chciał opuścić wyspę. Jednak żeby to zrobić musiał zabić Jacoba. Z niewyjaśnionych powodów nie mógł tego dokonać samodzielnie, więc manipulował innymi ludźmi, by zrobili to za niego.
W odcinku "LA X" ujawniono, że „Locke”, z którym podróżował Ben to Potwór, który przybrał jego postać.
Liczby.
Przez cały serial przewija się ciąg liczb: 4, 8, 15, 16, 23 i 42. Pojawiają się one w różnych miejscach i przedmiotach zarówno wspólnie, jak i pojedynczo. Ich suma wynosi 108 i jest kolejną liczbą, często pojawiającą się w serialu.
Według filmu instruktażowego Dharmy z Lost Experience, liczby są parametrami równania Valenzettiego, które dokładnie przewiduje koniec ludzkości. Początkowo scenarzyści wprowadzili liczby wyłącznie po to, by zaaranżować spotkanie między Hurleyem i Rousseau, jednak dzięki reakcji widzów rozwinęli ich znaczenie.

</doc>
<doc id="2862459" url="https://pl.wikipedia.org/wiki?curid=2862459" title="Sonicze">
Sonicze

Sonicze – wieś na Białorusi, położona w obwodzie grodzieńskim, w rejonie grodzieńskim, na północ od Sopoćkiń przy drodze do Kopciowa (Republika Litewska), na północnym brzegu Kanału Augustowskiego. Do ustalenia granicy w 1946 r. w województwie białostockim, powiat augustowski, gmina Wołłowiczowce. W 1827 r. była to wieś włościańska (chłopska) złożona z 13 domów i 74 mieszkańców.
Staraniem kierownika szkoły (wówczas jeszcze rosyjskiej) Józefa Łucznika w 1991 r. uruchomiono tu pierwszą na dzisiejszej Białorusi polskojęzyczną szkołę podstawową. 
W pobliżu wsi Kanał Augustowski śluzą Czortek (nazwa od przysiółka położonego w zakolu rzeki Czarna Hańcza) wychodzi z naturalnego koryta rzeki i całkowicie sztucznym odcinkiem zmierza do Niemna.

</doc>
<doc id="2862462" url="https://pl.wikipedia.org/wiki?curid=2862462" title="Mohammad Sadeghi">
Mohammad Sadeghi

Mohammad Sadeghi ur. 16 marca 1952 w Ahwazie) – irański piłkarz występujący podczas kariery na pozycji pomocnika.
Kariera klubowa.
Mohammad Sadeghi karierę piłkarską rozpoczął w drużynie Gomrok Ahwaz na przełomie lat 60. i 70. W latach 1971-1978 był zawodnikiem PAS Teheran. Z PAS dwukrotnie zdobył mistrzostwo Iranu w 1977 i 1978. 
W latach 1978-1980 występował w Persepolis Teheran. W 1980 przeszedł do klubu Shahin Teheran, w którym występował do końca swojej kariery w 1986.
Kariera reprezentacyjna.
W reprezentacji Iranu Sadeghi zadebiutował 14 czerwca 1972 w przegranym 0-3 meczu Taca Indepedencia z Portugalią. W 1972 uczestniczył w Igrzyskach Olimpijskich w Monachium. Na turnieju w RFN wystąpił w dwóch meczach z: Węgrami i Danią.
W 1974 wygrał z Iranem Igrzyska Azjatyckie. Na turnieju w Teheranie wystąpił we sześciu meczach z Pakistanem, Birmą, Bahrajnem, Malezją, Koreą Południową, Irakiem i Izraelem. W 1976 wygrał z Iranem Puchar Azji. Na turnieju w Iranem wystąpił tylko w meczu z Jemenem Południowym.
W 1978 roku został powołany do kadry na Mistrzostwa Świata. Iran zakończył turniej na fazie grupowej a Sadeghi wystąpił we wszystkich trzech meczach z Holandią, Szkocją i Peru, który był jego ostatnim meczem w kadrze. Ogółem w latach 1972-1978 Sadeghi w reprezentacji wystąpił w 39 meczach, w których zdobył 4 bramki.

</doc>
<doc id="2862464" url="https://pl.wikipedia.org/wiki?curid=2862464" title="Biegi narciarskie na Mistrzostwach Świata w Narciarstwie Klasycznym 2013 – sprint mężczyzn">
Biegi narciarskie na Mistrzostwach Świata w Narciarstwie Klasycznym 2013 – sprint mężczyzn

Sprint mężczyzn techniką klasyczną był jedną z konkurencji rozgrywanych podczas XXXVI Mistrzostw Świata w Narciarstwie Klasycznym. Rywalizacja odbyła się dnia 21 lutego 2013. Eliminacje rozpoczęły się o 10:45, a ćwierćfinały o 12:45. Tytułu sprzed dwóch lat nie obronił Marcus Hellner ze Szwecji, który tym razem nie startował. Nowym mistrzem świata został Rosjanin Nikita Kriukow, drugie miejsce zajął Petter Northug z Norwegii, a brązowy medal zdobył Kanadyjczyk Alex Harvey.
Wyniki.
Eliminacje.
"Wyniki:"
W eliminacjach każdy zawodnik biegł osobno. Po ukończeniu trasy przez wszystkich biegaczy, 30 zawodników z najlepszymi czasami awansowało do ćwierćfinałów.
Ćwierćfinały.
"Wyniki:"
W ćwierćfinałach wystąpiło razem 30 zawodników w 5 biegach. W każdym biegu startowało 6 zawodników. Dwaj pierwsi na mecie awansowali do półfinałów. Po ukończeniu wszystkich ćwierćfinałów wyniki czasowe biegaczy, którzy zajęli w swoich ćwierćfinałach trzecie i czwarte miejsce, zostały zestawione ze sobą. Dwaj biegacze z najlepszymi czasami przeszli do półfinałów jako tzw. "lucky loserzy".
Półfinały.
"Wyniki:"
W półfinałach wystąpiło razem 12 zawodników w 2 biegach. W każdym biegu startowało 6 zawodników. Dwaj pierwsi na mecie awansowali do finału. Po ukończeniu wszystkich półfinałów wyniki czasowe biegaczy, którzy zajęli w swoich półfinałach trzecie i czwarte miejsce, zostały zestawione ze sobą. Dwaj biegacze z najlepszymi czasami przeszli do finału jako tzw. "lucky loserzy".
Finał.
"Wyniki:"
Finał składał się z jednego biegu, w którym wystąpiło sześciu biegaczy. Trzej najlepsi zawodnicy na mecie otrzymali kolejno medal złoty, srebrny i brązowy.

</doc>
<doc id="2862467" url="https://pl.wikipedia.org/wiki?curid=2862467" title="Borowik obciętozarodnikowy">
Borowik obciętozarodnikowy



</doc>
<doc id="2862473" url="https://pl.wikipedia.org/wiki?curid=2862473" title="Bolko Starszy">
Bolko Starszy

Bolko Starszy (ur. między 1285/1290, zm. 30 stycznia 1300) – najstarszy syn księcia świdnickiego Bolka I Surowego i Beatrycze, córki Ottona V Długiego margrabiego brandenburskiego na Salzwedel.
Jego ojciec wybrał mu na przyszłą żonę Elżbietę, córkę margrabiego miśnieńskiego Fryderyka Tuty i Katarzyny, córki księcia Dolnej Bawarii Henryka XIII. To zamierzone małżeństwo nigdy nie doszło do skutku prawdopodobnie z powodu przedwczesnej śmierci księcia. Zmarł w wieku piętnastu lat. Został pochowany w klasztorze Cystersów w Krzeszowie, który ufundował jego ojciec.

</doc>
<doc id="2862475" url="https://pl.wikipedia.org/wiki?curid=2862475" title="Vahlkampfia dumnonica">
Vahlkampfia dumnonica

Vahlkampfia dumnonica – gatunek eukariotów należący do kladu Tetramitia wchodzącego w skład supergrupy excavata.
Trofozoit osiąga wielkość 20 – 54 μm ma jądro wielkości 5,6 – 7,5 μm. Nie stwierdzono występowania cyst. Występuje u wybrzeży Kornwalii.

</doc>
<doc id="2862477" url="https://pl.wikipedia.org/wiki?curid=2862477" title="Ronald Gardiner">
Ronald Gardiner

Ronald Gardiner (ur. 16 lutego 1969) – piłkarz z Turks i Caicos grający na pozycji pomocnika, reprezentant na arenie międzynarodowej.
Kariera reprezentacyjna.
Podczas eliminacji do Mistrzostw Świata 2002 Gardiner wystąpił w dwóch spotkaniach, w których wchodził z ławki rezerwowych; w pierwszym reprezentacja Turks i Caicos na wyjeździe podejmowała reprezentację Saint Kitts i Nevis, a Gardiner w 79. minucie meczu zastąpił Iana Hurdle'a. Mecz przebiegał jednak pod dyktando reprezentantów Saint Kitts i Nevis, którzy gościom strzelili osiem bramek (goście nie strzelili żadnego). W meczu rewanżowym reprezentanci Saint Kitts i Nevis pokonali swoich rywali 6–0, a Gardiner pojawił się na placu gry w 55. minucie, zmieniając Frasera Parka. Jak się później okazało, była to jedyna większa impreza, w której Gardiner miał okazję reprezentować barwy narodowe.

</doc>
<doc id="2862479" url="https://pl.wikipedia.org/wiki?curid=2862479" title="Sebastian Köber">
Sebastian Köber

Sebastian Köber (ur. 28 maja 1979 we Frankfurcie) – niemiecki bokser, brązowy medalista olimpijski z Sydney.
Kariera amatorska.
Podczas igrzysk olimpijskich w Sydney zdobył brązowy medal w kategorii ciężkiej. W półfinale przegrał z Kubańczykiem Félixem Savónem.
W 2001 startował na mistrzostwach świata w Belfaście, jednak przegrał w ćwierćfinale z Davidem Haye'm.
W 2002 roku zdobył brązowy medal podczas mistrzostw europy w Permie. W półfinale przegrał przed czasem z Aleksandrem Powietkinem.
W 2003 roku zdobył brązowy medal podczas Mistrzostw świata w Bangkoku, przegrywając w półfinale z Kubańczykiem Pedro Carrionem.
W 2004 startował na igrzyskach w Atenach i mistrzostwach europy, jednak odpadł już w 1 walkach.
Kariera zawodowa.
Na zawodowym ringu nie odniósł sukcesów. Köber stoczył 21 walk, z których 19 wygrał i 2 przegrał, zdobywając tylko tymczasowe mistrzostwo Niemiec.

</doc>
<doc id="2862487" url="https://pl.wikipedia.org/wiki?curid=2862487" title="Anastasija Griszyna">
Anastasija Griszyna

Anastasija Nikołajewna Griszyna, ros. Анастасия Николаевна Гришина (ur. 16 stycznia 1996 w Moskwie) – rosyjska gimnastyczka, srebrna medalistka olimpijska, 2-krotna wicemistrzyni Europy.

</doc>
<doc id="2862490" url="https://pl.wikipedia.org/wiki?curid=2862490" title="Anastasija Zagorujko">
Anastasija Zagorujko

Anastasija Giennadijewna Zagorujko (nazwisko panieńskie Romanowa; rus. Анастасия Геннадиевна Загоруйко; ur. 15 października 1988 w Zawodoukowsku) – rosyjska biathlonistka, trzykrotna mistrzyni Europy, medalistka mistrzostw świata juniorów.
W sezonie 2012/2013 zwyciężyła w klasyfikacji generalnej Pucharu IBU oraz w klasyfikacjach biegu indywidualnego oraz sprintu. Swoje osiągnięcie powtórzyła rok później, triumfując w klasyfikacji generalnej oraz klasyfikacjach sprintu i biegu pościgowego.

</doc>
<doc id="2862494" url="https://pl.wikipedia.org/wiki?curid=2862494" title="Levi Casey">
Levi Casey

Levi Burnside (Lee) Casey (ur. 19 października 1904 w Viennie, zm. 1 kwietnia 1983 w Costa Mesa) – amerykański lekkoatleta, trójskoczek.
Na Igrzyskach Olimpijskich w Amsterdamie w 1928 zdobył srebrny medal. Czterokrotnie był mistrzem Stanów Zjednoczonych (1926, 1927, 1928, 1930). 
Swój rekord życiowy (15,18 m) ustanowił 17 sierpnia 1930 w Chicago. 

</doc>
<doc id="2862495" url="https://pl.wikipedia.org/wiki?curid=2862495" title="James Phiri">
James Phiri

James Phiri (ur. 13 lutego 1968 w Lusace, zm. 5 stycznia 2001) – zambijski piłkarz grający na pozycji bramkarza. W swojej karierze rozegrał 43 mecze w reprezentacji Zambii.
Kariera klubowa.
Swoją karierę piłkarską Phiri rozpoczął w klubie Barclays Bank FC. W 1988 roku zadebiutował w jego barwach w zambijskiej Premier League. Na początku 1990 roku odszedł do Zanaco FC. Występował w nim do 1998 roku. Wtedy też przeszedł do chińskiego zespołu Qingdao Hainiu. Występował w nim do końca swojej kariery, czyli 2000 roku.
5 stycznia 2001 Phiri zmarł na raka.
Kariera reprezentacyjna.
22 maja 1993 roku Phiri zadebiutował w reprezentacji Zambii w przegranym 0:1 towarzyskim meczu z Malawi. W 1994 roku został powołany do kadry na Puchar Narodów Afryki 1994. Na nim wywalczył z Zambią wicemistrzostwo Afryki. Rozegrał na nim cztery mecze: ze Sierra Leone (0:0), z Wybrzeżem Kości Słoniowej (1:0), w ćwierćfinale z Senegalem (1:0) i w finale z Nigerią (1:2).
W 1996 roku Phiri zajął z Zambią 3. miejsce w Pucharze Narodów Afryki 1996. Wystąpił na nim w sześciu meczach: z Algierią (0:0), z Burkina Faso (5:1), ze Sierra Leone (4:0), ćwierćfinale z Egiptem (3:1), półfinale z Tunezją (2:4) i o 3. miejsce z Ghaną (1:0).
W 1998 roku Phiri był w kadrze Zambii na Puchar Narodów Afryki 1998, jednak nie wystąpił na nim w żadnym spotkaniu. Od 1993 do 1998 roku rozegrał w kadrze narodowej 43 mecze.

</doc>
<doc id="2862497" url="https://pl.wikipedia.org/wiki?curid=2862497" title="Fraser Park">
Fraser Park

Fraser Park (ur. 16 kwietnia 1975) – piłkarz z Turks i Caicos grający na pozycji obrońcy, reprezentant na arenie międzynarodowej.
Kariera reprezentacyjna.
Podczas eliminacji do Mistrzostw Świata 2002 Park wystąpił w dwóch spotkaniach, w których grał w podstawowym składzie; w pierwszym, reprezentacja Turks i Caicos na wyjeździe podejmowała reprezentację Saint Kitts i Nevis. Mecz przebiegał jednak pod dyktando reprezentantów Saint Kitts i Nevis, którzy gościom strzelili aż osiem bramek (goście nie strzelili żadnego). W meczu rewanżowym, reprezentanci Saint Kitts i Nevis pokonali swoich rywali 6–0, a Parka w 55. minucie zmienił Ronald Gardiner. Jak się później okazało, była to jedyna większa impreza, w której Park miał okazję reprezentować barwy narodowe.

</doc>
<doc id="2862498" url="https://pl.wikipedia.org/wiki?curid=2862498" title="Wiktorija Komowa">
Wiktorija Komowa

Wiktorija Aleksandrowna Komowa, ros. Виктория Александровна Комова (ur. 30 stycznia 1995 w Woroneżu) – rosyjska gimnastyczka, 2-krotna srebrna medalistka olimpijska, 2-krotna mistrzyni świata, mistrzyni Europy, 3-krotna mistrzyni olimpijska młodzieży.

</doc>
<doc id="2862502" url="https://pl.wikipedia.org/wiki?curid=2862502" title="Richard Mwanza">
Richard Mwanza

Richard Mwanza (ur. 5 maja 1959, zm. 27 kwietnia 1993) – zambijski piłkarz grający na pozycji bramkarza.
Kariera klubowa.
Całą swoją karierę piłkarską Mwanza spędził w klubie Kabwe Warriors. W 1980 roku zadebiutował w jego barwach w zambijskiej Premier League i grał w nim do 1993 roku. W 1987 roku wywalczył z nim mistrzostwo kraju. Wraz z Kabwe Warriors zdobył też dwa Puchary Zambii (1984, 1987) i dwa Zambian Challenge Cup (1989, 1991).
27 kwietnia 1993 Mwanza zginął w katastrofie samolotu w Gabonie, w której zginęła cała reprezentacja Zambii.
Kariera reprezentacyjna.
W reprezentacji Zambii Mwanza zadebiutował w 1987 roku. W 1988 roku zagrał na Igrzyskach Olimpijskich w Seulu. W 1992 roku został powołany do kadry na Puchar Narodów Afryki 1992. W kadrze Zambii występował do 1993 roku.

</doc>
<doc id="2862507" url="https://pl.wikipedia.org/wiki?curid=2862507" title="NMP Rokitniańska">
NMP Rokitniańska



</doc>
<doc id="2862510" url="https://pl.wikipedia.org/wiki?curid=2862510" title="Samuel Chomba">
Samuel Chomba

Samuel Chomba (ur. 5 maja 1964 w Kitwe, zm. 27 kwietnia 1993) – zambijski piłkarz grający na pozycji obrońcy.
Kariera klubowa.
Swoją karierę piłkarską Chomba rozpoczął w klubie Nkana FC. W 1984 roku zadebiutował w jego barwach w zambijskiej Premier League i grał w nim do 1988 roku. W sezonach 1985, 1986 i 1988 wywalczył z Nkaną trzy mistrzostwa Zambii. W 1986 roku zdobył z nim Puchar Zambii.
W 1989 roku Chomba przeszedł do Kabwe Warriors. Wraz z Kabwe Warriors zdobył dwa Zambian Challenge Cup (1989, 1991). W 1993 grał w południowoafrykańskim Dynamos FC.
Kariera reprezentacyjna.
W reprezentacji Zambii Chomba zadebiutował w 1986 roku. W 1988 roku wystąpił na Igrzyskach Olimpijskich w Seulu, a w 1990 roku był w kadrze Zambii na Puchar Narodów Afryki 1990. W 1992 roku został powołany do kadry na Puchar Narodów Afryki 1992. Zagrał na nim w trzech meczach: z Egiptem (1:0), z Ghaną (0:1) i w ćwierćfinale z Wybrzeżem Kości Słoniowej (0:1).
Śmierć.
27 kwietnia 1993 Chomba zginął w katastrofie samolotu w Gabonie, w której zginęła cała reprezentacja Zambii.

</doc>
<doc id="2862512" url="https://pl.wikipedia.org/wiki?curid=2862512" title="Marija Pasieka">
Marija Pasieka

Marija Walerjewna Pasieka, ros. Мария Валерьевна Пасека (ur. 19 lipca 1995 w Moskwie) – rosyjska gimnastyczka, 2-krotna medalistka Igrzysk Olimpijskich w Londynie, 2-krotna medalistka Igrzysk Olimpijskich w Rio de Janeiro, 2-krotna mistrzyni świata w skoku z 2015 i 2017, 2-krotna mistrzyni Europy w skoku z 2015 i 2019, 4-krotna mistrzyni Uniwersjady. Jest obecnie 5. najbardziej utytułowaną rosyjską gimnastyczką sportową w historii Igrzysk Olimpijskich.
Kariera.
2011.
Pasieka rozpoczęła swoją karierę w rangach seniorek w 2011 roku. W sierpniu, wzięła udział w Pucharze Rosji w Jekaterinburgu, na którym wygrała brązowy medal w skoku z wynikiem 13,713 oraz zajęła piąte miejsce w ćwiczeniach wolnych, zyskując notę 13,125.
We wrześniu, wystąpiła na Pucharze Świata w Gandawie, gdzie ukończyła zawody na szóstym miejscu w skoku (13,837) i piątym miejscu na ćwiczeniach wolnych (13,175).
Tego samego miesiąca, wzięła udział w zawodach Dinamo International w Penzie, gdzie wygrała srebro w skoku (13,935) i brąz w ćwiczeniach wolnych (14,034).
2012.
W marcu, Pasieka wygrała złoty medal z moskiewską drużyną na Mistrzostwach Rosji w Penzie z wynikami 14,867 w skoku, 10,767 na poręczach i 13,533 w ćwiczeniach wolnych. W finałach na przyrządach, wygrała brązowy medal w skoku (14,120) i uplasowała się na siódmym miejscu na poręczach (11,440).
W maju, reprezentowała Rosję na Mistrzostwach Europy w Brukseli. Wygrała srebrny medal w finale drużynowym, gdzie uzyskała notę 14,833 w skoku.
Miesiąc później, wzięła udział w Pucharze Rosji w Penzie. W finale drużynowym, wygrała złoty medal dla Moskwy, otrzymując punktację 15,800 w skoku i 14,134 w ćwiczeniach wolnych. Indywidualnie, uplasowała się na siódmym miejscu w skoku (11,925) i na poręczach (13,175).
Igrzyska Olimpijskie 2012.
Pasieka została wytypowana do kadry rosyjskiej na XXX Igrzyska Olimpijskie w Londynie u boku Aliji Mustafiny, Wiktoriji Komowej, Kseniji Afanasjewej i Anastasiji Griszyny.
29 lipca, uzyskała noty 15,533 i 14,566 w skoku. Rosja zakwalifikowała się na drugim miejscu z łącznym wynikiem 180,429, natomiast Marija uzyskała kwalifikację indywidualną do finału w skoku, plasując się na trzeciej pozycji.
31 lipca, otrzymała wynik 15,300 w skoku podczas finału drużynowego, dzięki czemu kadra rosyjska wygrała srebrny medal z wynikiem 178,530.
5 sierpnia, Pasieka uzyskała noty 15,400 i 14,700 w finale skoku. Zyskując łączny wynik 15,050, wygrała brązowy medal, plasując się za Rumunką Sandrą Izbașą i Amerykanką McKaylą Maroney.
2013.
W marcu, Marija wygrała swój pierwszy tytuł Mistrzyni Rosji w rangach seniorek w konkurencji skoku, zyskując notę 13,475. Uplasowała się również na ósmym miejscu w ćwiczeniach na poręczach asymetrycznych z wynikiem 11,725 oraz wygrała srebrny medal w zawodach drużynowych, gdzie otrzymała noty 15,750 w skoku i 12,650 na poręczach.
W kwietniu, wzięła udział w indywidualnych Mistrzostwach Europy w gimnastyce sportowej w Moskwie, na których wygrała brązowy medal w ćwiczeniach na poręczach z wynikiem 14,400. Zakwalifikowała się również na drugiej pozycji w skoku z notą 14,733, jednak w finale upadła dwa razy, przez co spadła na siódmą lokatę, otrzymując wynik końcowy 13,499.
W lipcu, Pasieka była reprezentantką Rosji na Letniej Uniwersjadzie w Kazaniu, wraz z Aliją Mustafiną, Kseniją Afanasjewą, Anną Diemientjewą i Tatianą Nabiewą. Uzyskując notę 15,100 w skoku, Pasieka wygrała złoty medal z kadrą rosyjską i tym samym zakwalifikowała się do finału na tym przyrządzie, w którym następnie wygrała brązowy medal z łącznym wynikiem 14,950.
2014.
W kwietniu, Pasieka wygrała srebrny medal w skoku na Mistrzostwach Rosji z wynikiem 14,384. Ze względu na liczne kontuzje, nie była w stanie wystąpić na Mistrzostwach Europy i Mistrzostwach świata.
Zakończyła rok 2014 na Pucharze Woronina, gdzie wygrała złoty medal w skoku (14,550) i srebro na poręczach (14,050).
2015.
Pasieka nie została początkowo wytypowana do kadry na Mistrzostwa Europy w Montpellier, jednak kontuzja jednej z rosyjskich zawodniczek sprawiła, że Marija została wysłana na zawody w ostatniej chwili. Mimo braku możliwości udziału w treningach, Pasieka zakwalifikowała się do finału w skoku na czwartej pozycji, mając dwa z najtrudniejszych skoków podczas całych zawodów – Cheng (z trudnościa 6,4) oraz Amanar (z trudnością 6,3). Uzyskała również dobry wynik na poręczach (14,233), jednak ze względu na przepisy, które zezwalają jedynie dwóm zawodniczkom z jednego kraju na udział w finale, Pasieka nie mogła uzyskać kwalifikacji. W finale skoku, który miał miejsce 18 kwietnia, Pasieka wygrała swój pierwszy tytuł Mistrzyni Europy z notą 15,250, pokonując tym samym dwukrotną złotą medalistkę na tym przyrządzie, Giulię Steingruber.
Na Mistrzostwach świata w Glasgow, Pasieka wykonała czyste układy w ćwiczeniach wolnych, skoku i na poręczach, jednak wielokrotne błędy innych rosyjskich zawodniczek w finale drużynowym sprawiło, że mimo drugiego miejsca w kwalifikacjach, Rosja spadła na czwartą lokatę. Mimo że po raz kolejny nie mogła wystąpić w finale drużynowym (Wiktorija Komowa i Daria Spiridonowa zyskały kwalifikację z wyższymi wynikami), Marija wystąpiła w finale skoku, gdzie zdobyła swój pierwszy złoty medal Mistrzostw świata z wynikiem 15,666, pokonując mistrzynię olimpijską z 2008 roku Hong Un-jong i mistrzynię świata w wieloboju Simone Biles, które znalazły się na drugiej i trzeciej pozycji.
2016.
Pasieka nie zdobyła żadnego medalu indywidualnego na Mistrzostwach Rosji, natomiast kontuzja nie zezwoliła jej na udział w Mistrzostwach Europy w Bernie.
Igrzyska Olimpijskie 2016.
Reprezentowała Rosję na Letnich Igrzyskach Olimpijskich w Rio de Janeiro, wraz z Aliją Mustafiną, Angieliną Mielnikową, Darią Spiridonową i Sjedą Tutchaljan.
7 sierpnia, Pasieka zakwalifikowała się do finału w skoku na czwartym miejscu zyskując noty 14,733 i 15,366 oraz łączny wynik 15,049. Kadra rosyjska otrzymała kwalifikację na trzeciej pozycji z punktacją 174,620.
9 sierpnia, Rosja wygrała srebrny medal w konkurencji drużynowej z łącznym wynikiem 176.688. Marija otrzymała notę 15,700 w skoku. Amerykanki zostały mistrzyniami olimpijskimi z wynikiem 184,897, podczas gdy kadra Chin uplasowała się na trzeciej lokacie z notą 176,003.
14 sierpnia, wystąpiła w finale w skoku, gdzie otrzymała punktację 15,266 i 15,241. Z łącznym wynikiem 15,253, Pasieka wygrała drugi srebrny medal, podczas gdy Simone Biles została mistrzynią olimpijską, a Giulia Steingruber wygrała brąz i zarówno swój pierwszy medal igrzysk w karierze. Marija została pierwszą gimnastyczką od czasów Ludmiły Turiszczewej, która wygrała dwa medale w skoku na dwóch Igrzyskach Olimpijskich z rzędu.
2017.
Ze względu na problemy z kręgosłupem, Pasieka nie brała udziału w żadnych zawodach na początku nowego cyklu olimpijskiego, jednak mimo tego została wytypowana do kadry rosyjskiej na Mistrzostwa Europy w Klużu-Napoce. Zakwalifikowała się do finału w skoku na drugiej pozycji, jednak ostatecznie zajęła czwarte miejsce i opuściła Rumunię bez żadnego medalu.
W sierpniu, dostała się do kadry narodowej na Mistrzostwa Świata w Montrealu, u boku srebrnej medalistki olimpijskiej Angieliny Mielnikowej, Jeleny Jerjominy i Anastazji Ilijankowej. W kwalifikacjach, wystąpiła jedynie w skoku, gdzie uzyskała pierwsze miejsce z wynikiem 14,933, następnie wygrała swój drugi tytuł Mistrzostw świata na tym przyrządzie. Została pierwszą rosyjską gimnastyczką w historii, która zajęła pierwsze miejsce w skoku na dwóch Mistrzostwach Świata z rzędu oraz drugą rosjanką w historii, która zdobyła dwa złote medale na tym przyrządzie.
W grudniu, Pasieka miała operację kręgosłupa.
2018.
Ze względu na proces zdrowienia pooperacyjnego, Marija nie występowała na żadnych zawodach w roku 2018. Dostała zezwolenie na wznowienie treningów w grudniu tego roku.
2019.
Pasieka wróciła na zawodów na Mistrzostwach Rosji w Penzie, gdzie wygrała złoty medal w skoku. W rezultacie została wytypowana do kadry na Mistrzostwa Europy. Następnie wzięła udział w Pucharze Świata w Baku, jednak upadek w jednym ze skoków sprawił, że skończyła zawody na piątym miejscu. Marija wystąpiła na kolejnym Pucharze Świata w Dausze, gdzie zakwalifikowała się w skoku na pierwszej pozycji. W finale na przyrządzie, zdobyła srebrny medal, uzyskując jedynie 0,117 punkta mniej niż reprezentantka Stanów Zjednoczonych i złota medalistka Jade Carey. Mimo tego, jeden ze skoków Pasieki był najwyżej ocenionym skokiem podczas zawodów (Amanar z wynikiem 15,100).
Wystąpiła na Mistrzostwach Europy w Szczecinie. Podczas kwalifikacji, upadła na jednym ze skoków i uplasowała się na piątym miejscu. W finale wygrała złoty medal, pokonując tym samym mistrzynię Europy w skoku z 2017 roku Coline Devillard. Następnie wystąpiła na Pucharze Korei, gdzie po licznych problemach, zakończyła zawody na czwartym miejscu w skoku. Na Pucharze Rosji, Pasieka również nie wykonała zadowalających skoków i otrzymała piąte miejsce w finale.
We wrześniu, Pasieka otrzymała srebrny medal w konkurencji drużynowej na Mistrzostwach Świata w Stuttgarcie jako rezerwowa. W listopadzie, uplasowała się na szóstym miejscu w finale skoku na Pucharze Świata w Chociebużu.
2020.
W lutym, Pasieka wzięła udział w Pucharze Świata w Melbourne, gdzie uplasowała się na ósmym miejscu w finale po upadku w jednym ze skoków. Miesiąc później, wystartowała w kolejnym Pucharze Świata w Baku, jednak słabe skoki w kwalifikacjach nie pozwoliły jej na awans do finałów, które następnie zostały odwołane ze względu na wybuch pandemii COVID-19. Podczas jednego z wywiadów, Pasieka poinformowała media o kontuzji kostki doznanej w Baku i zdecydowała się na przerwę w swojej karierze i planowany powrót po Letnich Igrzyskach Olimpijskich w Tokio.

</doc>
<doc id="2862515" url="https://pl.wikipedia.org/wiki?curid=2862515" title="Braciszewo (osada)">
Braciszewo (osada)

Braciszewo – osada w Polsce położona w województwie wielkopolskim, w powiecie gnieźnieńskim, w gminie Gniezno.
W latach 1975–1998 miejscowość administracyjnie należała do województwa poznańskiego.
Zobacz też: Braciszewo

</doc>
<doc id="2862519" url="https://pl.wikipedia.org/wiki?curid=2862519" title="Brody (powiat gnieźnieński)">
Brody (powiat gnieźnieński)

Brody – osada leśna w Polsce położona w województwie wielkopolskim, w powiecie gnieźnieńskim, w gminie Gniezno.
W latach 1975–1998 miejscowość administracyjnie należała do województwa poznańskiego.
Zobacz też: Brody

</doc>
<doc id="2862522" url="https://pl.wikipedia.org/wiki?curid=2862522" title="Gołaźnia">
Gołaźnia

Gołaźnia – osada leśna w Polsce położona w województwie wielkopolskim, w powiecie gnieźnieńskim, w gminie Gniezno.
W latach 1975–1998 miejscowość administracyjnie należała do województwa poznańskiego.

</doc>
<doc id="2862523" url="https://pl.wikipedia.org/wiki?curid=2862523" title="Darwinizm kwantowy">
Darwinizm kwantowy

Darwinizm kwantowy – teoria wyjaśniająca powstanie klasycznego świata ze świata kwantowego jako procesu darwinowskiego doboru naturalnego. Teoria ta wyjaśnia przejście systemu kwantowego od olbrzymiej ilości możliwych stanów do znacznie zredukowanego zbioru stanów wskaźnikowych (). Teoria zaproponowana przez Wojciecha Żurka oraz grupę jego współpracowników. Rozwój teorii wynika z integracji wieloletnich badań Żurka na tematy takie jak: stany wskaźnikowe, nadwybór wywołany przez otoczenie () czy dekoherencja.

</doc>
<doc id="2862525" url="https://pl.wikipedia.org/wiki?curid=2862525" title="Kujawki (powiat gnieźnieński)">
Kujawki (powiat gnieźnieński)

Kujawki – kolonia w Polsce położona w województwie wielkopolskim, w powiecie gnieźnieńskim, w gminie Gniezno.
W latach 1975–1998 miejscowość administracyjnie należała do województwa poznańskiego.
Miejscowość położona jest nad jeziorem Modrze.

</doc>
<doc id="2862526" url="https://pl.wikipedia.org/wiki?curid=2862526" title="Anthony Graham">
Anthony Graham

Anthony Graham (ur. 12 listopada 1963) – piłkarz z Turks i Caicos grający na pozycji pomocnika, reprezentant na arenie międzynarodowej.
Kariera reprezentacyjna.
W 1999 roku, Graham rozegrał dwa oficjalne spotkania w ramach kwalifikacji do Pucharu Karaibów 1999. W pierwszym z nich, jego reprezentacja została pokonana 0-3 przez drużynę Bahamów. W kolejnym meczu eliminacji, jego reprezentacja zremisowała 2-2 z drużyną Wysp Dziewiczych Stanów Zjednoczonych. W obydwóch, zawodnik ten grał w podstawowym składzie.
Podczas eliminacji do Mistrzostw Świata 2002 Graham wystąpił w dwóch spotkaniach, w których grał w podstawowym składzie; w pierwszym, reprezentacja Turks i Caicos na wyjeździe podejmowała reprezentację Saint Kitts i Nevis. Mecz przebiegał jednak pod dyktando reprezentantów Saint Kitts i Nevis, którzy gościom strzelili aż osiem bramek (goście nie strzelili żadnego). W meczu rewanżowym, reprezentanci Saint Kitts i Nevis pokonali swoich rywali 6–0. W jednym z meczów, Graham otrzymał także upomnienie w postaci żółtej kartki.

</doc>
<doc id="2862527" url="https://pl.wikipedia.org/wiki?curid=2862527" title="Arthit Sunthornpit">
Arthit Sunthornpit

Arthit Sunthornphit (taj. อาทิตย์ สุนทรพิธ, ur. 19 kwietnia 1986 w Khon Kaen) – piłkarz tajski grający na pozycji lewego pomocnika. Od 2017 jest zawodnikiem klubu PTT Rayong FC.
Kariera klubowa.
Swoją karierę piłkarską Sunthornphit rozpoczął w klubie Chonburi FC. W 2004 roku zadebiutował w jego barwach w tajskiej Premier League. W latach 2005 i 2007 wywalczył z nim mistrzostwo Tajlandii. Zdobył z nim też Puchar Tajlandii (2010) i trzy Kor Royal Cup (2008, 2009, 2011). W 2012 roku był wypożyczony do klubu Wuachon United. Następnie grał w Chainat Hornbill FC i Chiangrai United FC, a w 2017 trafił do PTT Rayong FC.
Kariera reprezentacyjna.
W reprezentacji Tajlandii Sunthornphit zadebiutował w 2008 roku. W tym samym roku zajął z kadrą narodową 2. miejsce w AFF Suzuki Cup 2008. Z kolei w 2012 roku był drugi z Tajlandią w AFF Suzuki Cup 2012.

</doc>
<doc id="2862529" url="https://pl.wikipedia.org/wiki?curid=2862529" title="Rustam Rahimov">
Rustam Rahimov

Rustam Rahimov (tadż.: Рустамхоҷа Раҳимов, "Rustamchodża Rahimow"; ur. 16 lutego 1975 w Duszanbe) - niemiecki bokser, brązowy medalista igrzysk olimpijskich w Atenach.
Kariera amatorska.
W 2003 roku podczas mistrzostw świata w Bangkoku zdobył brązowy medal w wadze muszej. W półfinale pokonał go złoty medalista tych mistrzostw, Somjit Jongjohor.
W 2004 startował na igrzyskach olimpijskich w Atenach. W ćwierćfinale pokonał Paulusa Ambundę, a w półfinale przegrał z Yuriorkisem Gamboą. Tego samego roku zdobył brąz podczas mistrzostw europy w Puli, w wadze muszej.
W 2005 roku zdobył srebrny medal w wadze koguciej na mistrzostwach świata w Mianyang. W finale przegrał z Kubańczykiem Guillermo Rigondeauxem.

</doc>
<doc id="2862532" url="https://pl.wikipedia.org/wiki?curid=2862532" title="Lee Casey">
Lee Casey



</doc>
<doc id="2862535" url="https://pl.wikipedia.org/wiki?curid=2862535" title="Wojsko Dońskie">
Wojsko Dońskie



</doc>
<doc id="2862536" url="https://pl.wikipedia.org/wiki?curid=2862536" title="Bolechówek">
Bolechówek

Bolechówek – kolonia w Polsce położona w województwie mazowieckim, w powiecie otwockim, w gminie Kołbiel.
W latach 1975–1998 miejscowość administracyjnie należała do województwa siedleckiego.
Przez Bolechówek przechodzi zelektryfikowana, jednotorowa Linia kolejowa nr 13 na trasie Mińsk Mazowiecki - Pilawa.

</doc>
<doc id="2862537" url="https://pl.wikipedia.org/wiki?curid=2862537" title="Anucha Kitpongsri">
Anucha Kitpongsri

Anucha Kitpongsri (taj. อนุชา กิจพงษ์ศรี, ur. 23 maja 1983 w Bangkoku) – piłkarz tajski grający na pozycji lewego obrońcy. Od 2018 jest zawodnikiem klubu Trat FC.
Kariera klubowa.
Swoją karierę piłkarską Kitpongsri rozpoczął w klubie Bangkok Bank FC. W 2000 roku zadebiutował w jego barwach w tajskiej Premier League. Grał w nim do 2003 roku. W latach 2004–2009 występował w BEC Tero Sasana FC. W 2010 roku był zawodnikiem klubu Pattaya United, a w 2011 roku przeszedł do Chonburi FC. W 2011 roku zdobył z nim Kor Royal Cup. W 2014 roku wrócił do BEC Tero Sasana FC, a w 2017 do Chonburi FC. W 2018 najpierw grał w Udon Thani FC, a następnie trafił do Trat FC,
Kariera reprezentacyjna.
W reprezentacji Tajlandii Kitpongsri zadebiutował w 2002 roku. W 2012 roku zajął z kadrą narodową 2. miejsce w AFF Suzuki Cup 2012.

</doc>
<doc id="2862538" url="https://pl.wikipedia.org/wiki?curid=2862538" title="Kujawki (województwo mazowieckie)">
Kujawki (województwo mazowieckie)

Kujawki – kolonia w Polsce położona w województwie mazowieckim, w powiecie otwockim, w gminie Kołbiel.
W latach 1975–1998 miejscowość administracyjnie należała do województwa siedleckiego.

</doc>
<doc id="2862548" url="https://pl.wikipedia.org/wiki?curid=2862548" title="Wilczarz">
Wilczarz

Wilczarz – kolonia w Polsce położona w województwie mazowieckim, w powiecie otwockim, w gminie Kołbiel.
W latach 1975–1998 miejscowość administracyjnie należała do województwa siedleckiego.

</doc>
<doc id="2862551" url="https://pl.wikipedia.org/wiki?curid=2862551" title="Delta Machine">
Delta Machine

Delta Machine – trzynasty album studyjny brytyjskiej grupy Depeche Mode, wydany 22 marca 2013 roku przez wytwórnię Columbia Records. 4 maja 2013 zespół wyruszył w trasę koncertową "The Delta Machine Tour", która zgodnie z planem zakończyła się w 2014 roku.
Materiał został nagrany w Santa Barbara i Nowym Jorku w 2012 roku. Produkcją zajmowali się Ben Hillier oraz Mark Ellis. Pierwszym singlem promującym album jest utwór „Heaven”. Drugim singlem jest utwór „Soothe My Soul”. Trzecim singlem został utwór napisany przez Dave Gahan i Kurta Uenalę, „Should Be Higher”.
Album w Polsce uzyskał status dwukrotnie platynowej płyty.

</doc>
<doc id="2862553" url="https://pl.wikipedia.org/wiki?curid=2862553" title="Temperacja stroju">
Temperacja stroju

Temperacja stroju – wprowadzanie poprawek i ujednolicenie stosunków interwałowych w celu uzyskania czystego brzmienia w różnych tonacjach na potrzeby praktyki muzycznej.
Początkowo stosowano temperację tylko niektórych interwałów (temperacja stroju nierównomierna, np. tzw. średniotonowa w XVI w., w której nie wszystkie odległości dobrze brzmiały). Pełną (równomierna) temperację stroju wprowadził w I połowie XVIII w. Niemiec Johann Georg Neidhardt, opierając się na wcześniejszych próbach swego rodaka – Andreasa Werckmeistra. Zmniejszył on wszystkie 12 kwint okręgu kwintowego o jednakową wielkość (tj. o 1/12 tzw. komatu pitagorejskiego). W ten sposób okrąg kwint zamykał się w obrębie czystych kwint i nastąpiło zrównanie wysokości dźwięków enharmonicznych, np. "cis = des" na instrumentach muzycznych o stałym stroju, jak organy. Ułatwiło to strojenie instrumentów muzycznych, modulacje, grę we wszystkich tonacjach.

</doc>
<doc id="2862554" url="https://pl.wikipedia.org/wiki?curid=2862554" title="Meliton Kantaria">
Meliton Kantaria

Meliton Warlamowicz Kantaria (gruz. მელიტონ ქანთარია; ur. 5 października 1920 w Dżwari, zm. 27 grudnia 1993 w Moskwie) – radziecki żołnierz gruzińskiego pochodzenia, który razem z Michaiłem Jegorowem i Ołeksijem Berestem zawiesił Sztandar Zwycięstwa na Reichstagu. Bohater Związku Radzieckiego. 
Życiorys.
Pochodził z gruzińskiej rodziny chłopskiej. Uzyskał wykształcenie podstawowe i przed powołaniem do wojska pracował w kołchozie.
Od 1940 służył w Armii Czerwonej. Służył w 756 Pułku 150 Dywizji Strzeleckiej, od grudnia 1941 walczył na froncie wschodnim. W 1945 posiadał stopień młodszego sierżanta. Rok po zakończeniu wojny został zdemobilizowany.
Wrócił do Gruzji, gdzie nadal pracował w kołchozie. Później zamieszkał w Suchumi. Pracował jako kierownik sklepu.
Od 1947 należał do WKP(b). Został deputowanym Rady Najwyższej Gruzińskiej SRR. Po wybuchu wojny w Abchazji wyjechał do Tbilisi. W 1993 przeniósł się z rodziną do Moskwy, gdzie kilka miesięcy później zmarł. W 1994 został pochowany w Dżwari.

</doc>
<doc id="2862556" url="https://pl.wikipedia.org/wiki?curid=2862556" title="Detelin Dałakliew">
Detelin Dałakliew

Detelin Dałakliew (ur. 19 lutego 1983 w Plewenie) – bułgarski bokser, brązowy medalista mistrzostw świata w Bangkoku i złoty, w Mediolanie.
Kariera amatorska.
W 2003 roku podczas mistrzostw świata w Bangkoku zdobył brązowy medal w wadze koguciej. W półfinale pokonał go złoty medalista tych mistrzostw, Ağası Məmmədov.
W 2004 roku zdobył brązowy medal w wadze koguciej podczas mistrzostw Europy w Puli.
W 2004 roku startował na igrzyskach olimpijskich w Atenach, jednak odpadł w drugiej walce, przegrywając z Ağasım Məmmədovem.
W 2006 roku zdobył srebrny medal na mistrzostwach Europy Płowdiwie. W finale pokonał go Rosjanin Ali Alijew.
W 2008 roku zdobył srebro podczas mistrzostw Europy w Liverpoolu. W finale pokonał go Luke Campbell.
W 2009 roku zdobył upragnione złoto podczas mistrzostw świata w Mediolanie. W finale pokonując Rosjanina Eduarda Abzalimowa.
W 2012 po raz kolejny startował na igrzyskach olimpijskich. Doszedł do ćwierćfinału, gdzie kontrowersyjnie pokonał go jednym punktem Luke Campbell.

</doc>
<doc id="2862557" url="https://pl.wikipedia.org/wiki?curid=2862557" title="Martin Dressen">
Martin Dressen

Martin Dressen (ur. 24 lutego 1983 w Niemczech) – niemiecki bokser, brązowy medalista mistrzostw świata w Bangkoku w wadze lekkiej.
Kariera amatorska.
Jako amator zdobył brązowy medal podczas mistrzostw świata w Bangkoku. W półfinale pokonał go Pichai Sayotha, który zdobył 
srebrny medal.

</doc>
<doc id="2862563" url="https://pl.wikipedia.org/wiki?curid=2862563" title="Odbitka albuminowa">
Odbitka albuminowa

Odbitka albuminowa (odbitka na papierze albuminowym) – pozytywowy obraz fotograficzny otrzymywany na papierze pokrytym warstwą albuminy i uczulonym w roztworze azotanu srebra. Technika ta, w której używano szklanych negatywów albuminowych lub kolodionowych, dominowała w fotografii w okresie ok. 1850-1885.
Historia.
Wynalazcą techniki był Francuz Louis Désiré Blanquart-Evrard, który po raz pierwszy publicznie zaprezentował ją 27 maja 1850 r. we Francuskiej Akademii Nauk. Szybko zyskała na popularności z powodu swoich właściwości: wysokiej rozdzielczości obrazu, bogactwa szczegółów, błyszczącej powierzchni odbitki. W fotografii portretowej wyparła dagerotypy, a dzięki opatentowanemu w 1854 r. wynalazkowi André Adolphe'a Eugène'a Disdériego, którym była "carte de visite", fotograficzne portrety stały się szeroko dostępne. Wynalazek Disdériego pozwalał na zmniejszenie kosztów wykonania pojedynczego zdjęcia, gdyż na jednej płycie (negatywie) wykonywano obok siebie kilka zdjęć, a nie jedno. Zakłady fotograficzne oferujące możliwość wykonania fotograficznego portretu bądź nabycia wizerunków sławnych osób w drugiej połowie XIX wieku pojawiły się w większości europejskich miast, a technika otrzymywania odbitek na papierze albuminowym pozostała powszechnie stosowana niemal do końca stulecia. Wyparły ją inne metody, w tym kolodionowa. Definitywnie zanikła w latach 20. XX wieku.
Ze względu na swoją popularność odbitki albuminowe są współcześnie powszechnie spotykane w archiwach, bibliotekach i zbiorach prywatnych.
Technika wykonywania.
Dobrej jakości papier pokrywano warstwą albuminową. W tym celu ubijano białko z kurzego jajka z chlorkiem sodu (solą kuchenną), a w otrzymanej mieszaninie umieszczano papier, który następnie był suszony w temperaturze 35÷50 °C. Nie był on jeszcze światłoczuły – właściwość tę uzyskiwano w wyniku umieszczenia go pokrytą albuminą stroną na powierzchni roztworu azotanu srebra. Po tej kąpieli papier ponownie suszono, a następnie niezwłocznie (gdyż światłoczułość utrzymywała się jedynie przez krótki okres) przystępowano do wykonywania na nim odbitki.
Pozytyw otrzymywano stykowo, tj. poprzez wystawienie uczulonego papieru za negatywem w tzw. kopioramce na działanie światła dziennego, bo zawierającego promieniowanie UV. Zaciemnione miejsca negatywu przepuszczały niewielką ilość światła, przez co te partie na odbitce pozostawały jasne, i odwrotnie. Uzyskiwany obraz był tej samej wielkości, co negatyw. Po naświetleniu odbitka była płukana w celu usunięcia nienaświetlonych soli srebra, a następnie tonowana, co w rezultacie nadawało jej odcień brązowy, czerwono-brązowy, fioletowy, a nawet niebieskawy. Następnie odbitka była utrwalana tiosiarczanem sodu i ponownie płukana. Bywała również pokrywana werniksem, przez co powierzchnia stawała się bardziej błyszcząca i odporniejsza na starzenie.
Papier, którego używano, był bardzo cienki, gdyż manipulowanie grubszym byłoby trudne. Aby zapobiec zwijaniu się cienkiej odbitki, zazwyczaj naklejano ją na tekturkę. Występowały one w wielu formatach, a do najczęściej stosowanych należały: format wizytówkowy ("carte de visite") i format gabinetowy. W technice tej wykonywano także zdjęcia stereoskopowe.
Fotografowie przygotowywali papiery albuminowe samodzielnie bądź kupowali gotowe, które należało jedynie uczulić. Czołowym producentem takich papierów była Dresdner Albuminfabrik GmbH, która w momencie rozkwitu w 1888 roku zużywała rocznie ponad sześć milionów jajek do produkcji blisko dziewięciu milionów arkuszy papieru (46 × 58 cm).
Zniszczenia.
Do najczęściej spotykanych zniszczeń odbitek albuminowych należy żółknięcie i blaknięcie obrazu. Charakterystyczne dla tego rodzaju fotografii są drobne spękania, pojawiające się na powierzchni albuminy, które są jedną z cech pozwalających na identyfikację tej techniki. Potencjalnym źródłem zniszczeń odbitek mogą być tekturki, na które są naklejone, a które często wykonywano z papieru o niskiej jakości.

</doc>
<doc id="2862564" url="https://pl.wikipedia.org/wiki?curid=2862564" title="Pichai Sayotha">
Pichai Sayotha

Pichai Sayotha (ur. 24 grudnia 1979 w Tajlandii) – tajski bokser, srebrny medalista mistrzostw świata z Bangkoku.
Kariera amatorska.
Jako amator, Sayotha zdobył srebrny medal podczas mistrzostw świata w Bangkoku. W finale przegrał z Mario Kindelánem.
W 2008 reprezentował swój kraj na igrzyskach w Pekinie, odpadł z turnieju gdy w 2 walce pokonał go Baek Jong-seop.

</doc>
<doc id="2862568" url="https://pl.wikipedia.org/wiki?curid=2862568" title="Piaski (powiat buski)">
Piaski (powiat buski)

Piaski – kolonia w Polsce położona w województwie świętokrzyskim, w powiecie buskim, w gminie Gnojno.
W latach 1975–1998 miejscowość położona była w województwie kieleckim.

</doc>
<doc id="2862571" url="https://pl.wikipedia.org/wiki?curid=2862571" title="Borowik złotawy">
Borowik złotawy



</doc>
<doc id="2862572" url="https://pl.wikipedia.org/wiki?curid=2862572" title="Antoni Meyer">
Antoni Meyer

Antoni Meyer (ur. 15 lutego 1870 w Husiatynie, zm. 25 grudnia 1939 w KL Sachsenhausen) – profesor Akademii Górniczej, doktor praw, inżynier górnictwa, emerytowany prezes Wyższego Urzędu Górniczego w Krakowie, wykładający na AG prawoznawstwo ogólne i prawo górnicze. 
Studiował w Akademii Górniczej w Leoben oraz na Wydziale Prawa Uniwersytetu Jagiellońskiego. W 1896 roku uzyskał dyplom inżyniera górniczego, w 1897 stopień naukowy doktora praw.
Od 1928 prowadził wykłady zlecone z prawa górniczego, prawoznawstwa ogólnego i prawa fabrycznego na Wydziale Górniczym Akademii Górniczej. W 1932 objął stanowisko zastępcy profesora i kierownika Katedry Prawoznawstwa na Wydziale Górniczym AG.
Aresztowany przez Gestapo 6 listopada 1939 podczas Sonderaktion Krakau. Osadzony najpierw w więzieniu Montelupich, następnie przeniesiony wraz z innymi aresztowanymi polskimi uczonymi do koszar 20. pułku piechoty na ul. Mazowieckiej (obecnie koszary 16 batalionu powietrznodesantowego przy ul. Wrocławskiej). 27 listopada 1939 przewieziony został przez Wrocław i Berlin do obozu koncentracyjnego w Sachsenhausen. Był pierwszą ofiarą śmiertelną akcji.
Urna z jego prochami została przewieziona do Krakowa we wrześniu 1940 roku i pogrzebana na Cmentarzu Rakowickim (kwatera M, rząd płn.).
2 maja 1923 odznaczony Krzyżem Oficerskim Orderu Odrodzenia Polski.

</doc>
<doc id="2862574" url="https://pl.wikipedia.org/wiki?curid=2862574" title="Ian Hurdle">
Ian Hurdle

Ian Hurdle (ur. 3 lutego 1975) – piłkarz z Turks i Caicos grający na pozycji pomocnika, reprezentant na arenie międzynarodowej.
Kariera klubowa.
W sezonie 2001–2002 Hurdle grał w ProvoPool Celtic, a od następnego sezonu bronił barw klubu KPMG United.
Kariera reprezentacyjna.
W 1999 roku Hurdle rozegrał dwa oficjalne spotkania w ramach kwalifikacji do Pucharu Karaibów 1999. W pierwszym z nich jego reprezentacja została pokonana 0-3 przez drużynę Bahamów. W kolejnym meczu eliminacji jego reprezentacja zremisowała 2-2 z drużyną Wysp Dziewiczych Stanów Zjednoczonych. W obydwóch zawodnik ten grał w podstawowym składzie.
Podczas eliminacji do Mistrzostw Świata 2002 Hurdle wystąpił w dwóch spotkaniach, w których grał w podstawowym składzie; w pierwszym, reprezentacja Turks i Caicos na wyjeździe podejmowała reprezentację Saint Kitts i Nevis. Mecz przebiegał jednak pod dyktando reprezentantów Saint Kitts i Nevis, którzy gościom strzelili osiem bramek (goście nie strzelili żadnego); w tymże meczu Hurdle został zmieniony w 79. minucie przez Ronalda Gardinera. W meczu rewanżowym reprezentanci Saint Kitts i Nevis pokonali swoich rywali 6–0. W jednym z meczów Hurdle otrzymał także upomnienie w postaci żółtej kartki.

</doc>
<doc id="2862575" url="https://pl.wikipedia.org/wiki?curid=2862575" title="Bjelovarsko-bilogorska županija">
Bjelovarsko-bilogorska županija



</doc>
<doc id="2862576" url="https://pl.wikipedia.org/wiki?curid=2862576" title="Oscar Moore">
Oscar Moore

Oscar Moore (ur. 25 grudnia 1916 w Austin, zm. 8 października 1981 w Las Vegas) – amerykański gitarzysta jazzowy.
Młodość spędził w Teksasie, a potem w Arizonie, gdzie w Phoenix zaczął grać na gitarze. Razem ze swoim starszym bratem, Johnnym, utworzył tam własny zespół grający rhythm and bluesa. W połowie lat 30. XX w. przeprowadzili się do Los Angeles, gdzie Oscar zainteresował się jazzem. Grał razem z takimi muzykami jak Lionel Hampton, Art Tatum, w 1945 z The Capitol Jazz Man (z Colemanem Hawkinsem, Bennym Carterem), w 1946 z Lesterem Youngiem. Należał, obok np. Lesa Paula czy Barneya Kessela, do pierwszego pokolenia gitarzystów, na których grę miał wpływ styl wypracowany przez Charliego Christiana (jednego z pierwszych wybitnych muzyków, który zastosował wzmacniacz do swojej gitary).
Moore, obok kontrabasisty Wesleya Prince’a, został członkiem tria Nata Kinga Cole’a. Zdaniem Joachima-Ernsta Berendta był to pierwszy zespół, który nie składał się z pianisty-solisty i towarzyszącej mu sekcji rytmicznej, lecz stanowił zintegrowaną całość. Przez dziesięć lat (1937–1947) współpracy z Cole’em pianistą (a później głównie wokalistą), Moore uczestniczył w nagraniach niemal wszystkich jego płyt. Na początku lat 40. XX w. został laureatem kilku nagród przyznawanych przez pisma Downbeat, Metronome i Esquire. Cieszył się też uznaniem wśród współczesnych mu gitarzystów: Barneya Kessela i Kenny’ego Burrella.
Jednak po okresie współpracy z Cole’em jego kariera nie rozwinęła się. Kiedy Cole przeszedł do innej wytwórni, Oscar
Moore zaproponował na jego miejsce zespół swojego brata, Johnny’ego. Robert Scherman, właściciel wytwórni Atlas, wyraził zgodę pod warunkiem, że Oscar Moore zostanie członkiem zespołu, a nazwa zostanie zmieniona na Oscar Moore and Three Blazers. Członkiem The Blazers był Oscar Moore do połowy lat 50. XX w. ale później już gościnnie, bo założyciel grupy nie akceptował zmian i ustalił nazwę na Johnny Moore’s Three Blazers.
W okresie 1953–1957 Oscar Moore nagrał kilka albumów dla wytwórni Verve Records i Tampa Records, a nieco później (z wyjątkiem płyty poświęconej Natowi Kingowi Cole’owi w 1965) całkowicie zrezygnował z zawodowego uprawiania muzyki (pracował jako murarz).

</doc>
<doc id="2862578" url="https://pl.wikipedia.org/wiki?curid=2862578" title="Aaron Cel">
Aaron Cel

Aaron Azia Aleksander Cel (ur. 4 marca 1987 w Orleanie) − polski koszykarz urodzony we Francji, grający na pozycji silnego lub niskiego skrzydłowego, obecnie zawodnik Twarde Pierniki Toruń. Poza francuskim ma także polskie obywatelstwo, gdyż z Polski pochodzą jego rodzice. Mówi po polsku. Został reprezentantem Polski.
5 sierpnia 2017 został zawodnikiem klubu Twarde Pierniki Toruń.
Jego postać można znaleźć w grze NBA 2K15.

</doc>
<doc id="2862582" url="https://pl.wikipedia.org/wiki?curid=2862582" title="Bhumi">
Bhumi

Bhūmi (skt. "bhūmi", tyb. "byang chub sems dpa'i sa", poziomy oświeconej istoty) – w tradycji mahajany oznacza dziesięć poziomów Bodhisattwy na ścieżce przebudzenia.
Sanskrycki termin bhūmi oznacza dosłownie "podstawę". Każdy poziom oznacza etap urzeczywistnienia i służy jako podstawa dla następnego poziomu. Każdy poziom oznacza określony postęp w treningu i towarzyszy mu konsekwentny wzrost mocy i mądrości.
Sutra Avatamsaka wyróżnia następujących dziesięć poziomów bhumi:

</doc>
<doc id="2862583" url="https://pl.wikipedia.org/wiki?curid=2862583" title="Ignacy (Rumiancew)">
Ignacy (Rumiancew)

Ignacy, imię świeckie Gieorgij Sierafimowicz Rumiancew (ur. 7 sierpnia 1971 w Czerkizowie) − rosyjski biskup prawosławny.
Życiorys.
Ukończył studia na Moskiewskim Państwowym Uniwersytecie Lasu na kierunku maszyny liczące, kompleksy, systemy i sieci w 1989. W wieku dwudziestu czterech lat wstąpił jako posłusznik do monasteru św. Jana Teologa w Poszczupowie. Wieczyste śluby mnisze złożył w tym samym klasztorze 20 kwietnia 1997 przed archimandrytą Ablem (Makiedonowem), przyjmując imię Ignacy na cześć św. Ignacego z Athosu. 21 maja 1997 został wyświęcony na hierodiakona przez arcybiskupa riazańskiego Szymona. W latach 1996–1997 uczył się w szkole duchownej w Riazaniu, ponadto od 1996 do 2000 był katechetą w szkole podstawowej w Poszczupowie. 
W monasterze w Poszczupowie był bibliotekarzem i lektorem, a od 1999 także ekonomem monasteru. 10 grudnia tego samego roku biskup szacki Józef wyświęcił go na hieromnicha. W 2000 ukończył seminarium duchowne w Moskwie, zaś w 2009 – Moskiewską Akademię Duchowną. W 2002 został zwolniony z obowiązków ekonoma monasteru w Poszczupowie i został proboszczem cerkwi św. Mikołaja Jamskiego w Riazaniu, będącego placówką filialną klasztoru. Od 2002 do 2006 był także proboszczem cerkwi Ikony Matki Bożej „Zmiękczenie Złych Serc” przy żeńskiej kolonii wychowawczej w Lgowie. Opiekował się także pacjentami szpitala wojskowego w Riazaniu i znajdującą się przy nim kaplicą św. Łukasza Symferopolskiego. W 2004 został kierownikiem składu książek przy monasterze w Poszczupowie, a w 2006 – ponownie jego ekonomem. W 2009 otrzymał godność igumena.
26 grudnia 2012 Święty Synod Rosyjskiego Kościoła Prawosławnego nominował go na biskupa uwarowskiego i kirsanowskiego, pierwszego ordynariusza nowo powstałej eparchii. W związku z tym 30 grudnia 2012 otrzymał godność archimandryty. Jego chirotonia biskupia odbyła się 25 stycznia 2013 w cerkwi domowej św. Tatiany Rzymianki przy Uniwersytecie Moskiewskim. W charakterze konsekratorów udział wzięli w niej patriarcha moskiewski i całej Rusi Cyryl, metropolici sarański i mordowski Warsonofiusz, riazański i michajłowski Paweł, achalciski i kumurdojski Mikołaj (Gruziński Kościół Prawosławny), tambowski i rasskazowski Teodozjusz, arcybiskupi wieriejski Eugeniusz oraz biskup sołniecznogorski Sergiusz.

</doc>
<doc id="2862584" url="https://pl.wikipedia.org/wiki?curid=2862584" title="Grupo Salvador Caetano">
Grupo Salvador Caetano

Grupo Salvador Caetano (SGPS) S.A. – portugalska spółka holdingowa skupiająca podmioty, których podstawowym przedmiotem działalności jest sprzedaż samochodów oraz produkcja autobusów i samochodów dostawczych. Grupa zajmuje się także m.in. produkcją maszyn przemysłowych i podzespołów lotniczych oraz wdrażaniem rozwiązań związanych z energią odnawialną i informatyką.
Poza Portugalią przedsiębiorstwo działa w Hiszpanii, Wielkiej Brytanii, Niemczech, Maroku, Angoli i Republice Zielonego Przylądka.
Wśród produktów przedsiębiorstwa znajdują się autobusy marek Caetano, Cobus i Mercedes-Benz oraz samochody dostawcze i minibusy marki Toyota.
Historia.
Przedsiębiorstwo zostało założone przez Salvadora Fernandesa Caetano w 1946 roku pod nazwą Martins, Caetano &amp; Irmão, Lda. Początkowo działalność spółki ograniczała się do produkcji nadwozi autobusowych. W 1968 roku przedsiębiorstwo stało się wyłącznym importerem i dystrybutorem pojazdów marki Toyota w Portugalii, a w 1982 roku częścią grupy Salvador Caetano została spółka Barviera, zajmująca się importem samochodów BMW. W 1999 roku spółka rozszerzyła działalność m.in. o sprzedaż samochodów używanych oraz wypożyczalnie samochodów. Począwszy od 2003 roku grupa przejęła szereg kolejnych spółek sprzedających samochody na rynkach portugalskim oraz hiszpańskim i stworzyła sieć wielomarkowych salonów samochodowych.
W 2011 roku, gdy zmarł założyciel przedsiębiorstwa, w skład grupy wchodziło ponad 150 spółek zatrudniających około 6800 pracowników.

</doc>
<doc id="2862585" url="https://pl.wikipedia.org/wiki?curid=2862585" title="Salvador Caetano">
Salvador Caetano



</doc>
<doc id="2862586" url="https://pl.wikipedia.org/wiki?curid=2862586" title="Đorđe Mićić">
Đorđe Mićić

Đorđe Mićić, także Djordje Mićić (cyryl. Ђорђе Мићић; ur. 11 września 1983) − serbski koszykarz występujący na pozycji rzucającego obrońcy lub rozgrywającego.

</doc>
<doc id="2862587" url="https://pl.wikipedia.org/wiki?curid=2862587" title="Djordje Micić">
Djordje Micić



</doc>
<doc id="2862588" url="https://pl.wikipedia.org/wiki?curid=2862588" title="Djordje Mićić">
Djordje Mićić



</doc>
<doc id="2862592" url="https://pl.wikipedia.org/wiki?curid=2862592" title="Detelin Dalaklijew">
Detelin Dalaklijew



</doc>
<doc id="2862594" url="https://pl.wikipedia.org/wiki?curid=2862594" title="Feel the Passion">
Feel the Passion

Feel the Passion – singel Aurelii Gaçe, wydany 14 lutego 2011. Kompozycję napisał Sokol Marsi, a skomponował go Shpëtim Saraçi.
Utwór w pierwotnej albańskiej wersji o tytule „Kënga ime” wygrał 49. edycję albańskiego festiwalu muzycznego "Festivali i Këngës" 25 grudnia 2010. Na potrzeby Konkursu Piosenki Eurowizji 2011 w Düsseldorfie piosenka została przearanżowana na angielską wersję („Feel the Passion”). Utwór reprezentował wówczas Albanię i zajął ostatecznie 14. miejsce w półfinale.
Oficjalny teledysk do piosenki został przedstawiony 13 marca 2011 w programie "Historia nis ketu" w albańskiej telewizji publicznej TVSH, a realizowany był w różnych albańskich miastach takich jak Szkodra, Butrint, Dhërmi i Gjirokastra.
Piosenka w nowej aranżacji znalazła się na albumie "Paraprakisht".

</doc>
<doc id="2862595" url="https://pl.wikipedia.org/wiki?curid=2862595" title="Rustamhodza Rahimow">
Rustamhodza Rahimow



</doc>
<doc id="2862603" url="https://pl.wikipedia.org/wiki?curid=2862603" title="Towarzystwo Wiedzy Wojskowej">
Towarzystwo Wiedzy Wojskowej

Towarzystwo Wiedzy Wojskowej – organizacja o charakterze naukowym i popularyzatorskiej w Wojsku Polskim II Rzeczypospolitej.
Organizacja działała w kierunkach organizacji sekcji naukowych, akcji odczytowej, akcji wydawniczej i akcji filmowej. Organizowano także dla żołnierzy kursy języków obcych poza granicami Polski.

</doc>
<doc id="2862604" url="https://pl.wikipedia.org/wiki?curid=2862604" title="Dzień Pacjenta w Śpiączce">
Dzień Pacjenta w Śpiączce

Dzień Pacjenta w Śpiączce – polskie święto uchwalone przez Sejm RP 23 listopada 2012 roku. Na obchody wyznaczono dzień 18 kwietnia.
Dzień ten nie jest dniem wolnym od pracy.
Historia.
Sejmowa Komisja Zdrowia przygotowała projekt uchwały w odpowiedzi na pisemną prośbę fundacji Ewy Błaszczyk „Akogo?”, działającej na rzecz dzieci wymagających rehabilitacji po ciężkich urazach neurologicznych oraz ich rodzin. Do podjęcia ostatecznej decyzji przez Sejm, w sprawie uchwalenia święta, przyczyniła się pozytywna opinia prezesa Agencji Technologii Oceny Medycznej (AOTM) w sprawie pierwszego w Polsce programu medyczno–neurorehabilitacyjnego, przygotowanego dla pacjentów znajdujących się w stanie śpiączki.
Obchody.
Celem obchodów jest zwrócenie uwagi na sytuację takich pacjentów i zrozumienie ich problemów.
Sejm podkreślił w Uchwale, że osoby te niemogące zabiegać o poszanowanie swoich praw, „winny być przez Rzeczpospolitą Polską otoczone szczególną opieką i troską”. Wyraził również nadzieję, że obchody Dnia pomogą „stworzyć w przyszłości system mający na celu wybudzanie pacjentów ze śpiączki, gdy tylko jest to możliwe”.

</doc>
<doc id="2862607" url="https://pl.wikipedia.org/wiki?curid=2862607" title="Marija Bykowa">
Marija Bykowa

Marija Bykowa, Мария Быкова (ur. 7 listopada 1989) – rosyjska lekkoatletka, biegaczka długodystansowa.

</doc>
<doc id="2862608" url="https://pl.wikipedia.org/wiki?curid=2862608" title="Mariya Bykova">
Mariya Bykova



</doc>
<doc id="2862612" url="https://pl.wikipedia.org/wiki?curid=2862612" title="Columbia (przylądek)">
Columbia (przylądek)

Przylądek Columbia − najdalej wysunięty na północ punkt Kanady, a także Wyspy Ellesmere’a. Znajduje się u wybrzeży Morza Lincolna. Należy do terytorium Nunavut. Podczas wyprawy na biegun północny, 1 marca 1909 przybyła tu ekspedycja arktyczna, w skład której wchodzili Robert Edwin Peary oraz jego służący Matthew Henson.

</doc>
<doc id="2862613" url="https://pl.wikipedia.org/wiki?curid=2862613" title="Barbora Zahlavova-Strycova">
Barbora Zahlavova-Strycova



</doc>
<doc id="2862615" url="https://pl.wikipedia.org/wiki?curid=2862615" title="Brodsko-posavska županija">
Brodsko-posavska županija



</doc>
<doc id="2862616" url="https://pl.wikipedia.org/wiki?curid=2862616" title="Pozwól żyć">
Pozwól żyć

Pozwól żyć – singel Gosi Andrzejewicz z 2006 roku.
Informacje ogólne.
Piosenka została wydana na reedycji debiutanckiego albumu Gosi, "Gosia Andrzejewicz Plus". Teledysk do piosenki został nakręcony i wydany w marcu 2006. Wideoklip znalazł się na pierwszych miejscach rankingów popularności na portalach Onet.pl oraz Interia.pl.
Piosenka spotkała się z dużym sukcesem, torując Andrzejewicz drogę do dalszej kariery. Otrzymała statuetkę VIVA Comet, zajęła VII miejsce w plebiscycie na Przebój 2006 Roku na portalu NetFan.pl, oraz XVII miejsce w plebiscycie Przebój Roku 2006 RMF FM. Została także nominowana do Eska Music Award w kategorii Hit Roku Pop.

</doc>
<doc id="2862617" url="https://pl.wikipedia.org/wiki?curid=2862617" title="Radikulopatia">
Radikulopatia

Radikulopatia lub radikulitis (łacina "radicula", „mały korzeń“ i grecki "-πάθεια", "-páthia", „-zachorowanie“ bzw. "-ίτις", "-itis", „-zapalenie“) – uszkodzenie korzeni rdzeniowych, nazywane się również „korzeniowym zapaleniem nerwu” lub „syndromem korzeniowym”, w którym zostaje podrażniony lub uszkodzony korzeń nerwowy. Choroba może się objawiać zaburzeniem czucia, jako ból lub bezwład, paraliż. Dolegliwości mogą być ostre lub przewlekłe. W przypadku ucisku więcej niż jednego korzenia nerwowego mówimy o poliradikulopatii.
Na radikulopatię chorują szczególnie często osoby w średnim i starszym wieku. Często jest powodem niezdolności do pracy.
Przyczyny.
Przyczyną radikulopatii są przeważnie zmiany patologiczne związane z kręgosłupem, takie jak:
Bibliografia.
"Palliativmedizin. Grundlagen und Praxis", HUSEBø / KLASCHIK, , Springer-Verlag, 2009.

</doc>
<doc id="2862619" url="https://pl.wikipedia.org/wiki?curid=2862619" title="Dubrovačko-neretvanska županija">
Dubrovačko-neretvanska županija



</doc>
<doc id="2862621" url="https://pl.wikipedia.org/wiki?curid=2862621" title="Istarska županija">
Istarska županija



</doc>
<doc id="2862623" url="https://pl.wikipedia.org/wiki?curid=2862623" title="Mory Kanté">
Mory Kanté

Mory Kanté (ur. 29 marca 1950 w Albadaria, Kissidougou, zm. 22 maja 2020 w Konakry) – gwinejski wokalista i muzyk grający na instrumencie kora. Popularność Kanté zawdzięcza przebojowi z roku 1987 pt: „Yé ké yé ké”.
W wieku siedmiu lat został wysłany do Mali, gdzie poznał tradycję plemienną oraz uczył się gry na korze. W wieku 15 lat przeniósł się do Bamako, gdzie występował w zespole The Rail Band. W wieku 22 lat odszedł do innego zespołu – The Ambassadeurs.
W 1977 Mory Kanté założył 35-osobowy zespół Les Milieus Branches, który wykonywał muzykę w stylu soulu pomieszanego z R&amp;B. Les Milieus Branches współpracował z producentem Abdouaye Soumarem. W 1981 roku zespół wydał album "Courougnegne", które cieszyło się popularnością w Afryce i w Europie. W 1982 Kanté przeniósł się do Paryża.
W 1984 Mory Kanté wydał album "Mory Kanté a Paris". W 1987 wydał swój największy przebój – „Ye Ke Ye Ke”. W 1990 roku ukazał się album "Touma", w 1991 "Nongo Village", a w 1997 "Un Amour de Prix".
Dyskografia.
Źródła: 

</doc>
<doc id="2862624" url="https://pl.wikipedia.org/wiki?curid=2862624" title="Karlovačka županija">
Karlovačka županija



</doc>
<doc id="2862625" url="https://pl.wikipedia.org/wiki?curid=2862625" title="Koprivničko-križevačka županija">
Koprivničko-križevačka županija



</doc>
<doc id="2862626" url="https://pl.wikipedia.org/wiki?curid=2862626" title="Jim Harrick">
Jim Harrick

Jim Harrick (ur. 25 lipca 1938) - trener koszykówki na poziomie akademickim. Na ławce trenerskiej spędził łącznie 23 sezony, podczas których prowadził drużyny z takich uczelni jak: Pepperdine University, UCLA, University of Rhode Island, oraz University of Georgia.
Życiorys.
Początki.
Karierę trenerską rozpoczynał w Morningside High School, która mieści się w Inglewood w stanie Kalifornia, gdzie początkowo uczył się fachu jako asystent trenera w latach 1964-1969, by później objąć stanowisko głównego szkoleniowca w latach 1970-1973. Następnie od 1974 do 1977 zajmował ponownie stanowisko asystenta trenera w drużynie uczelnianej Utah State, następnie spędził 2 sezony (1978-1979) na tym samym stanowisku w drużynie UCLA Bruins. W 1979 zajął stołek głównego trenera drużyny z Pepperdine University, gdzie poprowadził uczelnianą drużynę do 4 występów w NCAA Tournament, oraz został czterokrotnie wybrany trenerem roku w swojej konferencji.
UCLA.
W 1988 powrócił do Los Angeles, zająć stanowisko głównego trenera UCLA Bruins po tym jak zwolniony został wcześniejszy szkoleniowiec Walt Hazzard. W czasie naboru do drużyny został dodany Don MacLean (19 numer draftu 1992). Podczas sezonu 1994/1995 Jim Harrick poprowadził UCLA do bilansu 31-2, wygrywając również NCAA Tournament i zdobywając mistrzostwo ligi. Był to 11 tytuł UCLA, pierwszy od sezonu 1974/1975 kiedy to drużyna była prowadzona przez legendarnego Johna Woodena. Rok później Bruins zostali wyeliminowani w pierwszej rundzie przez drużynę z uczelni Princeton.
Jak się później okazało, był to ostatni mecz Harricka jako trenera UCLA. W związku z aferą na temat pokrycia kosztów pojawienia się na spotkaniu rekrutacyjnym dwóch graczy UCLA - Camerona Dollara, oraz Chalesa O’Bannona. Przed Harrickiem zostało postawione ultimatum. Albo sam odejdzie albo zostanie zwolniony, Jim wybrał drugą opcję i został zwolniony następnego dnia, na krótko przed rozpoczęciem sezonu 1996/1997. Na jego miejsce został wybrany obecny trener Ben Howland.
Rhode Island.
Po rocznej przerwie od zawodu, Harrick wrócił do koszykówki jako główny trener drużyny z Rhode Island. Przez dwa sezony prowadził zespół Rams (1997-1999), dwukrotnie kwalifikując się do NCAA Tournament. Podczas turnieju w 1998, drużynie Harricka udało się wyeliminować renomowaną drużynę Kansas Jayhawks, dzięki czemu awansowali do regionalnych finałów środkowego zachodu, gdzie zostali pokonani przez Stanford Cardinal 79-77. W drugim sezonie do drużyny Harricka dołączył Lamar Odom, który poprowadził drużynę do ich pierwszego mistrzowskiego tytułu w Atlantic 10 Conference.
Georgia.
Po opuszczeniu Rhode Island objął posadę głównego trenera drużyny z Uniwersytetu Georgia. Przez cztery sezony prowadził zespół Bulldogs (1999-2003), wprowadzając dwukrotnie drużynę do NCAA Tournament. 
Harrick zrezygnował z posady, oraz zaprzestał pracy na stanowisku trenera po tym jak wyszło na jaw kilka skandali z jego udziałem, podczas pracy na Uniwersytecie Georgia.
Późniejsza kariera.
Po opuszczeniu Georgia Bulldogs, Harrick podjął pracę skauta dla drużyny Denver Nuggets, oraz pomagał rozwijać koszykówkę w Chinach.
13 czerwca 2006, został zatrudniony jako główny szkoleniowiec drużyny Bakersfield Jam, występującej w NBDL, jednak już w grudniu 2007 roku zrezygnował z posady, tłumacząc to osobistymi powodami. Opuszczając drużynę notował fatalny bilans 2-14.

</doc>
<doc id="2862627" url="https://pl.wikipedia.org/wiki?curid=2862627" title="Krapinsko-zagorska županija">
Krapinsko-zagorska županija



</doc>
<doc id="2862629" url="https://pl.wikipedia.org/wiki?curid=2862629" title="Ličko-senjska županija">
Ličko-senjska županija



</doc>
<doc id="2862630" url="https://pl.wikipedia.org/wiki?curid=2862630" title="Međimurska županija">
Međimurska županija



</doc>
<doc id="2862631" url="https://pl.wikipedia.org/wiki?curid=2862631" title="Osječko-baranjska županija">
Osječko-baranjska županija



</doc>
<doc id="2862634" url="https://pl.wikipedia.org/wiki?curid=2862634" title="Požeško-slavonska županija">
Požeško-slavonska županija



</doc>
<doc id="2862635" url="https://pl.wikipedia.org/wiki?curid=2862635" title="Primorsko-goranska županija">
Primorsko-goranska županija



</doc>
<doc id="2862636" url="https://pl.wikipedia.org/wiki?curid=2862636" title="Šibensko-kninska županija">
Šibensko-kninska županija



</doc>
<doc id="2862638" url="https://pl.wikipedia.org/wiki?curid=2862638" title="Sisačko-moslavačka županija">
Sisačko-moslavačka županija



</doc>
<doc id="2862640" url="https://pl.wikipedia.org/wiki?curid=2862640" title="Splitsko-dalmatinska županija">
Splitsko-dalmatinska županija



</doc>
<doc id="2862641" url="https://pl.wikipedia.org/wiki?curid=2862641" title="Varaždinska županija">
Varaždinska županija



</doc>
<doc id="2862643" url="https://pl.wikipedia.org/wiki?curid=2862643" title="Virovitičko-podravska županija">
Virovitičko-podravska županija



</doc>
<doc id="2862644" url="https://pl.wikipedia.org/wiki?curid=2862644" title="Vukovarsko-srijemska županija">
Vukovarsko-srijemska županija



</doc>
<doc id="2862645" url="https://pl.wikipedia.org/wiki?curid=2862645" title="Zadarska županija">
Zadarska županija



</doc>
<doc id="2862647" url="https://pl.wikipedia.org/wiki?curid=2862647" title="Zagrebačka županija">
Zagrebačka županija



</doc>
<doc id="2862656" url="https://pl.wikipedia.org/wiki?curid=2862656" title="Administracja Macedonia i Tracja">
Administracja Macedonia i Tracja



</doc>
<doc id="2862657" url="https://pl.wikipedia.org/wiki?curid=2862657" title="Administracja Tesalia i Grecja Środkowa">
Administracja Tesalia i Grecja Środkowa



</doc>
<doc id="2862658" url="https://pl.wikipedia.org/wiki?curid=2862658" title="Administracja Epir i Macedonia Zachodnia">
Administracja Epir i Macedonia Zachodnia



</doc>
<doc id="2862659" url="https://pl.wikipedia.org/wiki?curid=2862659" title="Zamach stanu w Brazylii (1964)">
Zamach stanu w Brazylii (1964)

Zamach stanu w Brazylii w 1964 roku – przewrót zbrojny, do którego doszło w dniach 31 marca – 1 kwietnia 1964 roku i w wyniku którego pozbawiono władzy prezydenta João Goularta, a na czele państwa stanęło wojsko.
Przyczynami zamachu były stale pogarszająca się sytuacja ekonomiczna państwa (m.in. wysoka inflacja), zacofanie technologiczne, korupcja, szereg niepopularnych reform (nacjonalizacja przemysłu naftowego, reforma rolna), silna opozycja w kręgach Kościoła katolickiego i sił zbrojnych, a przede wszystkim obawa zamachowców przed wprowadzeniem ustroju komunistycznego, do którego ich zdaniem miała prowadzić polityka Goularta.
Tymczasowym prezydentem kraju został Pascoal Ranieri Mazzilli, którego zaprzysiężono 2 kwietnia i który 15 kwietnia oddał władzę w ręce Humberto de Alencar Castelo Branco. João Goulart zbiegł 4 kwietnia do Urugwaju.
System rządów wojskowych miał być przejściowy jednak szybko zmienił się w dyktaturę. Reżim szeroko stosował represje polityczne względem swoich przeciwników, w tym artystów i dziennikarzy. W opozycji przeciw rządom wojskowym doszło do powstania zbrojnych ruchów partyzanckich. Rząd Brazylii zobowiązał się w ramach operacji Kondor wyeliminować także opozycję na emigracji. W 1967 roku w regionie Goiás rozpoczęła się regularna rebelia zorganizowana przez maoistowską KPB. Trwała ona do 1972 roku. W większych miastach z kolei działalność rozpoczęły miejskie guerille w tym m.in. Armia Wyzwolenia Narodowego. Pomimo brutalności i metod zbliżonych do totalitaryzmu, system na początku lat 70. zdobył poparcie sporego grona Brazylijczyków ze względu na ówczesny boom gospodarczy. W 1973 r. Brazylia osiągnęła najwyższą na świecie stopę wzrostu dochodu narodowego w ciągu roku, który wyniósł 14%. W 1980 r. nadmiernie rozdmuchana gospodarka przeżyła załamanie, w wyniku którego stała się najbardziej zadłużonym krajem świata. Lata dyktatorskiej władzy skutecznie zniechęciły społeczeństwo. Mimo rozbicia wojsk partyzanckich, rząd kontynuował politykę represji (która wcześniej była argumentowana walką z rebelią).
W obliczu narastającego kryzysu społecznego i serii porażek gospodarczych rządu generał Ernesto Geisel zgodził się na pewną liberalizację życia publicznego, w 1979 roku wprowadził on ustawę o amnestii która zapoczątkowała mozolny powrót do demokracji w okresie dekady lat 80. Dyktatura wojskowa rządziła Brazylią do 1985 roku, gdy prezydentem został Tancredo Neves, a w wyniku jego choroby i śmierci przed objęciem urzędu – José Sarney. W 1988 roku przyjęto nową konstytucję, która zlikwidowała pozostałości poprzedniego systemu.

</doc>
<doc id="2862660" url="https://pl.wikipedia.org/wiki?curid=2862660" title="Administracja Peloponez, Grecja Zachodnia i Wyspy Jońskie">
Administracja Peloponez, Grecja Zachodnia i Wyspy Jońskie



</doc>
<doc id="2862661" url="https://pl.wikipedia.org/wiki?curid=2862661" title="Administracja Attyka">
Administracja Attyka



</doc>
<doc id="2862662" url="https://pl.wikipedia.org/wiki?curid=2862662" title="Administracja Kreta">
Administracja Kreta



</doc>
<doc id="2862663" url="https://pl.wikipedia.org/wiki?curid=2862663" title="Administracja Wyspy Egejskie">
Administracja Wyspy Egejskie



</doc>
<doc id="2862665" url="https://pl.wikipedia.org/wiki?curid=2862665" title="Romans z intruzem">
Romans z intruzem

Romans z intruzem – polski dramat wojenny z 1984 roku w reż. Waldemara Podgórskiego na podstawie powieści Wacława Bilińskiego pt. "Koniec wakacji".
Opis fabuły.
Koniec sierpnia 1939 roku. Polsko-niemiecką granicę przepływa niemiecki dezerter z Wehrmachtu Ernst Hoffman z informacją, że 26 sierpnia o godz. 4:45 Niemcy zaatakują Polskę. Polski kontrwywiad oddaje go pod opiekę por. Kossowicza, perfekcyjnie władającego językiem niemieckim. Polska "dwójka" odnosi się do uciekiniera dość nieufnie, nie wiedząc co sądzić o całej sprawie i obawiając się prowokacji. Po sprawdzeniu Hoffmana Polacy dochodzą do wniosku, że to prowokator – odkrywają, że zataił przed nimi swoją przynależność do NSDAP oraz fakt, że jest bratem wysokiego funkcjonariusza nazistowskiej partii. Podanego przez Niemca dnia i o wyznaczonej godzinie nie dochodzi również do niemieckiego ataku. Strona polska postanawia przekazać go straży granicznej, tj. "de facto" zwrócić Niemcom, zdając sobie doskonale sprawę jaki los go czeka. Jednak o świcie, w dniu planowanego przekazania Niemca rzeczywiście dochodzi do agresji Niemiec na Polskę (przesuniętej o kilka dni). Szybki atak niemieckich jednostek pancernych sprawia, że po kilku godzinach Hoffman, por. Kossowicz oraz towarzyszący im polscy podoficerowie wpadają w ręce Niemców. Szybko rozpoznani dzięki niemieckiemu agentowi działającemu na polskiej stronie, wszyscy zostają rozstrzelani.
Obsada.
i inni.

</doc>
<doc id="2862666" url="https://pl.wikipedia.org/wiki?curid=2862666" title="„Chata Cyborga” w Bielicach">
„Chata Cyborga” w Bielicach

„Chata Cyborga” w Bielicach – dawne górskie schronisko turystyczne w Bielicach, w Dolinie Górnej Białej Lądeckiej, na pograniczu Gór Złotych i Bialskich, w woj. dolnośląskim, obecnie pensjonat.
Historia schroniska.
W 1976 roku wrocławski oddział Biura Podróży i Turystyki „Almatur” zakupił jedną z wiejskich chat w Bielicach, w której urządzono schronisko turystyczne. Dom pochodził z przełomu XIX i XX wieku, część mieszkalna miała konstrukcję wieńcową, część gospodarcza była murowana z kamienia łamanego i polnego. W latach 1976 do 1990 przeprowadzono gruntowny remont i przebudowę schroniska. W 1990 roku budynek przeszedł w ręce prywatne. W latach 2001 do 2004 do istniejącej części turystycznej dobudowano część pensjonatową, o znacznie wyższym standardzie i obiekt przestał pełnić funkcję schroniska.
Nazwę „Chata Cyborga” nadali ponad 30 lat temu studenci Instytutu Cybernetyki Technicznej Politechniki Wrocławskiej, pierwsi bywalcy schroniska.
Współczesność.
Po kolejnych przebudowach budynek przekształcił się z górskiego schroniska w dom gościnny z pełnym zakresem usług hotelowych, nie tracąc nic ze swego poprzedniego klimatu.
Turyści przybywający do Chaty Cyborga mają do dyspozycji:
Szlaki turystyczne.
Obok przechodzą szlaki turystyczne:

</doc>
<doc id="2862670" url="https://pl.wikipedia.org/wiki?curid=2862670" title="Żebranina">
Żebranina



</doc>
<doc id="2862672" url="https://pl.wikipedia.org/wiki?curid=2862672" title="Andrij Lubka">
Andrij Lubka

Andrij Lubka, ukr. Андрій Степанович Любка (ur. 3 grudnia 1987 roku) – ukraiński poeta, prozaik, eseista i tłumacz.
Życiorys.
Urodził się w Rydze. Przez długi czas mieszkał w mieście Wynohradiw w Obwodzie Zakarpackim na Ukrainie. Ukończył Szkołę Wojskową w Mukaczewie. W 2009 roku ukończył filologię ukraińską na Narodowym Uniwersytecie w Użhorodzie, a w 2014 – Uniwersytet Warszawski (kierunek bałkański na Studium Europy Wschodniej). Uczestniczył w wielu ukraińskich i europejskich akcjach literackich i festiwalach, m.in. w Berlinie, Rio-de-Janeiro, Innsbrucku, Darmstadt, Moskwie, Pradze, Wilnie, Kijowie, Stambulie, Wiedniu, Lipsku, Rydze, Warszawie. Laureat nagród literackich Debiut (2007) i Kijowskie Lawry (2011).
Na wyborach prezydenckich na Białorusi w 2006 roku był obserwatorem wyborów i członkiem grupy doradców kandydata na prezydenta Alaksandra Milinkiewicza, wziął udział w protestach. Spędził 15 dni w białoruskim więzieniu i otrzymał status persona non grata na 10 lat.
Mieszka w Użhgorodzie na Zakarpaciu.
Oficjalna strona w internecie: lyubka.net.ua
W 2012 roku w Austrii wyszła książka wierszy Lubki w języku niemieckim pod tytułem "Notaufname".
Jego poezje stanowią część antologii Bohdana Zadury "100 wierszy wolnych z Ukrainy" (Biuro Literackie, Kołobrzeg 2022, ).
Twórczość.
Przetłumaczył z języka polskiego cztery tomiki wierszy Bohdana Zadury, które ukazały się w 2012 w książce pt. „Życie nocne”, a także książkę Lidii Ostałowskiej "Farby wodne" (tytuł ukraiński – "Akwareli", 2014). Tłumaczy także z języków: serbskiego, chorwackiego i angielskiego.
Tłumaczenia.
Wiersze i utwory prozatorskie Andrija Lubki przetłumaczone na języki angielski, niemiecki, serbski, portugalski, rosyjski, macedoński, portugalski, rumuński, chiński, białoruski, czeski oraz polski. Utwory Andrija Lubka tłumaczą na język polski Bohdan Zadura i Aneta Kamińska.

</doc>
<doc id="2862673" url="https://pl.wikipedia.org/wiki?curid=2862673" title="Edward Alexander">
Edward Alexander

Edward Porter Alexander (ur. 26 maja 1835, zm. 28 kwietnia 1910) − amerykański oficer wojsk inżynieryjnych, dyrektor wykonawczy i prezes kilku linii kolejowych, pisarz. Służył początkowo w US Army, a później, w czasie wojny secesyjnej (1861–1865), w CS Army, gdzie dosłużył się stopnia generała-brygadiera. Był oficerem odpowiedzialnym za przeprowadzenie zmasowanego bombardowania artyleryjskiego poprzedzającego „Szarżę Picketta”, trzeciego dnia bitwy pod Gettysburgiem, on też − jako jeden z pierwszych − potrafił praktycznie wykorzystywać sygnalizację i balony obserwacyjne na polu walki. Po wojnie napisał obszerne wspomnienia i analityczne opracowanie konfliktu, które zostało dobrze ocenione za wnikliwość i obiektywizm. Książka ta, "Military Memoirs of a Confederate: A Critical Narrative", została opublikowana w roku 1907, natomiast "Fighting for the Confederacy" − drobiazgowy i bardzo osobisty opis przeżyć autora w latach nauki i wojny secesyjnej − został odkryty wiele lat po jego śmierci i wydany w 1989 roku.
urodził się w Waszyngtonie w stanie Georgia jako syn Adama Leopolda Aleksandra, plantatora i bankiera, oraz Sarah Hillhouse Gilbert. Wykształcony przez nauczycieli w gospodarstwie domowym swojej zamożnej rodziny, Alexander wstąpił do Akademii Wojskowej w USA w 1853 roku i ukończył trzecią klasę w klasie 1857. Został mianowany na podporucznika inżynierów w dniu 1 lipca 1857 roku i awansowany na podporucznika w dniu 10 października 1858 roku. Naznaczony od początku jako obiecujący oficer, uczył w West Point zaraz po ukończeniu studiów, towarzyszył wyprawie Alberta Sidneya Johnstona przeciwko Mormonom w 1858 roku, a następnie wrócił do West Point, gdzie w latach 1859-1860 asystował Albertowi J. Myerowi w doskonaleniu „ wigwag” system sygnalizacji za pomocą flag lub latarni. W 1860 poślubił Bettie Mason; mieli sześcioro dzieci. Kryzys secesji sprawił, że stacjonował w Fort Steilacoom na Terytorium Waszyngtonu. Chociaż nie był żarliwym secesjonistą, Aleksander później wyjaśnił: „Gdy tylko Północ odmówiła prawa do secesji, zdecydowanie zaaprobowałem jego twierdzenie i utrzymanie siłą, jeśli to konieczne”. Zrezygnował ze stanowiska 1 maja 1861 r. i zaoferował swoje usługi Konfederacji.
Młodość.
Alexander, przez przyjaciół nazywany "Porterem", należał do zamożnej rodziny plantatorskiej Południa. Był szóstym z ośmiorga dzieci Adama Leopolda Alexandra, plantatora i bankiera i Sary Hillhouse, z domu Gilbert Został też zięciem dwóch innych generałów CSA, Alexandra Lawtona i Jeremy’ego Gilmera. Ukończył United States Military Academy w roku 1857 z trzecią lokatą i otrzymał stopień brevet-podporucznika wojsk inżynieryjnych. Przez krótki okres uczył inżynierii i fechtunki w Akademii, po czym dostał rozkaz zameldowania się u gen-bryg. Alberta Johnstona w celu udania się na ekspedycję do Utah. Misja ta zakończyła się nim zdążył dołączyć do Johnstona, po czym wrócił do bazy, gdzie uczestniczył w wielu eksperymentach i pracował jako asystent majora Alberta Myera, pierwszego oficera łączności US Army i wynalazcę kodów dla sygnalizacji flagowej, zwanej również „telegrafem powietrznym”. 10 października 1858 roku Alexander został awansowany na podporucznika służby stałej.
W roku 1859 Alexander poznał Bettie Mason i poślubił ją 3 kwietnia 1860 roku. Mieli sześcioro dzieci: Bessie Mason (ur. 1861), Edwarda Portera II i Lucy Roy (bliźnięta ur. 1863), nienazwaną dziewczynkę zmarłą tuż po urodzeniu (1865), Adama Leopolda (1867) i Williama Masona.
Ostatecznie por. Alexander otrzymał przydział do fortu na wyspie Alcatraz koło San Francisco.
Wojna domowa.
1 maja 1861 roku, gdy dowiedział się o secesji swego rodzinnego stanu, Georgii, Alexander zwolnił się z US Army, by wstąpić do armii konfederackiej w stopniu kapitana wojsk inżynieryjnych. W czasie gdy werbował i szkolił nowych rekrutów celem sformowania konfederackiej służby łączności, kazano mu zameldować się u gen-bryg. P.G.T. Beauregarda w Manassas Junction, z którego rekomendacji 3 czerwca został szefem służby inżynieryjnej i oficerem sygnałowym Armii Potomaku.
Podczas I bitwy nad Bull Run Alexander zapisał się w historii jako ten, kto jako pierwszy użył flag sygnałowych do kontaktowania się na znaczną odległość. Zajmujący stanowisko na szczycie "Signal Hill" pod Manassas, Kpt. Alexander dostrzegł manewr wojsk unionistów i natychmiast posłał sygnał do płk. Nathana „Shanks” Evansa: „Popatrz w lewo, jesteś oskrzydlany”. Generałowie Beauregard i Joseph Johnston, którzy również odebrali ten sygnał, posłali posiłki, które zmieniły obraz bitwy na korzyść konfederatów.
1 lipca Alexander otrzymał awans na majora, a 31 grudnia 1861 roku na podpułkownika. W tym okresie pełnił obowiązki naczelnego kwatermistrza w armii Johnstona, która później stała się Armią Północnej Wirginii. Dopracowywał jednocześnie swój kod flagowy i zajmował się zbieraniem informacji wywiadowczych współpracując ze szpiegami działającymi w okolicach Waszyngtonu.
Na początku kampanii półwyspowej 1862 roku nadal był szefem kwatermistrzostwa Johnstona, ale uczestniczył także w działaniach zbrojnych (np. w bitwie o Williamsburg pod dowództwem gen-maj. Jamesa Longstreeta. Gdy dowodzenie armią przejął gen. Robert E. Lee, Alexandrowi zlecono zakładanie wysuniętych punktów zaopatrzenia dla wojska podczas ofensywy w trakcie bitew siedmiodniowych. Kontynuował też zbieranie informacji wywiadowczych, zajmując 27 czerwca ochotniczo miejsce w gondoli balonu i wracając na ziemię z wartościowymi informacjami odnośnie do pozycji przeciwnika pod Gaines' Mill.
Alexander zajmował się zaopatrzeniem w czasie II bitwy nad Bull Run i nad Antietam). Omal nie został wzięty do niewoli przez kawalerię unionistów dowodzoną przez płk. Benjamina „Grimes” Davisa, która wyrwała się spod Harpers Ferry i w odwrocie zagarnęła ponad czterdzieści z osiemdziesięciu wozów z amunicją dla Longstreeta.
Porter Alexander jest jednak lepiej znany jako artylerzysta, który odegrał znaczącą rolę w wielu bitwach tej wojny. Jako taki służył od 7 listopada 1862 roku w I Korpusie Longstreeta w Armii Północnej Wirginii. 5 grudnia został awansowany na stopień pułkownika. Jego kluczowym działaniem było rozstawienie baterii artylerii na "Wzgórzu Marye" w grudniu 1862 roku pod Fredericksburgiem, co zadecydowało o zwycięstwie konfederatów. Alexander towarzyszył także „Stonewallowi” Jacksonowi w jego flankującym marszu podczas bitwy pod Chancellorsville w maju 1863 roku, a rozstawiona przezeń w zagajniku "Hazel Grove" artyleria ponownie zapewniła zwycięstwo.
Kanonada pod Gettysburgiem.
Najbardziej znana akcja Alexandra miała miejsce 3 lipca 1863 roku podczas bitwy pod Gettysburgiem, w której dowodził artylerią korpusu Longstreeta. Tego dnia dowodził całą artylerią armii (niezależnie od tego, że formalnie rolę tę pełnił gen-bryg. William Pendleton). Przeprowadził masowe, dwugodzinne bombardowanie pozycji unionistów − być może największe w tej wojnie − do czego użył 150–170 dział przeciwko pozycjom unionistów na "Grzbiecie Cmentarnym". Jednak zła jakość zapalników konfederackich pocisków opóźniała detonacje, a ponadto część dział nie została właściwie ustawiona, skutkiem czego więcej pocisków spadało na tyły niż na pozycje frontowe. Przeciwnik Alexandra, unijny gen-bryg. Henry Hunt, kazał swym bateriom zamilknąć, co przekonało konfederatów, że zostały zniszczone. W rezultacie nawała ogniowa nie przyniosła spodziewanych rezultatów, a szarża Picketa (i wraz z nią cała bitwa) zakończyła się klęską konfederatów.
Dowódca artylerii Longstreeta.
Jesienią 1863 roku Alexander wziął udział w marszu Korpusu do północnej Georgii by wesprzeć siły gen. Braxtona Bragga nad Chickamaugą. Przybył zbyt późno i nie wziął udziału w bitwie, ale w kampanii knoxvillskiej, jak i w Departamencie Wschodniego Tennessee był szefem artylerii Longstreeta. Na początku 1864 roku wrócił wraz z korpusem do Wirginii, gdzie 26 lutego otrzymał awans na generała-brygadiera. Brał udział we wszystkich bitwach kampanii lądowej, a gdy gen-por. Ulysses Grant przeszedł za plecami armii gen. Lee i sforsował rzekę James by uderzyć na Petersburg, Alexander zdołał przemknąć się ze swymi działami między liniami wroga i rozstawić je na pozycjach tuż przed głównym atakiem.
Podczas oblężenia Petersburga Alexander zaadaptował swą artylerię do wojny pozycyjnej, m.in. eksperymentując z różnymi typami moździerzy. Był przekonany, że unioniści drążą tunele pod szańcami konfederatów, ale nim zdołał cokolwiek uczynić w tej sprawie został ranny w ramię. Wyjeżdżając na leczenie do Georgii poinformował gen. Lee o swych podejrzeniach, skutkiem czego konfederaci podjęli bez powodzenia kilka prób wykrycia tych tuneli. Wybuch miny 30 lipca zaskoczył konfederatów, ale atakujący wyłom unioniści ponieśli klęskę. Alexander wrócił do armii w lutym 1865 roku; zawiadywał stanowiskami obrony Richmondu nad rzeką James. Wycofał się wraz z armią Roberta Lee.
W Appomattox Court House Alexander zaproponował Lee, by zamiast kapitulować, rozproszyć armię. Lee ofuknął go, a Alexander napisał później, że żałował swojej sugestii. Incydent ten jest czasami opisywany jako złożenie propozycji prowadzenia „wojny partyzanckiej”, ale Alexander wyjaśnił w swych wspomnieniach "Fighting for the Confederacy", że jego pomysłem było, by zamiast poddać się, „kazać armii rozproszyć się po lasach, gdzie ludzie mieliby do wyboru albo przyłączyć się do gen. Johnstona w Karolinie Północnej, albo wrócić z bronią w ręku do swego stanu i zameldować się u gubernatora”.
Ostatnie lata.
Po przegranej wojnie Alexander przez krótki czas służył w armii Brazylii. Po powrocie do ojczyzny pojął, że wcale nie pragnie powrotu do życia na plantacji. Wykładał matematykę na University of South Carolina w Columbii, po czym pracował na kierowniczych stanowiskach w kilku liniach kolejowych Południa.
Alexander zaprzyjaźnił się z Groverem Clevelandem, z którym spędził wiele godzin polując na kaczki na terenie swej posiadłości w Georgii. W maju 1897 roku prezydent Cleveland mianował Alexandra przewodniczącym komisji mającej przeprowadzić demarkację granicy pomiędzy Nikaraguą i Kostaryką, co miało związek z ewentualną budową kanału interoceanicznego w Ameryce Środkowej. Alexander dwa lata spędził w nadmorskiej wiosce Greytown (dzisiaj San Juan de Nicaragua). Ukończył prace ku zadowoleniu obu zainteresowanych rządów i do USA wrócił w październiku 1899 roku. Żona Alexandra, Bettie, rozchorowała się w czasie pobytu męża w Nikaragui i zmarła niedługo po jego powrocie, 20 listopada. W październiku 1901 roku ożenił się z Mary Mason, bratanicą swojej pierwszej żony.
Alexander stał się poważanym pisarzem. Napisał wiele artykułów prasowych, a w roku 1907 wydał "Military Memoirs of a Confederate: A Critical Narrative", wspomnienia wychwalane przez Douglasa Freemana jako „najlepsza krytyka działań Armii Północnej Wirginii”. Wiele lat po śmierci Alexandra okazało się, że "Military Memoirs", uznawane za profesjonalną pracę analityczną z dziedziny historii wojen, napisał po wielu wysiłkach, by wydać zbiór dużo bardziej osobistych wspomnień, które zaczął spisywać na prośbę rodziny podczas pobytu w Nikaragui. Te wcześniejsze wspomnienia zostały opracowane i opublikowane w roku 1989 jako "Fighting for the Confederacy: The Personal Recollections of General Edward Porter Alexander".
Odmiennie od takich oficerów konfederackich jak Jubal Early czy William Pendleton, Alexander zrezygnował z gorzkich teorii o straconych szansach Południa. Na piśmie wyraził swe krytyczne stanowisko wobec wybitnych konfederackich oficerów, nie wykluczając opromienionego sławą generała Lee. Wielu historyków uważa wspomnienia Alexandra za jedno z najbardziej obiektywnych źródeł, pozostawionych przez uczestników wojny secesyjnej. David Eicher nazywa "Fighting for the Confederacy" „wspaniałą osobistą opowieścią z elementami pracy analitycznej o operacjach generała Lee... dramatyczną i demaskatorską, będącą ważnym źródłem wiedzy o generale, jego oficerach i o Armii Północnej Wirginii”. Alexander napisał kilka innych książek, m.in. "Railway Practice" (1887) i "Catterel, Ratterel (Doggerel)" (1888).
Zmarł w Savannah i został pochowany w Augusta (Georgia).

</doc>
<doc id="2862675" url="https://pl.wikipedia.org/wiki?curid=2862675" title="Południowe Jota Akwarydy">
Południowe Jota Akwarydy



</doc>
<doc id="2862676" url="https://pl.wikipedia.org/wiki?curid=2862676" title="Północne Delta Akwarydy">
Północne Delta Akwarydy



</doc>
<doc id="2862677" url="https://pl.wikipedia.org/wiki?curid=2862677" title="Północne Jota Akwarydy">
Północne Jota Akwarydy



</doc>
<doc id="2862678" url="https://pl.wikipedia.org/wiki?curid=2862678" title="Cmentarz w Wolborzu">
Cmentarz w Wolborzu

Cmentarz w Wolborzu – cmentarz parafialny-rzymskokatolicki w Wolborzu w powiecie piotrkowskim, w województwie łódzkim, przy ulicy Warszawskiej w bezpośrednim sąsiedztwie wsi Bogusławice.
Najstarsze nagrobki pochodzą z XIX wieku.
Pieniądze na renowację kaplicy, jej nagłośnienie oraz rewitalizację alej zbiera Społeczny Komitet Budowy Alejek na cmentarzu parafialnym w Wolborzu. W ciągu ostatnich lat doprowadził on do renowacji części zawalonego muru cmentarnego

</doc>
<doc id="2862679" url="https://pl.wikipedia.org/wiki?curid=2862679" title="Południowe Delta Akwarydy">
Południowe Delta Akwarydy



</doc>
<doc id="2862683" url="https://pl.wikipedia.org/wiki?curid=2862683" title="Ζeta Andromedae">
Ζeta Andromedae



</doc>
<doc id="2862684" url="https://pl.wikipedia.org/wiki?curid=2862684" title="Μi Andromedae">
Μi Andromedae



</doc>
<doc id="2862686" url="https://pl.wikipedia.org/wiki?curid=2862686" title="Hosni Mubarak">
Hosni Mubarak



</doc>
<doc id="2862689" url="https://pl.wikipedia.org/wiki?curid=2862689" title="Kafr el-Meselha">
Kafr el-Meselha



</doc>
<doc id="2862690" url="https://pl.wikipedia.org/wiki?curid=2862690" title="Alaa Mubarak">
Alaa Mubarak



</doc>
<doc id="2862692" url="https://pl.wikipedia.org/wiki?curid=2862692" title="Gamal Mubarak">
Gamal Mubarak



</doc>
<doc id="2862694" url="https://pl.wikipedia.org/wiki?curid=2862694" title="Iwan Sawicz">
Iwan Sawicz

Iwan Jakowlewicz Sawicz, ros. Иван Яковлевич Савич (ur. w 1898 w Petersburgu, zm. 16 marca 1949 w Paryżu) – rosyjski działacz i publicysta emigracyjny
Ukończył studia matematyczne na uniwersytecie w Sankt Petersburgu. Był członkiem organizacji antybolszewickich. Po rewolucji październikowej 1917 r. przedostał się do Finlandii. Na pocz. lat 20. zamieszkał w Paryżu. Działał w rosyjskich organizacjach studenckich. Występował z wykładami na zjazdach i spotkaniach emigracyjnych młodzieżowych organizacji rosyjskich. W 1935 r. wstąpił do Narodowo-Ludowego Związku Nowego Pokolenia (NTSNP). Od 1936 r. działał w Stowarzyszeniu Pomocy Rosyjskim Organizacjom Narodowym Młodego Pokolenia. Od 1937 r. wchodził w skład kierownictwa Narodowego Zjednoczenia Rosyjskich Pisarzy i Dziennikarzy. Był też członkiem redakcji pisma „Grań”, publikując w nim artykuły. Był delegatem oddziału francuskiego na zjeździe NTSNP w 1939 r. W okresie okupacji niemieckiej w 1941 r. wszedł w skład Komitetu do Spraw Organizacji Przedstawicielstwa Rosyjskiej Emigracji Narodowej we Francji jako przedstawiciel NTSNP. Wkrótce został jednak aresztowany przez Gestapo, po czym osadzono go w obozie w Compiègne. Po wyjściu na wolność zamieszkał w Berlinie. W 1943 r. powrócił do Paryża. Po zakończeniu wojny w 1945 r. wszedł w skład kolegium redakcyjnego almanachu „Swobodnyj gołos”.

</doc>
<doc id="2862698" url="https://pl.wikipedia.org/wiki?curid=2862698" title="Suzanne Mubarak">
Suzanne Mubarak



</doc>
<doc id="2862704" url="https://pl.wikipedia.org/wiki?curid=2862704" title="Barbara Leonard">
Barbara Leonard

Barbara Leonard (ur. 12 czerwca 1924, zm. 24 stycznia 2013) – amerykańska polityk, republikanka.
Życiorys.
Barbara urodziła się w 1924 roku.
W 1984 roku była z ramienia Partii Republikańskiej kandydatką do Senatu Stanów Zjednoczonych, straciła jednak tę możliwość na rzecz urzędującego senatora Claiborne Pella. W latach 1993-1995 Barbara Leonard pracowała jako Sekretarz Stanu Rhode Island. Zasiadała w kilku instytucjach państwowych – Rhode Island Economic Development Corp., Port Authority i Advisory Committee on Refugee Resettlement.
Zmarła 24 stycznia 2013 roku mając 88 lat.

</doc>
<doc id="2862705" url="https://pl.wikipedia.org/wiki?curid=2862705" title="Terry McGovern (bokser)">
Terry McGovern (bokser)

„Terrible” Terry McGovern (właściwie "John Terrence McGovern", ur. 9 marca 1880 w Johnstown w Pensylwanii, zm. 22 lutego 1918 w Nowym Jorku) – amerykański bokser, zawodowy mistrz świata kategorii koguciej i piórkowej.
Był uważany za jednego z najsilniej uderzających bokserów wagi piórkowej. Pierwsze 15 walk zawodowych stoczył w 1897, a w 1898 kolejnych 15.
12 września 1899 w Tuckahoe zdobył wakujący tytuł mistrza świata w wadze koguciej, po zwycięstwie przez nokaut w 1. rundzie z Anglikiem Pedlarem Palmerem (który był uważany przez niektóre organizacje za mistrza świata). Nie bronił tego tytułu i zrezygnował z niego w 1900, przechodząc do wagi piórkowej.
Zdobył tytuł mistrza świata tej kategorii 9 stycznia 1900 w Nowym Jorku po wygranej przez techniczny nokaut z obrońcą pasa George’em Dixonem. W tym samym roku obronił go, wygrywając kolejno z: Eddiem Santrym (1 lutego w Chicago przez TKO w 5. rundzie), Oscarem Gardnerem (9 marca w Nowym Jorku przez KO w 3. rundzie), Tommym White’em (12 czerwca w Nowym Jorku przez KO w 3. rundzie) i Joe Bernsteinem (2 listopada w Louisville przez KO w 7. rundzie). Również w 1900 zwyciężył w towarzyskich walkach z George’em Dixonem, mistrzem świata wagi lekkiej Frankiem Erne i przyszłym mistrzem świata w tej wadze Joe Gansem.
W 1901 McGovern wygrał w obronie tytułu z Oscarem Gardnerem (ponownie) 30 kwietnia w San Francisco przez KO w 4. rundzie i z Aurelio Herrerą 29 maja w San Francisco przez KO w 5. rundzie. Stracił tytuł 28 listopada tego roku w Hartford, gdy Young Corbett II znokautował go w 2. rundzie. Była to pierwsza porażka McGoverna przez nokaut. Corbett wygrał również w walce rewanżowej 31 marca 1903 w San Francisco przez KO w 11. rundzie.
McGovern nie walczył więcej o tytuł. Kontynuował karierę bokserską do 1908, tocząc m.in. walki "no decision" z Battlingiem Nelsonem i Young Corbettem II w 1906. Po zakończeniu kariery zaczął wykazywać objawy choroby psychicznej. Przez pewien czas był umieszczony w zakładzie zamkniętym. Zmarł ze szpitalu King’s County Hospital w Brooklynie w Nowym Jorku.
Stoczył w sumie 80 walk, z których wygrał 59, przegrał 5, zremisował 4, a 11 było "no decision". Został wybrany w 1990 do Międzynarodowej Bokserskiej Galerii Sławy.

</doc>
<doc id="2862706" url="https://pl.wikipedia.org/wiki?curid=2862706" title="Terry McGovern">
Terry McGovern

Imię i nazwisko Terry McGovern nosili lub noszą m.in.:

</doc>
<doc id="2862710" url="https://pl.wikipedia.org/wiki?curid=2862710" title="Dolina Bet ha-Kerem">
Dolina Bet ha-Kerem

Dolina Bet ha-Kerem (hebr. בקעת בית הכרם, "Bik'at Bejt ha-Kerem") – dolina położona na granicy Górnej Galilei i Dolnej Galilei w północnym Izraelu.
Geografia.
Dolina Bet ha-Kerem jest położona na północnej krawędzi Dolnej Galilei. Wyznacza ona granicę między Dolną a Górną Galileą. Dolina ma wydłużony kształt, zorientowany z zachodu na wschód i lekko wygięty w swojej środkowej części kierunku północnym. Jej długość wynosi około 15 km (łącznie z Doliną Chananja, która jest jej wydłużeniem w kierunku wschodnim), a szerokość dochodzi w najszerszym miejscu do 5 km. Dolina jest otoczona ze wszystkich stron przez wzgórza, jedynie jest otwarta po stronie wschodniej, gdzie Dolina Chananja opada w depresję Rowu Jordanu na północ od jeziora Tyberiadzkiego. Dolina jest zamknięta od północy przez góry Matlul Curim (wysokość dochodzi do 769 m n.p.m.). W miejscu tym różnica wysokości między dnem a krawędzią doliny dochodzi do 500 metrów. Pas górski Matlul Curim przechodzi w kierunku wschodnim w góry Har Szezor (886 m n.p.m.) i Har Hod (804 m n.p.m.), a następnie w masyw góry Meron (1208 m n.p.m.). Po stronie zachodniej dolina zwęża się i kończy wzgórzami Har Gamal (324 m n.p.m.) i Har Gillon (367 m n.p.m.). Południowa krawędź doliny jest dużo niższa od północnej. Znajdują się tutaj wzgórza Giwat Makosz (319 m n.p.m.), Giwat Cuf (347 m n.p.m.) i masyw góry Kamon (598 m n.p.m.). Na południe od nich znajduje się Dolina Sachnin.
W dolinie znajduje się miasto Karmiel, a także miejscowości Rama, Sadżur, Nachf, Dejr al-Asad, Bina i Madżd al-Krum, oraz moszaw Szezor (należący do Samorządu Regionu Merom ha-Galil). Administracyjne dolina jest położona w Poddystrykcie Akki, w Dystrykcie Północnym.
Środowisko naturalne.
Dno doliny jest stosunkowo płaskie, urozmaicone niewielkimi pagórkami. Teren opada w kierunku zachodnim, i należy do zlewni strumienia Chilazon. Spływają do niego z doliny dwa strumienie: Szezor i SzaGor. Z położonych na północy gór spływają strumienie Rama i Talil. Dno doliny jest mocno zurbanizowane, o niskim udziale terenów wolnych i rolniczych.
Transport.
Przez środek doliny przebiega droga ekspresowa nr 85, którą jadąc na zachód dojeżdża się do położonego na równinie przybrzeżnej miasta Akka, lub jadąc na wschód do Rowu Jordanu i skrzyżowania z drogą nr 90. W kierunku południowym z doliny wychodzą drogi nr 784 i 804, a w kierunku północnym drogi nr 854 i 864.

</doc>
<doc id="2862713" url="https://pl.wikipedia.org/wiki?curid=2862713" title="Warcabnik szantawiec">
Warcabnik szantawiec

Warcabnik szantawiec ("Carcharodus floccifera") – motyl dzienny z rodziny powszelatkowatych.
Wygląd.
Rozpiętość skrzydeł od 28 do 34 mm. Dymorfizm płciowy słabo zaznaczony.
Siedlisko.
Kwieciste wilgotne łąki oraz ekstensywnie użytkowane pastwiska na obrzeżach lasów; polany.
Biologia i rozwój.
Wykształca jedno pokolenie w roku (czerwiec-lipiec). Rośliny żywicielskie: bukwica zwyczajna, czyściec leśny, szanta zwyczajna. Jaja barwy ciemnobrunatnej składane są pojedynczo na wierzchniej stronie liści rośliny żywicielskiej. Larwy zimują u podstawy rośliny.
Rozmieszczenie geograficzne.
Gatunek śródziemnomorski, w Polsce ma jedynie kilka stanowisk w południowej i północno-wschodniej części kraju, m.in. w Puszczy Białowieskiej. Gatunek zanikający.

</doc>
<doc id="2862715" url="https://pl.wikipedia.org/wiki?curid=2862715" title="Schoengeising">
Schoengeising



</doc>
<doc id="2862716" url="https://pl.wikipedia.org/wiki?curid=2862716" title="Schongeising">
Schongeising



</doc>
<doc id="2862718" url="https://pl.wikipedia.org/wiki?curid=2862718" title="Adelshofen">
Adelshofen



</doc>
<doc id="2862719" url="https://pl.wikipedia.org/wiki?curid=2862719" title="Gerard Lopez">
Gerard Lopez



</doc>
<doc id="2862721" url="https://pl.wikipedia.org/wiki?curid=2862721" title="Kultura zarubieniecka">
Kultura zarubieniecka



</doc>
<doc id="2862724" url="https://pl.wikipedia.org/wiki?curid=2862724" title="HMS E52">
HMS E52

HMS E52 – brytyjski okręt podwodny typu E. Zbudowany w latach 1915–1917 w William Denny and Brothers, Dumbarton, gdzie okręt został wodowany 21 stycznia 1917 roku. Rozpoczął służbę w Royal Navy 13 marca 1917 roku. Pierwszym dowódcą został Lt. P. E. Phillips.
3 stycznia 1921 roku został sprzedany firmie Brixham Marine &amp; Eng. Co.

</doc>
<doc id="2862726" url="https://pl.wikipedia.org/wiki?curid=2862726" title="Jan Mirosław Peszke">
Jan Mirosław Peszke

Jan Mirosław Peszke (ur. 27 lipca 1870 w miejscowości Gołta powiatu ananiwskiego guberni chersońskiej, zm. 21 marca 1949 w Le Mans, Francja, ukr. Жан Песке, franc. Jean Peské) – polski malarz i ilustrator pochodzący z Ukrainy, działający we Francji.
Życiorys.
Urodził się w rodzinie lekarza Jana Peszke. W wieku 15 lat rozpoczął naukę malarstwa w Szkole Rysunkowej Nikołaja Muraszki w Kijowie, kontynuował w latach 1886-1889 w Szkole Sztuk Pięknych w Odessie i w Warszawskiej Klasie Rysunkowej u Wojciecha Gersona.
Dzięki spadkowi po ojcu w roku 1891 zamieszkał w Paryżu, gdzie pozostał do końca życia. Studiował w Académie Julian u Benjamina Constanta i Jeana-Paula Laurensa.
Do paryskiego środowiska artystycznego wprowadziła go Gabriela Zapolska. Maria Curie-Skłodowska kolekcjonowała jego obrazy. Bywał na południu Francji, w roku 1934 w Collioure w Langwedocji stworzył muzeum (obecnie nazwane Musée de Collioure Fonds Peské). Został współpracownikiem dwumiesięcznika „La Revue blanche”. Był zaprzyjaźniony z Henri de Toulouse-Lautrekiem, Paul Sérusierem, Maurice Denisem, Paulem Signakiem і Pierre Bonnardem. Nauczył się techniki akwaforty u Camille Pissarro. Dzięki Signakowi zainteresował się puentylizmem. Pod względem kolorystyki zbliżył się do szkoły z Pont-Aven. W latach 1902-1911 uczestniczył w plenerach w Barbizon.
Twórczość Jana Mirosława Peszke obejmuje krajobrazy, sceny rodzajowe, martwe natury, rzadziej portrety. Malował farbami olejnymi, akwarelą, gwaszem, rysował ołówkiem, węglem i sangwiną, posługiwał się różnymi technikami graficznymi. Zajmował się też ilustracją książkową i scenografią. Obrazy Jana Mirosława Peszke znajdują się w zbiorach muzealnych w Paryżu, Rouen, Saint-Tropez, Genewie i Warszawie.
Poślubił uczennicę Auguste Rodina, E. Łusznikową. W końcu lat czterdziestych zamieszkał w Le Mans, gdzie pozostał do końca życia.

</doc>
<doc id="2862728" url="https://pl.wikipedia.org/wiki?curid=2862728" title="HMS E53">
HMS E53

HMS E53 – brytyjski okręt podwodny typu E. Zbudowany w latach 1915–1916 w William Beardmore, Dalmuir, gdzie okręt został wodowany 30 stycznia 1916 roku. Rozpoczął służbę w Royal Navy 1 marca 1916 roku. Pierwszym dowódcą został Lt. Cdr. John B. Glencross.
W 1916 roku należał do Dziewiątej Flotylli Okrętów Podwodnych ("9th Submarine Flotilla") stacjonującej w Harwich.
6 września 1922 roku został sprzedany firmie Beard.

</doc>
<doc id="2862730" url="https://pl.wikipedia.org/wiki?curid=2862730" title="HMS E54">
HMS E54

HMS E54 – brytyjski okręt podwodny typu "E". Zbudowany w latach 1915 - 1916 w William Beardmore, Dalmuir, gdzie okręt został wodowany 30 marca 1916 roku. Rozpoczął służbę w Royal Navy 1 maja 1916 roku. Pierwszym dowódcą został Lt. Cdr. Robert Raikes.
W 1916 roku należał do Dziewiątej Flotylli Okrętów Podwodnych ("9th Submarine Flotilla") stacjonującej w Harwich.
21 sierpnia 1916 roku okręt podwodny E54 w czasie akcji na Morzu Północnym zatopił niemiecki okręt podwodny SM UC-10.
1 maja 1917 roku zatopił kolejny niemiecki okręt SM U-81, z załogi którego nikt nie przeżył.
14 grudnia 1921 roku został sprzedany firmie Petersen &amp; Albeck.

</doc>
<doc id="2862731" url="https://pl.wikipedia.org/wiki?curid=2862731" title="HMS E55">
HMS E55

HMS E55 – brytyjski okręt podwodny typu E. Zbudowany w latach 1914–1916 w William Denny and Brothers, Dumbarton, gdzie okręt został wodowany 5 lutego 1916 roku. Rozpoczął służbę w Royal Navy 25 marca 1916 roku. Pierwszym dowódcą został Lt. Cdr. Gilbert H. Kellett.
W 1916 roku należał do Dziewiątej Flotylli Okrętów Podwodnych ("9th Submarine Flotilla") stacjonującej w Harwich.
6 września 1922 roku został sprzedany firmie Ellis &amp; Co.

</doc>
<doc id="2862732" url="https://pl.wikipedia.org/wiki?curid=2862732" title="Vahlkampfia damariscottae">
Vahlkampfia damariscottae

Vahlkampfia damariscottae – gatunek eukariotów należący do kladu Tetramitia wchodzącego w skład supergrupy excavata.
Trofozoit osiąga wielkość 8 – 25 μm ma jądro wielkości 2,4 – 4,7 μm. Nie stwierdzono występowania cyst. Występuje w Atlantyku.

</doc>
<doc id="2862734" url="https://pl.wikipedia.org/wiki?curid=2862734" title="Barwniak pięcioplamy">
Barwniak pięcioplamy



</doc>
<doc id="2862736" url="https://pl.wikipedia.org/wiki?curid=2862736" title="Ewazjusz (biskup Asti)">
Ewazjusz (biskup Asti)

Ewazjusz, biskup Asti – błędnie uważany za 1. biskupa Asti, męczennik chrześcijański z czasów panowania Konstantyna I (306-337) lub Juliana Apostaty (361-363), święty Kościoła katolickiego.
Święty Ewazjusz jest mylony z imiennikiem, określanym jako Ewazjusz II, biskupem Asti pomiędzy 685 i 713. Natomiast pierwszym biskupem Asti był prawdopodobnie św. Anian.
Według dziejów męczeństwa ("Passio", BHL 2792) Ewazjusz miał być konsekrowany na biskupa przez papieża Sylwestra w "Ecclesia beati Petri Apostoli, iuxta eiusdem Apostoli aram " w 330 roku.
Razem z towarzyszami św. Projektusem i Maliano, miał uciekać przed arianami do Selva Cornea w pobliżu Casale Monferrato. Około 362 roku prefekt miasta Attubalo, zachęcony przez arian, aresztował ich i kazał ściąć razem ze 143. innymi chrześcijanami.
Jego wspomnienie liturgiczne obchodzone jest 1 września (za "Martyrologium Rzymskim") lub 1 grudnia (Kościół katolicki we Włoszech) razem ze św. Projektusem.
Oboje są patronami Casale Monferrato i katedry "Duomo di Casale Monferrato" w Asti (obok świętych: Natala i Wawrzyńca).

</doc>
<doc id="2862737" url="https://pl.wikipedia.org/wiki?curid=2862737" title="Vahlkampfia trilaminata">
Vahlkampfia trilaminata

Vahlkampfia trilaminata – gatunek eukariotów należący do kladu Tetramitia wchodzącego w skład supergrupy excavata.
Trofozoit osiąga wielkość 10 – 20 μm. Gatunek ten wytwarza cysty wielkości 4,7 – 5 μm. Występuje w Bałtyku.

</doc>
<doc id="2862743" url="https://pl.wikipedia.org/wiki?curid=2862743" title="Steven Thompson (piłkarz z Turks i Caicos)">
Steven Thompson (piłkarz z Turks i Caicos)

Steven Thompson (ur. 18 marca 1971) – piłkarz z Turks i Caicos grający na pozycji obrońcy, reprezentant na arenie międzynarodowej.
Kariera klubowa.
W sezonie 2001–2002 Thompson grał w ProvoPool Celtic, a od następnego sezonu bronił barw klubu KPMG United.
Kariera reprezentacyjna.
W 1999 roku Thompson rozegrał jedno oficjalne spotkanie w ramach kwalifikacji do Pucharu Karaibów 1999. W tym meczu jego reprezentacja została pokonana 0-3 przez drużynę Bahamów.
Podczas eliminacji do Mistrzostw Świata 2002 Thompson wystąpił w dwóch spotkaniach, w których grał w podstawowym składzie; w pierwszym reprezentacja Turks i Caicos na wyjeździe podejmowała reprezentację Saint Kitts i Nevis. Mecz ten przebiegał jednak pod dyktando reprezentantów Saint Kitts i Nevis, którzy gościom strzelili aż osiem bramek (goście nie strzelili żadnego). W meczu rewanżowym reprezentanci Saint Kitts i Nevis pokonali swoich rywali 6–0.
Thompson wystąpił także w eliminacjach do Mistrzostw Świata 2006. W dwumeczu z Haiti jego reprezentacja poniosła porażkę 0-7 (0-5 w pierwszym spotkaniu i 0-2 w meczu rewanżowym). Zawodnik ten w obu meczach wychodził na plac gry w podstawowym składzie.

</doc>
<doc id="2862747" url="https://pl.wikipedia.org/wiki?curid=2862747" title="Dongxiang Xu">
Dongxiang Xu



</doc>
<doc id="2862748" url="https://pl.wikipedia.org/wiki?curid=2862748" title="HMS E56">
HMS E56

HMS E56 – brytyjski okręt podwodny typu E. Zbudowany w latach 1914–1916 w William Denny and Brothers, Dumbarton, gdzie okręt został wodowany 19 czerwca 1916 roku. Rozpoczął służbę w Royal Navy 8 sierpnia 1916 roku. Pierwszym dowódcą został t. Cdr. C. L. Y. Dering.
W 1916 roku należał do Dziewiątej Flotylli Okrętów Podwodnych ("9th Submarine Flotilla") stacjonującej w Harwich.
9 czerwca 1923 roku został sprzedany firmie Granton S. Bkg &amp; Co.

</doc>
<doc id="2862749" url="https://pl.wikipedia.org/wiki?curid=2862749" title="Rudolf Kraj">
Rudolf Kraj

Rudolf Kraj (ur. 5 grudnia 1977 w Mielniku) – czeski bokser, srebrny medalista igrzysk olimpijskich w Sydney, a także brązowy medalista Mistrzostw Świata 2003.
Kariera amatorska.
W 2000 roku zdobył srebrny medal na igrzyskach olimpijskich w Sydney. W finale przegrał z Aleksandrem Lebziakiem.
W 2003 roku zdobył brązowy medal w wadze półciężkiej, podczas mistrzostw świata. W półfinale uległ złotemu medaliście tych mistrzostw, Jewgienijowi Makarence
Kariera zawodowa.
Jako zawodowiec zadebiutował 26 marca 2005 roku, nokautując w 1 rundzie Tomasa Mrazka. Do końca 2007 roku pokonał jeszcze 12 rywali, zdobywając tytuł WBC International, który 4 razy obronił.
8 marca 2008 roku zmierzył się z Mattem Godfreyem, a stawką był eliminator WBC w kategorii junior ciężkiej. Kraj zwyciężył jednogłośnie na punkty, zostając pretendentem do mistrzowskiego pasa.
24 października 2008 roku w walce o wakujący tytuł, jego rywalem był Włoch Giacobbe Fragomeni. Fragomeni zwyciężył techniczną decyzją, po podliczeniu kart sędziowskich (3x 77-74 dla Włocha). Kraj po tym pojedynku zakończył karierę.

</doc>
<doc id="2862750" url="https://pl.wikipedia.org/wiki?curid=2862750" title="Huang Wenyi">
Huang Wenyi

Huang Wenyi (; ur. 6 marca 1991 w Chaozhou) – chińska wioślarka, wicemistrzyni olimpijska.
Srebrna medalistka igrzysk olimpijskich w Londynie w dwójce podwójnej wagi lekkiej (razem z Xu Dongxiang).

</doc>
<doc id="2862754" url="https://pl.wikipedia.org/wiki?curid=2862754" title="Pelmatochromis lepidurus">
Pelmatochromis lepidurus



</doc>
<doc id="2862755" url="https://pl.wikipedia.org/wiki?curid=2862755" title="Pelmatochromis lateralis lepidura">
Pelmatochromis lateralis lepidura



</doc>
<doc id="2862756" url="https://pl.wikipedia.org/wiki?curid=2862756" title="Pelmatochromis lateralis">
Pelmatochromis lateralis



</doc>
<doc id="2862757" url="https://pl.wikipedia.org/wiki?curid=2862757" title="Pelmatochromis guentheri">
Pelmatochromis guentheri



</doc>
<doc id="2862760" url="https://pl.wikipedia.org/wiki?curid=2862760" title="Lawrence Harvey (piłkarz)">
Lawrence Harvey (piłkarz)

Lawrence Harvey (ur. 1973) – piłkarz z Turks i Caicos grający na pozycji pomocnika, reprezentant na arenie międzynarodowej.
Kariera klubowa.
Od sezonu 2003–2004 Harvey występuje w klubie KPMG United.
Kariera reprezentacyjna.
W 2004 roku Harvey wystąpił w eliminacjach do Mistrzostw Świata 2006. W dwumeczu z Haiti jego reprezentacja poniosła porażkę 0-7 (0-5 w pierwszym spotkaniu i 0-2 w meczu rewanżowym). W meczu rewanżowym Harvey strzelił gola samobójczego.

</doc>
<doc id="2862761" url="https://pl.wikipedia.org/wiki?curid=2862761" title="Musawat">
Musawat

Musawat, w języku azerskim Müsavat (dosł. "Równość") – azerbejdżańska partia polityczna, początkowo odwołująca się do koncepcji panislamskich, następnie odgrywająca wiodącą rolę w ruchu narodowowyzwoleńczym Azerów pod panowaniem rosyjskim.
Historia partii.
Organizacja została założona w 1911 przez grupę dawnych działaczy partii Hümmət, rozczarowanych porażką rewolucji 1905 roku w Rosji, zainspirowanych natomiast rewolucją konstytucyjną w Iranie. Jej nazwa odwoływała się do postulatu nadania muzułmanom równych praw politycznych oraz do jedności wszystkich wyznawców islamu. Większość sympatyków partii pochodziła z Baku. Pierwszym przywódcą partii został dawny działacz i współzałożyciel Hümmətu Məmmədəmin Rəsulzadə. Nowoczesną partią polityczną stała się w 1917 dzięki połączeniu z organizacją Difai z Gandży; przyjęto wówczas nazwę Turecka Partia Federalistów Musawat. W partii wyraźne były dwa skrzydła: lewe, utożsamiane z dawną organizacją bakijską oraz prawe, grupujące działaczy z Gandży. Obie frakcje przyjmowały jako fundament swojej ideologii laicki nacjonalizm turecko-azerski, federalizm (chęć utworzenia federacyjnego państwa razem z innymi narodami Zakaukazia, także w ramach demokratycznej Rosji), różniły się natomiast w kwestiach społecznych i gospodarczych, w tym w sprawie ewentualnej reformy rolnej. Musawat był największą azerską partią polityczną przełomu drugiej i trzeciej dekady XX stulecia, jednak nie uzyskał w społeczności zakaukaskich muzułmanów tak monopolistycznej pozycji, jak Armeńska Federacja Rewolucyjna wśród Ormian czy mienszewicy wśród Gruzinów. W listopadzie 1917 na listy Musawatu oddanych zostało 615 tys. głosów w wyborach do rosyjskiej Konstytuanty. Przewaga nad drugą w kolejności partią, Muzułmańskim Blokiem Socjalistycznym, była ogromna i wyniosła 346 tys. głosów.
Po rozpędzeniu Konstytuanty przez bolszewików Musawat poparł zwołanie Sejmu Zakaukaskiego i utworzenie Zakaukaskiej Demokratycznej Republiki Federacyjnej, chociaż już wtedy część przywódców partii miała nadzieję na utworzenie niepodległego Azerbejdżanu na ziemiach Azerbejdżanu rosyjskiego, irańskiego oraz Dagestanu. Musawat sprzeciwiał się wcieleniu Zakaukazia do Turcji z powodu wyższego poziomu rozwoju cywilizacyjnego regionu osiągniętego w latach jego przynależności do Rosji. Po rozpadzie Zakaukaskiej Demokratycznej Republiki Federacyjnej po nieco ponad miesięcznym istnieniu, 26 maja 1918, partie azerskie utworzyły Azerbejdżańską Radę Narodową i 28 maja proklamowały niepodległość Azerbejdżanu.
W parlamencie niepodległego Azerbejdżanu, powstałym poprzez rozszerzenie składu Azerbejdżańskiej Rady Narodowej, Musawat, mimo swojej popularności, dysponował mniej niż połową mandatów i nie był w stanie sformować stabilnego rządu (w ciągu dwóch lat funkcjonowania azerskiej republiki powstało pięć gabinetów). W demokratycznym Azerbejdżanie Musawat nadal opowiadał się za koncepcją federalistyczną, widząc w niej gwarancje przetrwania dla państwa tworzonego przez naród tak nieliczny, jak azerski. Jako partnerów w ewentualnej federacji dopuszczano nie tylko inne państwa zakaukaskie (współpraca z którymi była jednak niemożliwa z uwagi na ich wzajemne konflikty), ale i Turcję, Iran, jak również Rosję (niezależnie od tego, kto zwyciężyłby w wojnie domowej). Drugą koncepcją, na której zbudowany był program polityczny Musawatu, był azerski nacjonalizm.
28 kwietnia 1920 Azerbejdżan został podbity przez Armię Czerwoną, a rząd kierowany przez polityka Musawatu Nəsiba bəya Yusifbəylego obalony. W Rosji Radzieckiej partia mogła legalnie działać do 1923, jednak działalność prowadziło wyłącznie skrzydło lewicowe, gdyż liderzy frakcji prawicowej emigrowali po upadku niepodległego Azerbejdżanu. Działacze partii zostali poddani represjom ze strony Czeka, wielu z nich trafiło do łagru w dawnym Monasterze Sołowieckim. Ostatecznie w 1923 Musawat przestał istnieć, oficjalnie z powodu rozwiązania przez władzę radziecką problemów narodowościowych w regionie. Partia kontynuowała natomiast działalność na emigracji, przede wszystkim w Turcji, Iranie, niektórzy działacze znaleźli się w Polsce. Wspieranie azerskiej emigracji związanej z Musawatem było częścią polskiego ruchu prometejskiego.
W czasie wielkiej czystki w ZSRR prawdziwi lub domniemani sympatycy Musawatu zostali poddani masowym represjom.
Do tradycji Musawatu nawiązuje partia działająca w Azerbejdżanie po upadku ZSRR, do 1992 – Partia Frontu Ludowego Azerbejdżanu „Musawat”, która opiera swój program na koncepcjach liberalnych, modernizacyjnych, pantureckich, sytuując się wśród ugrupowań centroprawicowych.

</doc>
<doc id="2862763" url="https://pl.wikipedia.org/wiki?curid=2862763" title="Harnam">
Harnam

Zespół Tańca Ludowego „Harnam” im. Jadwigi Hryniewieckiej, (Reprezentacyjny Zespół Województwa Łódzkiego) – najstarszy zespół folklorystyczny w Polsce, założony w 1947 roku przez Jadwigę Hryniewiecką. Siedziba zespołu mieści się przy ul. Piotrkowskiej 282a w pofabrycznym kompleksie Białej Fabryki Ludwika Geyera w Łodzi.
Historia.
Historia „Harnama” sięga 1947 roku, kiedy to Jadwiga Hryniewiecka opracowała układy choreograficzne do przedstawień przygotowywanych przez zespół teatralny działający przy świetlicy Państwowych Zakładów Przemysłu Bawełnianego nr 8 w Łodzi (dawnych zakładów Biedermanna). Zespół Tańca Ludowego powstał w marcu 1947, pierwszy skład stanowiło 13 tancerek. Kierownikiem artystycznym i choreografem Zespołu została Jadwiga Hryniewiecka, kierownikiem organizacyjnym Maria Szkudlarek – będącej jednocześnie kierownikiem świetlicy przemianowanej na Zakładowy Dom Kultury działający przy ZPB nr 8 im. Szymona Harnama, kierownictwo muzyczne powierzono Marii Wahlman. Pierwszy wyjazd zagraniczny Zespołu odbył się w 1949 roku do Czechosłowacji. W 1950 roku w „Harnamie” utworzono grupy dziecięce. W 1954 roku na stanowisku zastępcy kierownika Przyzakładowego Domu Kultury został zatrudniony tancerz Zespołu Andrzej Klinowski. W 1957 „Harnam” wyjechał do Francji na XXII Festiwal Tańców Ludowych w Nicei, po którym został zaproszony na występy w Pałacu Filmowym w Cannes, gdzie zdobył „Palmę Lazurowego Wybrzeża”. W 1963 roku ZTL „Harnam” odbył tournée po Wietnamie, Chinach i Mongolii, podczas którego tancerze byli gośćmi m.in. prezydenta Wietnamu Hồ Chí Minha. W 1968 roku asystentem Jadwigi Hryniewieckiej został Sławomir Mazurkiewicz. W kolejnym roku Zespół został zaproszony na inauguracyjny rejs TSS Stefana Batorego do Stanów Zjednoczonych, była to też pierwsza wizyta „Harnama” w Ameryce. W 1978 roku choreografem i kierownikiem Zespołu został Sławomir Mazurkiewicz, który zastąpił odchodzącą na emeryturę Jadwigę Hryniewiecką. W kolejnym roku na emeryturę odeszła Maria Szkudlarek, którą zastąpił Andrzej Klinowski. W 1982 roku do Rumunii wyjechała w swoją pierwszą zagraniczną podróż grupa dziecięca. 12 marca 1988 roku w Teatrze Wielkim w Łodzi Zespół świętował jubileusz czterdziestolecia, podczas którego „Harnam” został odznaczony Dyplomem Honorowym Ministerstwa Kultury i Sztuki, Odznaką Towarzystwa „Polonia” i Odznaką „Przyjaciel Dziecka”. Złotymi Odznakami Towarzystwa „Polonia” zostały nagrodzone również Jadwiga Hryniewiecka i Maria Szkudlarek, a srebrnymi Andrzej Klinowski i Stanisław Kryński. W tym samym roku 19 czerwca zmarła założycielka zespołu Jadwiga Hryniewiecka.
Okres transformacji ustrojowej był trudnym czasem zarówno dla zakładów włókienniczych w Łodzi, jak i przyzakładowych instytucji kultury. W 1990 roku na emeryturę odszedł Sławomir Mazurkiewicz, a kierownikiem artystycznym została dotychczasowa asystent choreografa Maria Kryńska. W kolejnym roku na emeryturę odszedł również Andrzej Klinowski, a jego następcą został Stanisław Kryński. 1 maja 1991 roku zmarła Maria Szkudlarek. W tym samym roku widząc niestabilność finansową dyrekcja Zakładów podjęła decyzję o likwidacji Domu Kultury i aby zapewnić możliwość funkcjonowania Zespołu powołała Fundację Kulturalną „Harnam” im. J. Hryniewieckiej i M. Szkudlarek.
W 1994 roku Maria Kryńska i Krzysztof Sitkowski założyli studio terapeutyczne dla dzieci i młodzieży chorych na zespołem Downa, za co w trzy lata później zostali odznaczeni Orderem Uśmiechu. 16 maja 1997 roku w Teatrze Wielkim odbył się jubileusz pięćdziesięciolecia, podczas którego Zespół otrzymał Nagrodę Miasta Łodzi*, a Maria Kryńska i Krzysztof Sitkowski odznaki „Za zasługi dla Miasta Łodzi”. W 2000 Zespół Tańca Ludowego „Harnam” został doceniony przez samorząd województwa łódzkiego otrzymując tytuł „Reprezentacyjnego Zespołu Województwa Łódzkiego”.
W 2008 roku Zespół przestał mieć możliwość korzystania z lokali przy ulicy Kilińskiego 2, wykupionych kilka lat wcześniej od upadających ZPB przez firmę Atlas. Zespół został włączony w struktury organizacyjne Teatru Lalek „Arlekin”, powstało „Stowarzyszenie Sympatyków ZTL HARNAM”, a Prezydent Miasta przekazał na potrzeby Zespołu budynek przy ulicy Piotrkowskiej 282a. Maria i Stanisław Kryńscy odeszli na emeryturę i przestało działać studio terapeutyczne. Kilkakrotnie zmieniano kierownictwo. W 2011 roku kierownikiem Zespołu została była tancerka „Harnama” Joanna Formańska. 21 kwietnia 2012 w Teatrze Muzycznym odbył się jubileuszowy koncert 65-lecia Zespołu. Podczas koncertu zostały wręczone Srebrne Medale „Zasłużony Kulturze Gloria Artis” dla Zespołu oraz dla wieloletniego tancerza i pedagoga – Krzysztofa Sitkowskiego. Od kwietnia do sierpnia 2012 roku miała miejsce wystawa kostiumów Zespołu „Harnam od podszewki” w Centralnym Muzeum Włókiennictwa w Łodzi. W październiku wydano publikację przedstawiającą historię, repertuar i dorobek artystyczny Zespołu pt. Fabryka tańca. Jest to jedyna tak obszerna publikacja o zespole folklorystycznym w Polsce. W latach 2012-2016 kierownikiem artystycznym Zespołu był Krzysztof Sitkowski, który następnie został konsultantem merytorycznym, a funkcję kierownika przejęła Joanna Wolańska.
W 2017 roku Zespół Tańca Ludowego „Harnam” stał się filią Poleskiego Ośrodka Sztuki. 14 października odbył się wernisaż wystawy „Oblicza polskiego tańca. Jadwiga Hryniewiecka”, a 17 listopada Zespół świętował w Teatrze Wielkim jubileusz siedemdziesięciolecia, który rozpoczął się polonezem pokoleń według stworzonej specjalnie na to wydarzenie choreografii Sławomira Mazurkiewicza, w której zatańczyło blisko 200 „Harnamowców”. Podczas koncertu wiceprezydent Krzysztof Piątkowski przeczytał akt potwierdzający nadanie Zespołowi imienia Jadwigi Hryniewieckiej. W 2018 roku z Zespołu odeszła Joanna Wolańska i Joanna Formańska. We wrześniu 2018 kierownikiem Zespołu został Łukasz Skonieczny, a choreografem Maria Kuśnierz-Skonieczna.
Tournées artystyczne.
ZTL Harnam odwiedził 35 państw:
Grupa OFF Harnam.
Grupa OFF Harnam – grupa taneczna założona w 2008 roku przez Joannę Wolańską, działająca w strukturach Zespołu Tańca Ludowego „Harnam” do 2017 roku.
Grupa powstała w 2008 roku z inicjatywy Joanny Wolańskiej. Początkowo działała w stylu tanecznym, utworzonym przez założycielkę grupy – folk jazz. Najważniejszym wydarzeniem był koncert jubileuszowy 65-lecia ZTL Harnam (2012), na który został przygotowany spektakl „Korzenie”, stający się wzorem tego nurtu, polegającego na czerpaniu inspiracji z polskiego folkloru, legend i baśni, a którego forma często jest stylizacją polskich tańców narodowych i ludowych przeplatających się z techniką jazzową i współczesną. Wkrótce potem grupa zajęła się również innymi technikami jak tańcem jazzowym, współczesnym, formami taneczno-teatralnymi i performatywnymi.
Wraz z odejściem z Zespołu na początku 2018 roku Joanny Wolańskiej grupa przestała istnieć.

</doc>
<doc id="2862764" url="https://pl.wikipedia.org/wiki?curid=2862764" title="Greatest Hits (album Run-D.M.C.)">
Greatest Hits (album Run-D.M.C.)

Greatest Hits – album kompilacyjny amerykańskiego zespołu hip-hopowego Run-D.M.C. Zawiera największe przeboje grupy.

</doc>
<doc id="2862765" url="https://pl.wikipedia.org/wiki?curid=2862765" title="Pelvicachromis sacrimontis">
Pelvicachromis sacrimontis



</doc>
<doc id="2862766" url="https://pl.wikipedia.org/wiki?curid=2862766" title="Pelvicachromis sacramontis">
Pelvicachromis sacramontis



</doc>
<doc id="2862767" url="https://pl.wikipedia.org/wiki?curid=2862767" title="Pelmatochromis camerunensis">
Pelmatochromis camerunensis



</doc>
<doc id="2862768" url="https://pl.wikipedia.org/wiki?curid=2862768" title="Pelmatochromis aurocephalus">
Pelmatochromis aurocephalus



</doc>
<doc id="2862769" url="https://pl.wikipedia.org/wiki?curid=2862769" title="Pelmatochromis pulcher">
Pelmatochromis pulcher



</doc>
<doc id="2862772" url="https://pl.wikipedia.org/wiki?curid=2862772" title="Miguel Ángel García (bokser)">
Miguel Ángel García (bokser)

Miguel Angel Garcia (ur. 15 grudnia 1987 w Ventura) – amerykański bokser, były zawodowy mistrz świata wagi piórkowej (do 126 funtów) federacji WBO.
Kariera zawodowa.
Karierę zawodową rozpoczął 14 lipca 2006. Do listopada 2012 stoczył 30 walk, wszystkie wygrywając. W tym czasie zdobył tytuły USBA, WBO NABO i NABF w wadze piórkowej. Pokonał między innymi byłego mistrza WBA Argentyńczyka Jonathana Victora Barrosa.
19 stycznia 2013 otrzymał szansę walki o tytuł mistrzowski federacji WBO. Zmierzył się w Nowym Jorku z broniącym tytułu Meksykaninem Orlando Salido. Przeciwnik był liczony w rundzie pierwszej (dwukrotnie), trzeciej i czwartej. W ósmej rundzie walka została przerwana po przypadkowym zderzeniu głowami, które spowodowało złamanie nosa Garcii. Wszyscy sędziowie wypunktowali zdecydowane zwycięstwo Garcii, który został nowym mistrzem świata.
25 stycznia 2014 w Newym Yorku, García pokonał jednogłośnie na punkty Meksykanina Juana Carlosa Burgosa (30-1-2). Sędziowie punktowali 118:110, 118:110 i 119:109. Po walce wdał się w konflikt z promującą go grupą Top Rank i wskutek nieaktywności stracił pas WBO w wadze super piórkowej.
29 lipca 2017 w Barclays Centre w Nowym Jorku zmierzył się z Adrienem Bronerem (33-2, 24 KO). Pojedynek wygrał jednogłośnie na punkty (117-111, 116-112, 116-112).
28 lipca 2018 w Los Angeles pokonał jednogłośnie na punkty (116:111, 117:110 i 118:109) Roberta Eastera Jr (21-1, 14 KO), unifikując pasy WBC i IBF wagi lekkie.
16 marca 2019 w Arlington przegrał na punkty 107-120 i dwa razy 108-120 z mistrzem świata organizacji IBF wagi półśredniej Errolem Spence'm Juniorem (25-0, 22 KO).
29 lutego 2020 w Frisco pokonał jednogłośnie na punty 114:113 i dwukrotnie 116:111 Jessie Vargasa (29-3-2, 11 KO)

</doc>
<doc id="2862773" url="https://pl.wikipedia.org/wiki?curid=2862773" title="Bernie Bickerstaff">
Bernie Bickerstaff

Bernie Bickerstaff, oficjalnie Bernard Tyrone Bickerstaff (ur. 11 lutego 1944 w Benham) − amerykański trener koszykarski, obecnie starszy doradca w zespole Cleveland Cavaliers.
Swoją karierę trenerską rozpoczął gdy w 1968, po ukończeniu studiów na uniwersytecie San Diego, jego ówczesny trener Phil Woolpert zaproponował mu pozycję asystenta w swojej kadrze. Po trzech sezonach Woolpert zrezygnował, a pozycję głównego trenera przyznano Bickerstaffowi, który prowadził „Toreros” przez kolejne 4 lata. W sezonie 1972/1973, drużyna pod jego prowadzeniem zanotowała bilans 19-9, kończąc jego czteroletni okres pracy z wynikiem 54-49. Po zakończeniu sezonu, Bickerstaff przyjął propozycję złożoną przez trenera Washington Bullets K. C. Jonesa, i został jego asystentem. Po 12 sezonach, po raz pierwszy w karierze został głównym trenerem w zawodowym sporcie, otrzymując posadę w Seattle SuperSonics. W ciągu pięciu lat pracy z Sonics, jego największym osiągnięciem było dotarcie do finału konferencji zachodniej w 1987. W latach 1990-1997, Bickerstaff był prezydentem oraz generalnym managerem Denver Nuggets, a także ich trenerem od 1994 do 1996 roku. Pod koniec XX wieku był głównym trenerem w Washington Bullets. 
W 2003 został mianowany generalnym managerem oraz trenerem nowo powstającego zespołu NBA Charlotte Bobcats, skąd odszedł w 2007. Przed sezonem 2012/13 został mianowany asystentem Mike’a Browna w Los Angeles Lakers. Gdy Browna zwolniono w listopadzie tego samego roku, został on asystentem następnego trenera Lakers Mike D’Antoniego.
W 2004 do sztabu trenerskiego Charlotte Bobcats dołączył w roli asystenta jego syn – J.B. Współpracowali razem do 2007.

</doc>
<doc id="2862775" url="https://pl.wikipedia.org/wiki?curid=2862775" title="Cerkiew św. Anny w Kruszynianach">
Cerkiew św. Anny w Kruszynianach

Cerkiew pod wezwaniem św. Anny – prawosławna cerkiew parafialna w Kruszynianach. Należy do dekanatu Sokółka diecezji białostocko-gdańskiej Polskiego Autokefalicznego Kościoła Prawosławnego.
Opis.
Świątynia znajduje się na cmentarzu prawosławnym, zlokalizowanym w północnej części wsi, w pobliżu drogi do Łosinian. Cmentarz o powierzchni 0,97 ha został założony w XVIII wieku.
Cerkiew wzniesiono w latach 1984–1985 na miejscu poprzedniej (drewnianej, z 1829), która spłonęła w 1983.
Budowla murowana, otynkowana i pomalowana na biało. Wejście poprzedzone gankiem, na dachu którego znajduje się metalowa dzwonnica (posiadająca 2 dzwony). Od tyłu niewielka półkolista apsyda. Dachy cerkwi blaszane. Wzdłuż osi głównej dach jednokalenicowy, zwieńczony wieżyczką z dużym baniastym hełmem. Nad bocznymi oknami dachy dwuspadowe.
W 2015 przeprowadzono remont wnętrza świątyni – odnowiono ikonostas, naprawiono pęknięcia ścian, wymieniono posadzkę. Po ukończeniu prac, cerkiew została konsekrowana w dniu święta patronalnego (7 sierpnia) przez biskupa supraskiego Grzegorza.

</doc>
<doc id="2862778" url="https://pl.wikipedia.org/wiki?curid=2862778" title="Kfar Chananija">
Kfar Chananija



</doc>
<doc id="2862779" url="https://pl.wikipedia.org/wiki?curid=2862779" title="Yordanis Despaigne">
Yordanis Despaigne

Yordanis Despaigne Herrera (ur. 12 lutego 1980 w El Caney) – kubański bokser, dwukrotny brązowy medalista mistrzostw świata.
Kariera amatorska.
W 2001 roku zdobył brązowy medal podczas mistrzostw świata w Belfaście. W półfinale pokonał go Utkirbek Haidarow z Uzbekistanu.
W 2003 roku zdobył brązowy medal podczas mistrzostw świata w Bangkoku. W półfinale, przegrywając z Giennadijem Gołowkinem. Jeszcze tego samego roku zdobył srebrny medal podczas igrzysk panamerykańskich, przegrywając w finale z reprezentantem gospodarzy Juanem José Ubaldo.
W 2004 roku startował na igrzyskach olimpijskich w Atenach. Despaigne w pierwszej walce pokonał Jeana Pascala, w drugiej Károly'ego Balzsaya, a w ćwierćfinale pokonał go Andre Dirrell.
Kariera zawodowa.
Jako zawodowiec zadebiutował 22 maja 2009 roku, pokonując jednogłośnie na punkty Roberta Campbella. Do końca 2010 roku wygrał kolejnych 6 walk, pokonując m.in. byłego mistrza świata Richarda Halla.
4 marca 2011 doznał pierwszej porażki w karierze. Despaigne został pokonany wysoko na punkty przez Ukraińca Ismaila Siłłacha.
29 lipca 2011 pokonał przez dyskwalifikację Kolumbijczyka Edisona Mirandę, a jeszcze tego samego roku niespodziewanie przegrał na punkty z Amerykaninem Corneliusem White'em.

</doc>
<doc id="2862781" url="https://pl.wikipedia.org/wiki?curid=2862781" title="Mawugbe Atsu">
Mawugbe Atsu

Mawugbe Atsu (ur. 30 sierpnia 1986 we Fiokpo) – piłkarz togijski grający na pozycji bramkarza. Jest wychowankiem klubu Maranatha FC.
Kariera klubowa.
Swoją karierę piłkarską Atsu rozpoczął w klubie Maranatha FC. W 2006 roku zadebiutował w jego barwach w togijskiej Première Division. W debiutanckim sezonie wywalczył mistrzostwo Togo. W 2009 roku ponownie sięgnął po tytuł mistrzowski.
Kariera reprezentacyjna.
W reprezentacji Togo Atsu zadebiutował w 2011 roku. W 2013 roku został powołany do kadry Togo na Puchar Narodów Afryki 2013.

</doc>
<doc id="2862783" url="https://pl.wikipedia.org/wiki?curid=2862783" title="Vahlkampfia longicauda">
Vahlkampfia longicauda

Vahlkampfia longicauda – gatunek eukariotów należący do kladu Tetramitia wchodzącego w skład supergrupy excavata.
Trofozoit osiąga wielkość 7,5 – 20 μm. Nie stwierdzono występowania cyst. Występuje w Bałtyku

</doc>
<doc id="2862785" url="https://pl.wikipedia.org/wiki?curid=2862785" title="Echidna ogniwowa">
Echidna ogniwowa

Echidna ogniwowa ("Echidna catenata") – gatunek morskiej ryby węgorzokształtnej z rodziny murenowatych (Muraenidae). Został opisany naukowo w 1795 roku z Surinamu, pod nazwą "Gymnothorax catenatus". Jedna z najczęściej spotykanych muren na rafach koralowych i w przybrzeżnych wodach strefy międzyzwrotnikowej zachodniego Oceanu Atlantyckiego. W Zatoce Meksykańskiej i Morzu Karaibskim jest gatunkiem pospolitym. Nie ma komercyjnego znaczenia w rybołówstwie, choć lokalnie jest spożywana jako ryba konsumpcyjna. Spotykana w handlu dla potrzeb akwarystyki.
Preferowanym środowiskiem tej ryby są rafy koralowe, szczeliny skalne, trawy i glony porastające dno morskie. Jest często spotykana w płytkich wodach. Bardzo płochliwa. Prowadzi samotniczy tryb życia. Żeruje w nocy, za dnia zwykle ukrywa się.
Ma masywnie zbudowane ciało, krótki pysk o stromym profilu oraz zaokrągloną płetwę ogonową. Szczęki tego gatunku zamykają się całkowicie. Od pokrewnych muren odróżnia ją charakterystyczny deseń ubarwienia. Większość osobników ma ciemne ciało pokryte siatką jasnych, zwykle żółtych, przebarwień ułożonych w ciąg przypominający ogniwa łańcucha. U bardzo dużych okazów kolory mogą być odwrócone.
Echidna ogniwowa żywi się drobnymi rybami, krewetkami, mięczakami i krabami.
Przeciętna długość jej ciała wynosi około 40 cm, maksymalna 70 cm, ale spotykano osobniki dorastające do 100 cm, a nawet 165 cm długości całkowitej.
Według stanu ze stycznia 2013 roku gatunek ten nie figuruje w Czerwonej księdze gatunków zagrożonych IUCN.

</doc>
<doc id="2862786" url="https://pl.wikipedia.org/wiki?curid=2862786" title="Kornelia (matka Grakchów)">
Kornelia (matka Grakchów)

Kornelia, łac. "Cornelia" (zm. ok. 100 p.n.e.) – rzymska arystokratka, córka Scypiona Afrykańskiego Starszego, żona Tyberiusza Semproniusza Grakchusa, matka Tyberiusza i Gajusza Grakchów, znana pod mianem „matki Grakchów”. 
Uważana za pierwszą Rzymiankę, o której wiadomo, że odgrywała istotną rolę w swoich czasach. W pewnym stopniu wpływała na działalność polityczną swoich synów. Dobrze wykształcona, gromadziła wokół siebie elitę intelektualną ówczesnego Rzymu. Zarazem oddana rodzinie i wychowaniu dzieci, stała się wzorem rzymskiej matrony.
Życiorys.
Pochodziła z rodu patrycjuszowskiego, była młodszą córką Scypiona Afrykańskiego Starszego i jego żony, Emilii Tertii; dokładna data jej narodzin nie jest znana. W młodym wieku poślubiła dużo starszego od siebie Tyberiusza Semproniusza Grakchusa. Małżeństwo z politykiem o wielkich zdolnościach i świetnie rozwijającej się karierze było zapewne zaplanowane przez jej ojca, który ponadto hojnie ją wyposażył. 
Związek z Grakchusem uchodził za udany, mąż miał ją darzyć mocnym uczuciem, co odzwierciedlała późniejsza legenda, wedle której świadomie wybrał śmierć, by ocalić żonę. Kornelia urodziła dwanaścioro dzieci (sześciu synów, sześć córek), lecz tylko troje z nich dożyło dojrzałości – dwaj synowie, Tyberiusz i Gajusz, oraz córka Sempronia, która około 152 roku poślubiła Scypiona Afrykańskiego Młodszego.
Po śmierci męża (154) nie zdecydowała się na ponowne zamążpójście, choć jej uroda, wykształcenie i koligacje sprawiały, że nie brakowało kandydatów do jej ręki. Wśród nich znalazł się jeden z przedstawicieli dynastii Ptolemeuszy – Ptolemeusz VIII, przebywający wówczas w Rzymie, władca Cyrenajki, skonfliktowany ze swoim bratem i poddanymi. Zapewne liczył na to, że mariaż ten wzmocni poparcie elit republiki dla jego sprawy. Kornelia odrzuciła jednak jego propozycję, uważając związek z obcym monarchą za hańbiący dla rzymskiego społeczeństwa. Poświęciła się wychowaniu dzieci, na które, wedle przekazu Plutarcha, miała wielki i dodatni wpływ, szczególnie na Tyberiusza i Gajusza, bardzo do niej przywiązanych. Starała się swoich synów otaczać wykształconymi ludźmi, sprowadzała dla nich także greckich nauczycieli, wychowując ich zarazem w duchu tradycji starorzymskich.
Po śmierci Tyberiusza (133) opuściła na stałe Rzym. Zamieszkała w willi w Misenum. Czas poświęcała na zajęcia umysłowe, korespondencję i spotkania z przyjaciółmi, ludźmi z elity umysłowej republiki, jak również greckimi filozofami, których gościła. Tam też doszły do niej wieści o śmierci Gajusza (122). Zmarła około 100 roku.
Rola polityczna.
Kornelia była pierwszą Rzymianką, o której wiadomo, że z pewnością odgrywała znaczącą rolę w swoich czasach. Jej wysoka pozycja społeczna wynikała z pochodzenia i koligacji – znaczenia i sława ojca (a także zięcia) oraz przynależności (poprzez małżeństwo) do jednego z najznaczniejszych rodów plebejskich – jak również z zalet osobistych, nieprzeciętnej inteligencji, wykształcenia. Przysłuchiwała się dysputom „kręgu Scypiona” – uczonych przyjaciół swego zięcia. Sama również organizowała spotkania, które gromadziły elitę intelektualną Rzymu tych czasów.
W trakcie karier politycznych Tyberiusza i Gajusza zapewne popierała ich zamysły, niektóre źródła podają, że miała podsycać ambicje synów, jednakże nie we wszystkim się z nimi zgadzała – jej sprzeciw budziły zbyt gwałtowne działania. Najpewniej kierowała nią świadomość tego, że w ten sposób może wzrosnąć niechęć do Grakchów i, co za tym szło, niebezpieczeństwo dla rodziny. Nie jest do końca pewne, czy angażowała się w czynne działania, jakkolwiek wywierała pewien wpływ na synów oraz częściowo na zięcia. Wedle niektórych przekazów, to właśnie za sprawą jej nalegań Gajusz Grakchus, będący wówczas trybunem ludowym, miał wycofać propozycję ustawy wymierzonej w Marka Oktawiusza (przeciwnika jego brata) a zakazującej piastowania wszelakich urzędów tym obywatelom, którzy zostali usunięci przez lud z zajmowanych wcześniej stanowisk. 
Niektóre przekazy zawierają także poważniejsze posądzenia: o otrucie, razem z córką, zięcia Scypiona Afrykańskiego Młodszego, gdy ten zmierzał do wystąpienia przeciw reformie Tyberiusza oraz posyłanie Gajuszowi żołnierzy w przebraniach żniwiarzy. Prawdopodobnie były to jednak historie rozpowszechniane przez wrogów Grakchów, którzy chcieli zniesławić zarówno ich, jak i ich matkę. Możliwe, że pojawiły się już w następnych pokoleniach, nie zaś wśród współczesnych Kornelii i jej synom.
Wzór.
Pośmiertnie została uczczona spiżowym posągiem, który umieszczono w portyku Metellusa, otaczającym świątynie Jowisza Statora i Junony Regina w Rzymie. Na jego kamiennym piedestale wyryto prostą inskrypcję: „Cornelia Africani fi(lia) Gracchorum (mater)”. U schyłku republiki rzeźba została przeniesiona przez Oktawiana do ukończonego około 33 roku p.n.e. portyku Oktawii. Zachowanie tego posągu można uznać za wyraz oficjalnego spojrzenia na rolę kobiety w społeczeństwie rzymskim. Wedle opisu Pliniusza przedstawiała Kornelię w pozycji siedzącej, w sandałach bez rzemyków, na co zwrócił uwagę. Zachował się z niej jedynie piedestał, odkryty w 1878 roku, choć kształt liter z inskrypcji może wskazywać na to, że posąg wykonano później niż w II wieku p.n.e. lub też sam napis pochodzi z jednej z jego późniejszych kopii. Ta niezachowana rzeźba uznawana jest za jedyny posąg Rzymianki, który powstał w czasach republiki, przy pominięciu podobizn heroin żyjących w okresie królewskim i wczesnorepublikańskim.
Kornelię, bardziej znaną pod mianem „matki Grakchów”, powszechnie uznawano za jedną z najszlachetniejszych Rzymianek. Otaczał ją nimb legendy, jak również szacunek ze względu na jej ojca oraz synów. Stała się wzorem matrony dla współczesnych i potomnych, porównywano ją do Penelopy. Podkreślano jej wielkoduszność, poświęcenie i męstwo, jak również przywiązanie do dzieci. Świadectwem tego były liczne anegdoty, najczęściej o niepewnej wiarygodności. Wedle jednej z nich, podczas wizyty arystokratki z Kampanii, chwalącej się piękną biżuterią, Kornelia miała wskazać na swoje dzieci i odrzec, że one są jej klejnotami, a innych nie potrzebuje. Kornelia była także symbolem nieszczęśliwej matki, która jednak potrafiła panować nad bólem po straconych dzieciach, zachowując dumę z dokonań synów, o czym miał świadczyć sposób jej opowiadania o nich. 
Znane były jej listy, czy też ich fragmenty, z podziwem wyrażał się o nich Cyceron. Według Kwintyliana były napisane w wykwintnym stylu, wspominał też, że jej sposób wyrażania się wpłynął na umiejętności przemawiania synów. W zachowanych częściach dzieła "De viris illustribus" Korneliusza Neposa znajdują się dwa fragmenty jej listu do Gajusza, lecz ich autentyczność jest niepewna. Przyjmując ich prawdziwość, uznaje się je niekiedy za najstarszą zachowaną pisemną wypowiedź Rzymianki. Seneka Filozof przywoływał postać Kornelii w utworach kondolencyjnych, które napisał dla dwóch arystokratek, Marcji i Helwii.

</doc>
<doc id="2862787" url="https://pl.wikipedia.org/wiki?curid=2862787" title="Donou Kokou">
Donou Kokou

Niasidji Donou Kokou (ur. 24 kwietnia 1991) – piłkarz togijski grający na pozycji obrońcy. Jest wychowankiem klubu Maranatha FC.
Kariera klubowa.
Swoją karierę piłkarską Kokou rozpoczął w klubie Maranatha FC. W 2010 roku zadebiutował w jego barwach w togijskiej Première Division.
Kariera reprezentacyjna.
W reprezentacji Togo Kokou zadebiutował w 2011 roku. W 2013 roku został powołany do kadry Togo na Puchar Narodów Afryki 2013.

</doc>
<doc id="2862788" url="https://pl.wikipedia.org/wiki?curid=2862788" title="Lawrence Krauss">
Lawrence Krauss

Lawrence Maxwell Krauss (ur. 27 maja 1954 w Nowym Jorku) – fizyk teoretyczny, działacz ateistyczny oraz kosmolog, posiadający obywatelstwo amerykańskie i kanadyjskie. Jest profesorem Arizona State University, twórcą The School of Earth and Space Exploration oraz dyrektorem The Origin Project.
Praca naukowa.
Główne obszary jego naukowych zainteresowań to astrofizyka i kosmologia. Wiele badań poświęcił ciemnej materii, ciemnej energii, kwantowej teorii pola i grawitacji, czarnym dziurom, ewolucji gwiazd, nukleosyntezie i eschatologii. Laureat Medalu Oersteda za nauczanie fizyki (2004).
Działalność publiczna.
Prowadzi publiczne wykłady oraz bierze udział w debatach na tematy naukowe. Jest zwolennikiem naukowego poznania rzeczywistości oraz zdecydowanym krytykiem religii. Popularyzuje między innymi teorię „czegoś z niczego”, zakładającą fizyczną możliwość powstania Wszechświata ze stanu pozbawionego materii. Teorię tę opisał w książce "Wszechświat z niczego. Dlaczego istnieje raczej coś niż nic" wydanej w 2012.

</doc>
<doc id="2862789" url="https://pl.wikipedia.org/wiki?curid=2862789" title="Reprezentacyjny Zespół Województwa Łódzkiego">
Reprezentacyjny Zespół Województwa Łódzkiego



</doc>
<doc id="2862790" url="https://pl.wikipedia.org/wiki?curid=2862790" title="Dolina Chananja">
Dolina Chananja

Dolina Chananja (hebr. בקעת חנניה, "Bik'at Chananja") – dolina położona na granicy Górnej Galilei i Dolnej Galilei w północnym Izraelu.
Geografia.
Dolina Chananja jest położona na północnej krawędzi Dolnej Galilei. Wyznacza ona granicę między Dolną a Górną Galileą. Dolina jest przedłużeniem Doliny Bet ha-Kerem w kierunku wschodnim. Ma wydłużony kształt, zorientowany z zachodu na południowy wschód. Jej długość wynosi około 6 km, a szerokość dochodzi w najszerszym miejscu do 4 km. Dolina jest otoczona od północy i południa przez wzgórza. W kierunku zachodnim przechodzi w Dolinę Bet ha-Kerem, a po stronie wschodniej opada w depresję Rowu Jordanu na północ od jeziora Tyberiadzkiego. Po stronie północnej wznosi się masyw góry Meron (1208 m n.p.m.). Po stronie południowej są góry Har Chazon (560 m n.p.m.) i Har Levanim (400 m n.p.m.). Granicę zachodnią wyznacza góra Kamon (598 m n.p.m.).
W dolinie znajduje się miejscowość Rama, kibuce Moran i Inbar, oraz wieś Kefar Chananja (należące do Samorządu Regionu Merom ha-Galil). Administracyjnie dolina jest położona w Poddystrykcie Akki, w Dystrykcie Północnym. 
Środowisko naturalne.
Dno doliny jest stosunkowo płaskie, urozmaicone kilkoma pagórkami. Teren opada w kierunku południowo-wschodnim, i należy do zlewni rzeki Jordan. Ze zboczy góry Meron spływają do doliny strumienie HaAri, Szeva i Calmon. Łączą się one w jeden strumień Calmon, który odpływa głębokim wadi na południe. W kierunku wschodnim spływają strumienie Parod, Chananja i Livnim. Dno doliny jest wykorzystywane do celów rolniczych.
Transport.
Przez środek doliny przebiega droga ekspresowa nr 85, którą biegnąc na zachód dociera do położonego na równinie przybrzeżnej miasta Akka, a na wschód do Rowu Jordanu i skrzyżowania z drogą nr 90. W kierunku południowym z doliny wychodzą drogi nr 804 i 806, a w kierunku północnym drogi nr 864 i 866.

</doc>
<doc id="2862791" url="https://pl.wikipedia.org/wiki?curid=2862791" title="Echidna catenata">
Echidna catenata



</doc>
<doc id="2862792" url="https://pl.wikipedia.org/wiki?curid=2862792" title="Gymnothorax catenatus">
Gymnothorax catenatus



</doc>
<doc id="2862794" url="https://pl.wikipedia.org/wiki?curid=2862794" title="Twin Oaks (Wirginia)">
Twin Oaks (Wirginia)

Twin Oaks Community – ekowioska i wspólnota intencjonalna ok. 100 mieszkańców zajmująca powierzchnię 450 akrów w hrabstwie Louisa County w stanie Wirginia w Stanach Zjednoczonych. Jest członkiem Federation of Egalitarian Communities. Założona w 1967 jest jedną z najdłużej istniejących świeckich wspólnot intencjonalnych w Ameryce Północnej. Podstawowymi wartościami wspólnoty są kooperacja, egalitaryzm, non violence, zrównoważony rozwój i podział zysków.
Powstanie wspólnoty.
Wspólnota została założona w 1967 roku na terenie 123-akrowej (0,5 km²) farmy tytoniu przez grupę ośmiu studentów psychologii bez doświadczenia rolniczego. Wśród nich była Kat Kinkade, późniejsza autorka dwóch książek o tej wspólnocie. 
Kiedy wspólnota powstawała, nie było jeszcze ruchu ekowiosek (powstał w 1995) ani zasad permakultury (poł. lat 70. XX w.), więc założyciele nie mieli dostępu do wypracowanych systemów czy idei. Inspiracją dla zawiązania wspólnoty była powieść psychologa B. F. Skinnera pt. "Walden Two" (1948) o fikcyjnej utopii behawioralnej. 
Powieść Skinnera "Walden Two" nawiązuje do zbioru esejów filozoficznych pt. "Walden" Thoreau, opowiadając się za życiem pełnym osobistego szczęścia, satysfakcjonującej pracy, wypoczynku i związków międzyludzkich, przy minimalnej konsumpcji; zaś przeciwko konkurencji, wojnom i konfliktom społecznym. W książce opisano wizytę w fikcyjnej „wspólnocie eksperymentalnej” w Stanach Zjednoczonych lat 40. XX w., w której produktywność i poczucie szczęścia obywateli dalece przekraczały przeciętną, dzięki naukowemu planowaniu życia społecznego oraz stosowaniu warunkowania instrumentalnego w wychowaniu dzieci.
Zgodnie z wizją Skinnera, członkowie-założyciele Twin Oaks mieli zamiar wychować lepiej przystosowane społecznie jednostki ludzkie poprzez cierpliwą edukację dzieci w systemie podobnym do kibucu. Dlatego też pierwsze swoje przedszkole nazwali "Degani", tak jak nazywał się pierwszy kibuc. Jednak, podobnie jak w systemie kibucu, zasady wkrótce uległy rozluźnieniu i w roku 2004 Degani nie była już przedszkolem, tylko domem mieszkalnym.
Pierwotna wizja z powieści Skinnera wkrótce została w Twin Oaks zastąpiona zasadami egalitaryzmu. Początki istnienia wspólnoty były trudne – wielu członków z niej odchodziło, przybywało wielu nowych, członkowie nie mieli też znaczących dochodów. Według Kinkade wspólnota starała się zaradzić typowym problemom związanym z życiem w komunie (szczególnie lenistwu, obżarstwu i brakowi struktury) poprzez przyjęcie modelu pracy, w którym ma ona określone ramy, a mimo to daje się dostosować do poszczególnych osób i warunków.
Wspólnota do dziś (2013) stosuje system "Planner-Manager" i zmodyfikowane wersje pierwotnego systemu pracy i kredytu godzin, zaczerpnięte z książki Skinnera. Podobnie jak w powieści Skinnera, system kredytu pracy bazował początkowo na „zmiennych” godzinach kredytowych. Niektóre godziny miały większą wartość kredytową niż inne, aby uczynić każde zajęcie pożądanym. W obecnie używanym zmodyfikowanym systemie są stosowane „ustandaryzowane” kredyty; każde zajęcie we wspólnocie ma tę samą wartość, jeśli chodzi o godziny kredytu pracy.
Życie członka wspólnoty.
Twin Oaks ma około 100 członków (2010). Osoby zainteresowane zamieszkaniem we wspólnocie muszą przejść trzytygodniowy program wprowadzający. Zwiedzają w tym czasie wspólnotę, biorą udział w zajęciach pokazujących różne aspekty życia w Twin Oaks i pracują u boku obecnych członków wspólnoty. W przeciwieństwie do wielu wspólnot mieszkaniowych nie ma tu opłaty wpisowej ani kosztów wynajmu czy innych opłat związanych z kosztami życia. Podstawowe potrzeby – mieszkaniowe, odzieżowe, żywieniowe, zdrowotne – są zaspokajane w zamian za tydzień pracy.
Członek Twin Oaks pracuje ok. 42 godzin tygodniowo. Część pracy nastawiona jest na zdobycie przychodu, zaś pozostała część to prace domowe, takie jak ogrodnictwo, produkcja żywności, dojenie krów, gotowanie, sprzątanie, naprawa rowerów i samochodów, prace remontowe i opieka nad dziećmi. Większość członków wspólnoty Twin Oaks nie poświęca się jednemu zajęciu lecz zajmuje się różnymi dziedzinami pracy. Członkowie mogą też pracować poza wspólnotą. Dochód z tych zajęć może być przeznaczony na cele wspólnotowe, ale część może być traktowany jako „dochód wakacyjny” danej osoby. Nadgodziny w tygodniu są traktowane jako kredyt na czas urlopu.
Chociaż zabronione jest oglądanie telewizji, członkowie mają dostęp do internetu i komputerów publicznych. Mogą też oglądać filmy i nagrane programy telewizyjne. Członkowie urządzają też wspólne tańce, medytacje, dyskusje o literaturze, grają w gry planszowe czy występują w przedstawieniach musicalowych.
Członkowie Twin Oaks są przedstawicielami różnych wyznań. Są wśród nich zarówno chrześcijanie, jak i ateiści, poganie i buddyści. Odbywają się pogańskie zaręczyny, poprzez wiązanie rąk tkaniną, święta równonocy, obiady w Dniu Dziękczynienia oraz święto rocznicy powstania wspólnoty (16 lipca).
Każdy z członków ma własny pokój – sypialnię (nawet mąż i żona), jednak pozostałe części domu są wspólne.
Członkowie już nie przybywają i ubywają tak licznie, jak to było na początku istnienia wspólnoty. Wielu byłych członków osiedliło się w pobliskich miastach Charlottesville i Louisa, aby utrzymywać kontakt ze wspólnotą.
Firmy we wspólnocie.
42-godzinny tydzień pracy jest dzielony między prace domowe i pracę nastawioną na przychód. W Twin Oaks istnieje kilka firm wspólnotowych, takich jak Twin Oaks Tofu, Twin Oaks Hammocks i Twin Oaks Book Indexing. Ponadto członkowie uprawiają nasiona dla Southern Exposure Seed Exchange. Łącznie te źródła generują dochód 600 000 dolarów rocznie. Pozwala on nabyć towary, których wspólnota nie wytwarza we własnym zakresie, a także wypłacić miesięczne stypendium każdemu członkowi wspólnoty, które może spożytkować na cele własne (np. nabyć przedmioty niedostępne we wspólnocie). W roku 2010 stypendium to wynosiło 86 dolarów miesięcznie dla każdego, niezależnie od wykonywanego zawodu. Mieszkańcy Twin Oaks uważają, że stabilność i długowieczność wspólnoty zawdzięczają jej zaangażowaniu w przynoszącą zyski produkcję tofu i hamaków.
Twin Oaks i ruch wspólnotowy.
Wspólnota Twin Oaks pomogła założyć trzy inne wspólnoty: odległą o ok. 7 mil (11 km) Acorn Community, Living Energy Farm, także w hrabstwie Louisa County, oraz East Wind Community w centralnej części stanu Missouri.
W sierpniu na terenie Twin Oaks odbywają się doroczne spotkania wspólnot, sponsorowane przez Fellowship for Intentional Community, którego główne biuro znajduje się na terenie wspólnoty – "Communities Conference" (185 uczestników spoza Twin Oaks i Acorn Community w 2012) i "Women’s Gathering", skupiające ponad 100 kobiet.
Twin Oaks w mediach.
Historia Twin Oaks Community jest szczegółowo udokumentowana w dwóch książkach Kathleen (Kat) Kinkade, jednej ze współzałożycieli wspólnoty. W pierwszej z nich, zatytułowanej "A Walden Two Experiment", opisano pierwsze 5 lat istnienia wspólnoty. Kolejna, pt. "Is it Utopia Yet?", zawiera materiał zgromadzony w okresie 20 lat. Dzieje Twin Oaks dokumentuje również inna książka z lat 80. XX w., pt. "Living the Dream" autorstwa Ingrid Komar (matki ówczesnego członka wspólnoty). Wspólnotę opisywano w czasopismach i dziennikach (np. The Washington Post Magazine w 1998 zamieścił artykuł na okładce; Chicago Tribune, 1988; The New York Times Magazine, 1997; Los Angeles Times, 1997; St. Petersburg Times (Floryda), 1997), powstało także kilka prac magisterskich. Pełna lista publikacji znajduje się na stronie internetowej wspólnoty.
Twin Oaks i ekologia.
Twin Oaks stara się być modelem zrównoważonego stylu życia. W miarę upływu lat kolejne domy budowano z coraz większym naciskiem na kwestie środowiskowe, a starsze domy wyposażano w panele solarne. Na terenie wspólnoty znajdują się toalety kompostowe. Ze względu na wspólnotowy model dzielenia się zasobami przeciętny członek Twin Oaks zużywa mniej zasobów niż przeciętny Amerykanin oraz samowystarczalność. Większość środków jest współdzielona, a wyjątkiem są rzeczy osobiste, trzymane w indywidualnych sypialniach. Wspólne są części domów, 17 samochodów i duża „biblioteka darmowych ubrań”; wspólnie też jada się posiłki. Członkowie Twin Oaks zużywają o 70% mniej benzyny, o 80% mniej elektryczności i o 76% mniej gazu naturalnego na jednostkę w porównaniu z sąsiadami.
Problemy.
Sama wspólnota przyznaje, że stworzenie idealnej wspólnoty jest wciąż przed nimi – i nawet wręcza odwiedzającym broszurki pt. „Not Utopia Yet”. Jednym z problemów jest niewystarczające poczucie prywatności. Ponadto osoby, które wybiorą życie w Twin Oaks, po kilku latach czują się tam „uwięzione”, ponieważ mają niewiele możliwości zgromadzenia majątku czy oszczędności.

</doc>
<doc id="2862797" url="https://pl.wikipedia.org/wiki?curid=2862797" title="Pelviacachromis kribensis">
Pelviacachromis kribensis



</doc>
<doc id="2862798" url="https://pl.wikipedia.org/wiki?curid=2862798" title="Pelmatochromis taeniatus klugei">
Pelmatochromis taeniatus klugei



</doc>
<doc id="2862799" url="https://pl.wikipedia.org/wiki?curid=2862799" title="Pelmatochromis taeniatus">
Pelmatochromis taeniatus



</doc>
<doc id="2862801" url="https://pl.wikipedia.org/wiki?curid=2862801" title="Pelmatochromis pulcher klugei">
Pelmatochromis pulcher klugei



</doc>
<doc id="2862802" url="https://pl.wikipedia.org/wiki?curid=2862802" title="Pelmatochromis kribensis klugei">
Pelmatochromis kribensis klugei



</doc>
<doc id="2862803" url="https://pl.wikipedia.org/wiki?curid=2862803" title="Pelmatochromis kribensis calliptera">
Pelmatochromis kribensis calliptera



</doc>
<doc id="2862804" url="https://pl.wikipedia.org/wiki?curid=2862804" title="Pelmatochromis kribensis">
Pelmatochromis kribensis



</doc>
<doc id="2862805" url="https://pl.wikipedia.org/wiki?curid=2862805" title="Pelmatochromis klugei">
Pelmatochromis klugei



</doc>
<doc id="2862806" url="https://pl.wikipedia.org/wiki?curid=2862806" title="Pelmatochromis calliptera">
Pelmatochromis calliptera



</doc>
<doc id="2862808" url="https://pl.wikipedia.org/wiki?curid=2862808" title="Zespół Tańca Ludowego Harnam">
Zespół Tańca Ludowego Harnam



</doc>
<doc id="2862809" url="https://pl.wikipedia.org/wiki?curid=2862809" title="Kosynier (czasopismo)">
Kosynier (czasopismo)

Kosynier – jedno z polskich tajnych czasopism, wydawane w Królestwie Kongresowym w roku 1862 (21 sierpnia – 26 września), w okresie poprzedzającym wybuch powstania styczniowego. Nazwa nawiązywała do kosynierów – ochotniczych formacji powstańczych uzbrojonych w kosy bojowe.
Tło historyczne.
Po upadku powstania listopadowego w Królestwie Kongresowym działał Komitet Cenzur, który rygorystycznie ograniczał jawny obieg informacji. Przygotowujące kolejne powstanie tajne koła patriotyczne tworzyły konspiracyjne drukarnie, w których powielano różnego rodzaju pisma, stosując różne techniki drukarskie, np. litografowanie rękopisów lub metody zecerskie. Reguły konspiracji wymagały zachowania w tajemnicy adresów redakcji i drukarni oraz nazwisk ludzi, którzy pełnili w nich funkcje redaktorów, zecerów, preserów, kolporterów. Sprawia to, że współcześni historycy z trudem docierają do informacji o ukazujących się wówczas wydawnictwach. Archiwalne zbiory „Prasa tajna 1861–1864” gromadzi i opracowuje zespół Biblioteki Narodowej w Warszawie, udostępniający na swoich stronach internetowych kopie zachowanych dokumentów, opatrzone komentarzami.
Redakcja, druk, kolportaż.
Redaktorami „Kosyniera” byli Władysław Anczyc, ps. „Kazimierz Góralczyk”, „W.A. Lassota” (1823–1883) – poeta, dramatopisarz, wydawca, działacz ludowy – i Michał Bałucki, ps. „Elpidon” (1837–1901) – polski komediopisarz i publicysta. Wydawali pismo z inicjatywy własnej, ale z aprobatą Komitetu Centralnego Narodowego.
Pismo było powielane metodą litografii pisma ręcznego (druk obustronny). Na pierwszej stronie każdego numeru, pod tytułem, znajduje się grafika przedstawiająca kosyniera, trzymającego kosę w lewej ręce i wznoszącego prawą w geście przysięgi, oraz umieszczone obok motto:
„Kosyniera” rozprowadzano i czytano wśród członków warszawskiego tajnego Komitetu Miejskiego. Ukazywał się nieregularnie. Łącznie wydano cztery numery (czwarty jako Nr 4/5, 16 stron), przy czym stosowano ciągłą numerację stron. Numer 3 (strony 9–16) nie jest dostępny w zbiorach BN (prawdopodobnie nie zachował się). Pod tekstem zamieszczonym na ostatniej stronie ostatniego wydania (strona 32) znajduje się napis "dalszy ciąg nastąpi" – prawdopodobnie aresztowanie redaktorów uniemożliwiło kontynuację opowiadania.
Treść.
W „Kosynierze” drukowano popularne opowiadania o ludziach i walkach z lat 1794 i 1831 – czasach insurekcji kościuszkowskiej i powstania listopadowego. W opowiadaniach akcentowano udział ludu w walce o niepodległość (było adresowane głównie do chłopów).

</doc>
<doc id="2862810" url="https://pl.wikipedia.org/wiki?curid=2862810" title="Har Haluc">
Har Haluc



</doc>
<doc id="2862814" url="https://pl.wikipedia.org/wiki?curid=2862814" title="Historia ruchu socjalistycznego">
Historia ruchu socjalistycznego

Historia ruchu socjalistycznego obejmuje historię grup i organizacji uznających idee socjalistyczne.
Początki ruchu.
Geneza ruchu.
Socjaliści szukali źródeł swojej ideologii już w starożytności, w filozofii Mazdaka, Platona i Arystotelesa.
Właściwy ruch socjalistyczny opierał się jednak na ruchu związkowym i spółdzielczym, pismach teoretyków socjalizmu utopijnego oraz tzw. chrześcijańskim socjalizmie. Socjalizm chrześcijański nie używał początkowo tej nazwy. Narodził się z chrześcijańskiego poczucia wspólnoty i solidaryzmu. Późniejsi teoretycy socjalizmu utopijnego widzieli w Kazaniu na górze, wizję wspólnoty kolektywistycznej. W wieku XIX działacze protestanccy zakładali instytucje społeczne takie jak Working Men's College, którego pierwszym dyrektorem został Frederick Maurice, czy działacze tacy jak Charles Kingsley, Adolph Wagner i Adolf Stoecker. Idee socjalistyczne głosił ruch oksfordzki, organizując misje w dzielnicach nędzy. Działacze katoliccy zainteresowali się sprawą robotniczą dopiero po 1891 roku, gdy wydana została encyklika "Rerum novarum". W Rosji, ze względu na kolektywistyczne tradycje Kościoła prawosławnego i regionalne tradycje struktur chłopskich, idee socjalizmu znalazły szerokie uznanie.
Na ruch socjalistyczny istotny wpływ miały tradycje związkowe. Istotne znaczenie dla rozwoju ruchu miały wystąpienia robotnicze, począwszy od męczenników z Tolpuddle (związek farmerów w Wielkiej Brytanii).
Do rozwoju idei protosocjalistycznych przyczyniła się też reformacja. W okresie reformacji na terenie Europy kontynentalnej i Wielkiej Brytanii działali tacy myśliciele jak Tomasz Morus i Tommaso Campanella, dążący do zreformowania zarówno religii i stosunków społecznych. Ruch osłabł po pojawieniu się radykalnych purytanów, znaczącego obozu w angielskiej wojnie domowej. Po wojnie pojawiły się takie grupy jak lewelerzy, którzy popierali reformy wyborcze, progresywne opodatkowanie i ustrój republikański. Kolejną grupą protosocjalistyczną działającą w Wielkiej Brytanii był ruch czartystowski, działający w latach 1836–1849. Nazwa czartystów wzięła się z jednej z petycji wydanej do parlamentu, „Karta praw ludu” z 1842 roku ("The People’s Charter").
Pierwsi socjaliści.
Użycie terminu "socjalizm" po raz pierwszy przypisuje się francuskim ekonomistom Pierre’owi Leroux i Marie Roch Louis Reybaudowi. W Wielkiej Brytanii terminu "socialism" użył po raz pierwszy działacz spółdzielczy Robert Owen w 1827 roku.
Pierwszym nurtem socjalizmu, w dzisiejszym tego słowa znaczeniu, był socjalizm utopijny. Nazwa ta została nadana mu później przez Karola Marksa, który chciał w ten sposób podkreślić brak realizmu doktryn wczesnosocjalistycznych.
Za pierwszego socjalistę uważany jest często Henri de Saint-Simon. według niego „socjalizm” miał być przeciwieństwem liberalnego indywidualizmu, który uważał za przyczynę ubóstwa ucisku i nierówności. Saint-Simon postulował budowę nowego społeczeństwa o charakterze niekapitalistycznym. Miało się ono opierać na równości szans i nagradzaniu pracowników za ich wkład i zdolności. Krytyka kapitalizmu była stałym elementem doktryn socjalistycznych. Innymi znaczącymi postaciami tego okresu byli Robert Owen, Charles Fourier, Pierre-Joseph Proudhon, Louis Blanc i Charles Hall.
Zdaniem pierwszych działaczy socjalistycznych, socjalizm jako przeciwieństwo indywidualizmu, opierać się miał na współpracy międzyludzkiej. Była ona jednak rozumiana na różne sposoby, Robert Owen uważał, że kapitalizm miałby zostać zastąpiony przez spółdzielcze komuny oparte na własności publicznej. Charles Fourier za punkt odniesienia uważał indywidualne pragnienia jednostki.
Robert Owen zaangażował się w działalność spółdzielczą, m.in. poprzez rozwój przemysłu opartego na socjalistycznych zasadach w New Lanark. Pracownicy tamtejszych młynów dysponowali ubezpieczeniami społecznymi oraz dziesięcioipółgodzinnym dniem pracy. Podjęto także próby założenia owenowskich komun w Stanach Zjednoczonych, np. New Harmony w Indianie (1825). Również Charles Fourier i Étienne Cabet zakładali w Stanach Zjednoczonych osady spółdzielcze. Fourier w 1841 roku założył osadę Brook Farm. Zwolennicy Fouriera po upadku Brook Farm próbowali założyć wspólnotę w Monmouth Country w New Jersey. Zwolennicy Cabeta założyli miejscowość Nauvoo w stanie Illinois. Osady zbliżone do tych tworzonych przez socjalistów utopijnych tworzyli szejkersi („Zjednoczone Towarzystwo Wyznawców Powtórnego Przyjścia Chrystusa”).
Poglądy François Noël Babeufa, polityka z okresu rewolucji francuskiej, wpłynęły na poglądy Louis Auguste Blanquia i zapoczątkowanego przez niego ruchu blankistów. Blankiści brali znaczący udział w Komunie Paryskiej. Louis Blanc wyrzekał się przemocy jako metody walki politycznej, opowiadał się za budową wspólnoty egalitarnej kontrolowanej przez robotników. Poglądy Proudhona stały się podstawą współczesnego anarchizmu. W Niemczech myśl socjalistyczną głosił Ferdinand Loslauer, znajdujący się pod wpływem socjalistów francuskich.
Komuna Paryska.
Komuna Paryska była zrywem rewolucyjnym na terenie Paryża, w którym uczestniczyła głównie inteligencja i proletariat. Zryw trwał między 18 marca a 28 maja 1871. Bezpośrednią przyczyną wybuchu powstania była wieść o zawieszeniu broni i poddaniu się wojsk francuskich w wojnie z Prusami (28 stycznia 1871). Oburzeni mieszkańcy stolicy opanowali miasto i utworzyli oddziały samoobrony, dążąc do ustanowienia nowego rządu Francji. 11 marca wojska wersalskie zaatakowały Paryż, zostały jednak pokonane przez komunardów a część żołnierzy przeszła na stronę powstańców. 28 marca Gabriel Ranvier ogłosił powstanie Komuny. Ruch komunardów podzielił się na przedstawicieli "większości" i "mniejszości". Większość stanowili zwolennicy Louisa Auguste Blanquia, zwani blankistami. Grupa ta domagała się uspołecznienia środków produkcji, rozwiązania Zgromadzenia Narodowego i nowych wyborów. Mniejszość domagała się reform społecznych jednak nie godziła się na walkę zbrojną z opozycją. Zdaniem działaczy mniejszości państwo powinno zostać zlikwidowane, a na jego miejsce powinny powstawać lokalne komuny zrzeszone w prowincje, stany zjednoczone Europy, a następnie republikę światową. Na czele mniejszości stali proudhoniści.
W Komunie liczny udział brali obcokrajowcy, wśród nich Polacy, m.in. Jarosław Dąbrowski, Walery Wróblewski, Florian Trawiński i Roman Czarnowski. 21 maja 1871 roku doszło do ataku wojsk wiernych Wersalowi na stolicę. Kulminacyjnym momentem stłumienia Komuny był krwawy tydzień gdy wojska wersalskie masowo rozstrzeliwały jeńców i komunardów, a komunardzi odpowiedzieli na to egzekucją zakładników. Ostatecznie Komuna została zdławiona, co przyczyniło się do marginalizacji lewicy i represji jej przedstawicieli.
Komuna Paryska przez marksistów uznana została za pierwszą próbę ustanowienia dyktatury proletariatu, a przez anarchistów za próbę likwidacji państwa.
Marksizm, I i II Międzynarodówka.
Podstawą teoretyczną wielu późniejszych ruchów socjalistycznych był Manifest komunistyczny Karola Marksa (1848). W 1859 roku Marks opublikował "Przyczynek do krytyki ekonomii politycznej". Dzieło to, wraz z "Manifestem komunistycznym", stało się podwaliną ideologii zwanej socjalizmem naukowym. Teorie marksistowskie zakładały następowanie po sobie historycznych stadiów rozwoju. Kapitalizm miał być zastąpiony socjalizmem, po którym nastąpić miał komunizm. Według Marksa proletariat miał za pośrednictwem państwa robotniczego kontrolować środki produkcji. Wywodzący się z pism Marksa i Engelsa marksizm, rozpadł się z czasem na nurt reformistyczny i rewolucyjny.
Międzynarodowe Stowarzyszenie Robotników, zwane potocznie "Pierwszą Międzynarodówką", założone zostało przez Marksa i Engelsa w 1864 roku. Bezpośrednią przyczyną ustanowienia nowej organizacji międzynarodowej było stłumienie przez cara Rosji powstania styczniowego. Organizacja rozwiązana została w 1876 roku po konflikcie między marksistami a anarchistami. W 1889 roku marksiści założyli II Międzynarodówkę, określaną jako Międzynarodówka Socjalistyczna. W pracach II Międzynarodówki udziału nie brali anarchiści, którzy utworzyli wcześniej „Międzynarodówkę antyautorytarną”. W kongresie założycielskim II Międzynarodówki udział brało 84 delegatów z 20 krajów, skupionych w około 300 organizacjach robotniczych i socjalistycznych. W 1898 roku Międzynarodówka ustanowiła 1 maja Świętem Pracy.
Koniec XIX wieku, początek XX wieku.
Pod koniec XIX wieku partie socjalistyczne w krajach o rozwiniętym systemie parlamentarnym aktywnie brały udział w wyborach i życiu politycznym. W większości reprezentowały one nurt reformistyczny, dążąc do stopniowych zmian systemu kapitalistycznego. Inną ścieżkę rozwoju przyjął ruch robotniczy w Rosji, gdzie ze względu na opresyjny system polityczny nie pozwalający na udział socjalistów we władzy, przyjął on taktykę rewolucyjną. W Europie Południowej, szczególnie we Włoszech i Hiszpanii, dochodziło do konfrontacji idei socjalizmu reformistycznego i anarchizmu. Włoskie partie socjalistyczne zajmowały pozycje antyanarchistyczne. Odcięcie od anarchizmu podkreślone zostało w programie Włoskiej Partii Socjalistycznej ustanowionym w czasie zjazdu genueńskiego. W 1904 Australijczycy wybrali pierwszego socjalistycznego premiera na świecie – Chrisa Watsona, reprezentanta Australijskiej Partii Pracy.
Związki zawodowe i pierwsze partie robotnicze.
Okresem prężnego rozwoju ruchu socjalistycznego są ostatnie dziesięciolecia XIX wieku, szczególnie między upadkiem Komuny Paryskiej a wybuchem rewolucji w 1905 roku. Ruch robotniczy walczył wówczas o prawa robotników drogą strajków, nie dochodziło natomiast do większych powstań robotniczych i rewolucji. Szybszy rozwój przemysłu wpływał na liczebność klasy robotniczej oraz jej świadomość. W 1889 roku doszło do strajków w Niemczech. W Zagłębiu Ruhry i Saary do strajku przystąpiło 100 tysięcy górników, na Śląsku 19 tysięcy, a w Saksonii 10 tysięcy. Protestujący żądali ustanowienia 8-godzinnego czasu pracy, świadczeń socjalnych oraz autonomii pracowniczej. Dziesięć lat później doszło do strajków w Wielkiej Brytanii, dzięki którym ustanowiono 8-godzinnego dnia pracy oraz zwiększenie pensji.
Pierwsze związki zawodowe zostały zalegalizowane w 1866 roku w Belgii, a następnie w Austrii (1879), Wielkiej Brytanii (1870-1876), Hiszpanii (1881), Francji (formalnie od 1884, faktycznie tolerowane od 1864), Niemczech (1890) i Rosji (1906). W latach 90. XIX wieku liczba związkowców wynosiła 250 tysięcy we Francji, 850 tysięcy w Niemczech oraz 2 miliony w Wielkiej Brytanii. Partie socjalistyczne zakładane były kolejno w Niemczech (1863), Danii (1878), Francji (1879-1880), Belgii (1885), Norwegii (1887), Austrii (1888), Szwecji (1889), Polsce (1892), Włoszech (1892), Wielkiej Brytanii (1893), Rosji (1883), Holandii (1894). W okresie tym partie robotnicze w Europie i Ameryce liczyły 300 tysięcy działaczy. W 1900 roku socjaliści reprezentowani byli w parlamentach 10 państw. W 1899 roku w Queenslandzie w Australii, powstał pierwszy rząd socjalistyczno-demokratyczny. Istniał on, jednak jedynie tydzień i był to rząd mniejszościowy.
We Włoszech działało kilka partii socjalistycznych – od 1882 Włoska Partia Robotnicza, od 1884 Włoska Partia Rewolucyjno-Socjalistyczna, a od 1892 Włoska Partia Pracy (w 1892 roku zmieniła nazwę na Włoska Partia Socjalistyczna). Socjaliści występowali przeciwko wojnom kolonialnym, m.in. inwazji włoskiej w Abisynii. W 1885 roku, według wzorców niemieckich, w Belgii założona została partia robotnicza zrzeszająca Walonów.
W 1889 r. w Austro-Węgrzech powstała Socjaldemokratyczna Partia Austrii, przez swoich działaczy określana jako "mała międzynarodówka", z racji istnienia w partii autonomicznych struktur narodowych. W 1878 roku działacze czescy założyli Czeską Partię Socjaldemokratyczną, w 1892 założono Polską Partię Socjalno-Demokratyczną Galicji i Śląska Cieszyńskiego. W monarchii austro-węgierskiej ruch socjalistyczny przyjął wywodzący się z rewizjonizmu kierunek zwany austromarksizmem.
Rozwój socjalizmu w Stanach Zjednoczonych.
W Ameryce idee socjalistyczne głosili Eugene Debs i Daniel De Leon. Socjalistyczna Partia Pracy założona została w 1876 roku w Newark, z De Leonem jako liderem. Partia reprezentowała nurt marksizmu syndykalistycznego nazwanego później deleonizmem lub marksizmem-deleonizmem. Przeciwnicy deleonizmu odeszli z partii w 1901 roku i dołączyli do Partii Socjaldemokratycznej, która zmieniła wkrótce nazwę na „Socjalistyczna Partia Ameryki”. Liderem tego ugrupowania został Eugene V. Debs. Socjalistyczna Partia Ameryki największe sukcesy osiągnęła w 1912 roku, kiedy dysponowała 33 burmistrzami miast, miejscami w legislaturach stanowych i dwoma członkami Izby Reprezentantów USA. W tym samym roku Eugene V. Debs jako kandydat Socjalistycznej Partii Ameryki wystartował w wyborach prezydenckich, uzyskując 6% głosów.
W Stanach Zjednoczonych najsilniejszymi związkami zawodowymi pozostawały Amerykańska Federacja Pracy (4 miliony członków), Rycerze Pracy oraz Robotnicy Przemysłowi Świata. Organizacja Rycerzy Pracy nie była początkowo typowym związkiem zawodowym, a w założeniu miała tworzyć warunki do „tworzenia poczucia solidarności” pracowniczej.
Wielka Brytania.
Gdy w życie weszła ustawa "Reform Act 1867", Partia Liberalna, obawiając się utraty elektoratu robotniczego, zainteresowała się możliwością współpracy z nowo powstałymi organizacjami socjalistycznymi. W 1874 roku Partia Liberalna nie wystawiła kandydatów w okręgach, z których startowali działacze robotniczy Thomas Burt i Alexander MacDonald. W rezultacie dwójka działaczy dostała się do parlamentu. Wkrótce w ten sam sposób do parlamentu weszli też inni działacze socjalistyczni. Kandydaci robotniczy popierani przez Partię Liberałów znani byli jako "Liberal-Labour" (popularnie "Lib-Labs"). Współpraca Partii Liberalnej z socjalistami nie trwała jednak długo, w 1888 roku parlamentarzysta Robert Bontine Cunninghame Graham opuścił Partię Liberalną i założył Szkocką Partię Pracy. Tym samym Cunninghame-Graham uważany jest za pierwszego reprezentanta partii socjalistycznej w parlamencie Wielkiej Brytanii. W 1895 roku Socjalistyczna Partia Pracy połączyła się z innymi grupami i utworzyła Niezależną Partię Pracy.
W Wielkiej Brytanii pierwszą marksistowską organizacją była powstała w 1882 roku Federacja Socjaldemokratyczna. Do organizacji dołączyła córka Karola Marksa, Eleonora, a wspierał ją Fryderyk Engels. Wewnątrz partii dochodziło jednak do rozłamów. Rozłamowcy założyli Ligę Socjalistyczną, Socjalistyczną Partię Pracy i Socjalistyczną Partię Wielkiej Brytanii. Marksizm oddziaływał na partie robotnicze w mniejszym stopniu niż na partie w innych krajach Europy Zachodniej. W Irlandii w siłę rosły organizacje dążące do uzyskania niepodległości, jedną z nich była lewicowa Republikańska Partia Socjalistyczna. Popularnością cieszyli się niemarksistowscy filozofowie socjalistyczni, tacy jak John Ruskin. Część przedstawicieli ruchu robotniczego uważało, że Wielka Brytania – jako jeden z najbardziej demokratycznych krajów Europy – nie potrzebowała gwałtownych, rewolucyjnych zmian.
W 1900 roku członkowie Niezależnej Partii Pracy, Towarzystwa Fabiańskiego i Federacji Socjaldemokratycznej utworzyli Komitet Reprezentacyjny Pracy, który miał być zalążkiem nowej partii robotniczej. W 1906 roku Komitet zmienił nazwę na Partia Pracy. Wybory w 1906 roku wprowadziły do Izby Gmin 29 posłów laburzystowskich. Laburzyści opierali się na wartościach Towarzystwa Fabiańskiego, a "Labour" w nazwie partii wskazywał na niezależność od europejskiego marksistowskiego ruchu socjalistycznego, którego partie miały zazwyczaj w nazwie człon „socjaldemokracja”. Od 1910 roku laburzyści popierali rząd utworzony przez liberałów.
Holandia.
Pierwsza partia socjalistyczna w kraju powstała na przełomie lat 1881 i 82, ruch socjalistyczny stał jednak na czele ruchu związkowego już od lat 60. Partia przyjęła nazwę Liga Socjaldemokratyczna, a jej bazę stanowili robotnicy rolni. W łamach ruchu doszło do dwóch rozłamów. W 1894 roku gdy rewolucyjni anarchiści przejęli władzę w ugrupowaniu, skrzydło reformistów założyło Socjaldemokratyczną Partię Robotniczą, a zdominowana przez anarchistów Liga Socjaldemokratyczna została zdelegalizowana. W 1897 roku krytycy SDPR założyli Partię Socjaldemokratyczną, która po rewolucji październikowej i powstaniu Międzynarodówki Komunistycznej przekształciła się w Komunistyczną Partię Holandii. Reformiści i anarchiści zakładali związki zawodowe, największymi z nich były reformistyczny "Nederlands Verbond van Vakverenigingen" i anarchosyndykalistyczny "Nationaal Arbeidssecretariaat".
Francja.
W 1879 roku Paul Brousse założył pierwszą francuską partię robotniczą, Federację Socjalistycznych Pracowników Francji. Partia ta, w przeciwieństwie do wielu innych ugrupowań europejskich, opowiadała się za reformizmem, a jej pozycje określane były jako posybilizm. Blankiści utworzyli centralny Komitet Rewolucyjny. W 1880 roku część działaczy FSPF założyła "stricte" marksistowską Francuską Partię Robotniczą. Program partii powstał w 1880 roku na zjeździe w Hawrze, na którym gościem był Karol Marks. Czołowymi działaczami, a jednocześnie liderami partii, byli zięć Marksa Paul Lafargue i założyciel tygodnika "L’Égalité" Jules Basile Guesde.
W 1880 roku ruch socjalistyczny we Francji odniósł pierwsze wyborcze sukcesy, wygrywając wybory na terenie niektórych gmin. W 1895 roku założono Generalną Konfederację Pracy. W 1896 roku socjaliści objęli władzę nad 157 radami miejskimi. W 1890 roku radykalni socjaliści francuscy założyli Socjalistyczną Rewolucyjną Partię Robotniczą i skrytykowali ukierunkowanie głównego nurtu socjalistycznego na wybory. Przedstawiciele SPPR uważali że ruch socjalistyczny powinien realizować swoje cele poprzez strajki.
Afera Dreyfusa, która wybuchła w 1894 roku, podzieliła francuską scenę polityczną na dwa zwalczające się obozy. Grupa "dreyfusistów", do której należeli socjaliści i liberałowie, uważała, że Dreyfus jest niewinny. Z kolei konserwatyści wskazywali, że degradacja i uwięzienie Dreyfusa były uzasadnione. W 1899 roku kontrowersje wywołał Alexandre Millerand, który jako jeden z pierwszych socjalistów dołączył do rządu. Wiele ugrupowań socjalistycznych skrytykowało go za udział w rządzie ze względu na skład rządu.
Do zjednoczenia francuskich środowisk socjalistycznych doszło ostatecznie w 1905 w Paryżu, gdy działacze Socjalistycznej Partii Francji (dawniej Francuska Partia Robotnicza) i kilku mniejszych ugrupowań utworzyli Francuską Sekcję Międzynarodówki Robotniczej.
Niemcy.
Ruch socjalistyczny w Niemczech w pierwszych dziesięcioleciach działalności został poddany brutalnym represjom. W 1874 roku z inicjatywy władz zdelegalizowano lassalowski Powszechny Niemiecki Związek Robotniczy. W obliczu narastających represji dotychczasowe frakcje socjalistyczne zjednoczyły się w Socjalistyczną Partię Robotniczą Niemiec, a umiarkowany program nowego ugrupowania został skrytykowany przez Karola Marksa. Po zjednoczeniu Niemiec, w wyborach w 1877 roku, socjaldemokraci zdobyli czwarte miejsce w skali kraju. W 1878 roku w życie weszło prawo antysocjaldemokratyczne, obowiązujące do 1890 roku. Popularnością wśród wyższych sfer cieszył się tzw. socjalizm z katedry, rozwijający się w kręgach naukowych.
Niemiecki ruch socjaldemokratyczny uważany był za czołowy ruch socjalistyczny w ówczesnej Europie. Mimo antysocjalistycznej polityki kanclerza Bismarcka, socjaldemokracji niemieckiej udało się odnosić stałe zwycięstwa wyborcze i zrzeszać w sieci związków rzesze robotników, tym samym stając się wzorem organizacyjnym dla ruchu socjalistycznego w innych krajach. Założona w 1890 roku Socjaldemokratyczna Partia Niemiec zdominowała II Międzynarodówkę. Pierwszy program wydany w 1891 roku w Erfurcie był "stricte" marksistowski, stopniowo był jednak modyfikowany w duchu rewizjonizmu. Wybory w 1912 roku okazały się zwycięstwem socjaldemokratów: partia ustanowiła największy klub parlamentarny, a liczba głosów uzyskanych przez SPD wyniosłą 4 250 000 (ogółem oddano 12 207 000 głosów).
Rosja.
Ruch rewolucyjny na czele z Aleksandrem Hercenem i Mikołajem Czernyszewskim rozwijał się w stronę socjalizmu, populizmu i anarchizmu. W 1876 roku powstała Ziemla i Wola głosząca program narodnicki. W roku 1879 doszło do rozłamu w Ziemli i Woli: populiści założyli ugrupowanie Wola Ludu, umiarkowani członkowie założyli Czonryj Pieriedieł. Nieformalnym ideologiem i ekonomistą ruchu populistów był Piotr Tkaczow. W latach 70. i 80. powstały Południowo-Rosyjski Związek Robotników i Północny Związek Robotników Rosyjskich. Pierwsza z organizacji została jednak rozbita już w 1875 roku. Północny Związek wydawał pismo "Roboczaja Zaria", organizował strajki i protesty oraz wydawał podziemne ulotki. Organizacja została rozbita, a czołowi działacze skazani zostali w "procesie pięćdziesięciu".
W 1883 roku założona została pierwsza grupa marksistowska Wyzwolenie Pracy. Na czele ruchu stanął Gieorgij Plechanow. Późniejszy ruch socjalistyczny nie używał metod parlamentarnych ze względu na opresyjny system carskiej Rosji. Włodzimierz Lenin założył Związek Walki o Wyzwolenie Klasy Robotniczej, który następnie stał się częścią SPRR. Umiarkowana socjaldemokracja zwana "ekonomistami" postulowała walkę robotników o sprawy ekonomiczne, przy jednoczesnym zachowaniu władzy burżuazji. Zwolennicy leninizmu (bolszewicy), zwalczali swoich rywali w obrębie socjaldemokracji, mienszewików i odrębny ruch socjalistów-rewolucjonistów. Zarówno bolszewicy, jak i mienszewicy, skupieni byli w Socjaldemokratycznej Partii Robotniczej Rosji, działającej od roku 1898, a do podziału na frakcje doszło w 1903 roku. W 1900 roku na emigracji wydawano pismo „Iskra”.
Partia Socjalistów-Rewolucjonistów założona została w 1901 roku. Ugrupowanie to głosiło hasła zniesienia własności prywatnej ziemi i rozdzielenie jej pomiędzy chłopstwo. Oprócz organizacji rosyjskich działały organizacje mniejszości narodowych – żydowscy socjaliści skupieni byli w Poalej Syjon, reprezentującym syjonizm socjalistyczny i w antysyjonistycznym Bundzie. W Królestwie Kongresowym największymi partiami były Polska Partia Socjalistyczna i Socjaldemokracja Królestwa Polskiego i Litwy.
Konflikt między nurtem reformistycznym i rewolucyjnym.
Sukcesy wyborcze partii robotniczych we Francji i Niemczech doprowadziły do powstania w ruchu socjalistycznym kierunku reformistycznego. Skrzydła reformistyczne partii socjalistycznych dążyły do stopniowej ewolucji kapitalizmu w socjalizm. Niemiecki socjaldemokrata Georg von Vollmar uważał, że partie socjaldemokratyczne powinny nawiązywać sojusze z partiami liberalnymi. Stanowisko to zostało skrytykowane przez Fryderyka Engelsa, który uważał, że w sposób parlamentarny niemiecka socjaldemokracja nie wprowadzi postulowanych przez siebie reform. W 1899 roku Alexander Millerand, francuski polityk robotniczy, wszedł do rządu i objął funkcję ministra handlu, tym samym padając ofiarą krytyki lewego skrzydła ruchu robotniczego. Oprócz reformizmu rozwijał się marksistowski rewizjonizm, którego czołowym reprezentantem był Eduard Bernstein. Uważał on że wiele tez Marksa było błędnych, a droga do socjalizmu odbędzie się na drodze zmian parlamentarnych. W Rosji teorie rewizjonistyczne i reformistyczne głosili "ekonomiści". Uważali oni, że robotnicy powinni walczyć jedynie o zmiany ekonomiczne, a walka polityka powinna pozostać w rękach liberalnej burżuazji.
Reformizmowi i rewizjonizmowi sprzeciwiał się ruch rewolucyjny. Przedstawicielami nurtu rewolucyjnego byli m.in. Włodzimierz Lenin i Róża Luksemburg. Mniej krytyczny wobec reformistycznego socjalizmu był Karl Kautsky i Victor Adler. Jednym z najbardziej rewolucyjnych ruchów wewnątrz ruchu robotniczego był anarchizm. Anarchiści krytykowali wszelkie struktury państwowe, a w samym ruchu występował nurt anarchokomunistów i anarchokolektywistów. Sam anarchizm wziął nazwę z książki „Co to jest własność?”, autorstwa Pierre-Joseph Proudhona. Czołowymi teoretykami ideologii byli Rosjanie Piotr Kropotkin i Michał Bakunin.
Rewolucja w 1905 roku.
Rewolucja 1905 roku była pierwszą z trzech rosyjskich rewolucji. Miała charakter ogólnokrajowym, a do wystąpień rewolucyjnych doszło również na terenie Królestwa Polskiego. Od 1900 roku Rosja przeżywała głębokie problemy ekonomiczne, a dysproporcje na tle klasowym wzrastały. Dochodziło do pierwszych wystąpień, strajków i protestów w historii kraju. 1 maja 1900 doszło do manifestacji w Charkowie. W kolejnym roku wybuchła seria strajków w największych miastach imperium. W obliczu tych wydarzeń, na II Zjeździe SRPR podjęto pierwsze przygotowania do walki zbrojnej z caratem. Rewolucję przyśpieszyła wojna z Japonią, która zakończyła się w 1905 roku klęską Imperium Rosyjskiego. Mimo tego, że wojna miała w zamyśle reżimu carskiego złagodzić napięcia społeczne, przyśpieszyła znacznie wybuch rewolucji.
Impulsem, który doprowadził do rewolucji, była tzw. krwawa niedziela. Do wydarzeń doszło 22 stycznia 1905 roku, gdy pokojowa dwuipółtysięczna demonstracja zmierzająca w kierunku pałacu carskiego została zmasakrowana przez wojsko. Oficjalnie władze przyznały się do śmierci 130 osób i 300 rannych, niezależne źródła informowały o liczbie zabitych wynoszącej od 600 do 1000 osób. W odpowiedzi na masakrę doszło do strajków, wystąpień chłopskich, robotniczych i żołnierskich. W Petersburgu Lew Trocki wezwał do rewolucji, władzę w wystąpieniach rewolucyjnych przejęły Rady Delegatów Robotniczych, żołnierze, którzy odmówili strzelania do protestujących dołączali do Rad Delegatów Żołnierskich. Jednym z trwałych symboli rewolucji był pancernik Potiomkin, na którym w czerwcu doszło do buntu i przejęcia statku. W Polsce, krajach nadbałtyckich, na Ukrainie i Kaukazie, walka rewolucyjna wiązana była często z walką o niepodległość. Na terenie Królestwa Polskiego udział w rewolucji brała Polska Partia Socjalistyczna, Socjaldemokracja Królestwa Polskiego i ugrupowania chłopskie, a ważnym wystąpieniem robotniczym było powstanie łódzkie.
Stopniowo powstała opozycja liberalna. W odpowiedzi na jej żądania oraz panujący w kraju chaos car zgodził się na wydanie konstytucji, ogłoszone to zostało 30 października w manifeście. Po upadku powstania w Moskwie rewolucja osłabła, choć jeszcze w 1906 roku dochodziło do strajków. Rewolucję zakończyły ostatecznie reformy wyborcze w roku 1907.
I wojna światowa.
Jeszcze przed wybuchem wojny socjaldemokracja niemiecka na czele z Bernsteinem, obserwując napięcia między Niemcami a innymi mocarstwami europejskimi na przełomie XIX i XX wieku, obawiała się, że Niemcy i kraje z nimi sprzymierzone mogą dopuścić do wybuchu konfliktu międzynarodowego. Po wybuchu I wojny światowej wiele partii i ugrupowań socjalistycznych w krajach biorących udział w konflikcie stało przed pytaniem, czy należy poprzeć czy potępić działania wojenne. W Niemczech i Francji na wieść o wybuchu wojny dochodziło do protestów i prób strajków. Bernstein tuż po wybuchu wojny złożył wizytę w Wielkiej Brytanii, spotykając się z przywódcą Partii Pracy Ramsayem MacDonaldem. W SPD doszło do wewnętrznych podziałów, większość działaczy początkowo poparła „prawo do swojej obrony terytorialnej” i „zniszczenia despotyzmu carskiego”. Wojnę poparł w końcu sam Bernstein. Z czasem zmienił on jednak zdanie i ponownie potępił działania wojenne, było to po części podyktowane próbą kompromisu między reformistami a ortodoksyjnymi marksistami. Kautsky w odpowiedzi na to odłożył na ten czas spór z rewizjonistami, określając Bernsteina jako „chorążego internacjonalistycznej idei demokracji społecznej”. Porozumienie odrzuciło prawicowe skrzydło partii pod kierownictwem Eberta.
We Francji linię pacyfistyczną przyjął lider tamtejszych socjalistów, Jean Jaurès. Po jego zamordowaniu w 1914 roku większa część działaczy poparła udział Francji w wojnie. Udział w wojnie Wielkiej Brytanii skrytykowały środowiska syndykalistyczne. W opozycji do nich, większość partii socjalistycznych głównego nurtu przyjęła entuzjastycznie udział w wojnie. Stanowisko prowojenne oprócz Partii Pracy przyjęła także Brytyjska Partia Socjalistyczna. Z Partii Socjalistycznej odłączyła się frakcja pacyfistyczna. Mała grupa członków Partii Pracy skrytykowała wojnę światową, została jednak zaatakowana i zmarginalizowana przez prasę jako „proniemiecka” i pacyfistyczna. W odpowiedzi na prowojenne nastroje laburzystów jej dotychczasowy przywódca, MacDonald, zrezygnował z funkcji i przystąpił do Niezależnej Partii Pracy. Nowym liderem Partii Pracy wybrany został przyszły minister wojny Arthur Henderson.
W dniach 5–8 września 1915 roku odbyła się konferencja w Zimmerwaldzie, w której udział wzięli zarówno przedstawiciele nurtów socjaldemokratycznych, jak i rewolucyjnych. Uchwalono na niej pacyfistyczny manifest potępiający wojnę jako imperialistyczną. W 1915 roku działacze rewolucyjnego nurtu socjaldemokracji niemieckiej założyli Związek Spartakusa, znany również jako "Gruppe Internationale" (Grupa Międzynarodówki).
Postawę pacyfistyczną przyjęli socjaliści amerykańscy 7 kwietnia 1917 roku, dzień po tym jak Stany Zjednoczone przyłączyły się do I wojny światowej. Kierownictwo Partii Socjalistycznej nazwało wojnę „zbrodnią przeciwko narodowi Stanów Zjednoczonych” i podjęło działalność antywojenną. W czerwcu 1917 roku prezydent Woodrow Wilson podpisał ustawę „Act Espionage”, która zawierała klauzulę przewidującą kary więzienia na okres do dwudziestu lat za agitację antywojenną. Ustawa ta uderzyła w amerykańskie antywojenne organizacje lewicy, a wielu socjalistów zostało skazanych za „zdradę” i osadzonych w więzieniach. Eugene V. Debs odwiedził trzech więźniów politycznych uwięzionych w Canton w stanie Ohio, po odwiedzinach wygłosił na ulicach miasta dwugodzinną mowę, w której potępił wojnę. Po zakończeniu przemowy został aresztowany i skazany na podstawie ustawy o szpiegostwie. 5 września 1917 roku Departament Sprawiedliwości przeprowadził nalot na siedziby Robotników Przemysłowych Świata. Inspekcje pod zarzutami o szpiegostwo zajęły wszystkie 48 centrali IWW w kraju.
Rewolucje w latach 1917–1920.
Rewolucja w Rosji.
Po rosyjskiej rewolucji lutowej 1917 roku Rosja przekształciła się w republikę. Nowy demokratyczny rząd współtworzyła Partia Socjalistów-Rewolucjonistów (oraz liberalne stronnictwo Kadetów), a premierem został eserowiec Aleksander Kiereński. Przy działającym legalnie rządzie jednocześnie powstawać zaczęły wielopartyjne rady delegatów chłopskich, robotniczych i żołnierskich – tym samym stopniowo zaczął kształtować się system dwuwładzy. We wrześniu odbyły się wybory do Zgromadzenia Konstytucyjnego zwołane przez Rząd Tymczasowy. Rząd Tymczasowy kontynuował wojnę z Niemcami, lider antywojennych socjalistów brytyjskich MacDonald odwiedził przedstawicieli rządu Rosji w czerwcu, starając się doprowadzić do zawarcia pokoju i zakończenia długoletniej wojny. W kwietniu z emigracji w Szwajcarii do Rosji wrócił Włodzimierz Lenin, lider frakcji bolszewików. Wzywał on do zaprzestania działań wojennych oraz przekazania władzy w ręce rad.
W październiku Włodzimierz Lenin i Lew Trocki opowiedzieli się za zamachem stanu przeciwko Rządowi Tymczasowemu. Komitet Centralny ugrupowania bolszewickiego uchwalił decyzję o zbrojnej rebelii, wyrażając nadzieję na utworzenia koalicji partii socjalistycznych (eserowców, bolszewików i mienszewików). Zamach stanu przeszedł do historii jako rewolucja październikowa, rząd Kiereńskiego został obalony. Rząd bolszewicki zawiesił działania wojenne i podjął pierwsze kroki w celu przyznania gruntów rolnych ludności chłopskiej. Duża część socjalistów zachodnich, w tym MacDonald, widziało we władzy bolszewickiej przejaw „niebezpieczeństwa anarchii w Rosji”, mimo to niektórzy z nich popierali pacyfistyczną politykę zagraniczną bolszewików w czasie I wojny światowej.
Już po objęciu władzy Lenin zrezygnował z części elementarnych zasad marksizmu. Wcześniej zapowiedziane wybory odbyły się już po przewrocie bolszewickim, wybory wygrali Socjaliści-Rewolucjoniści zdobyli oni 17 943 000 głosów (40,4%), bolszewicy natomiast 10 661 000 (24%). Nowy parlament został rozwiązany przez oddziały wierne bolszewikom, co było przyczyną wybuchu wojny domowej. W kraju doszło do zbrojnych wystąpień opozycyjnych ugrupowań socjalistycznych przeciw bolszewikom, wybuchło m.in. powstanie w Kronsztadzie i powstanie lewicowych eserowców. Wojna domowa zakończyła się w 1920 roku zwycięstwem Armii Czerwonej. Bolszewicy wprowadzili gospodarkę mieszaną, zwaną Nową Polityką Ekonomiczną.
Uważa się, że rewolucja październikowa i wojna domowa w Rosji przyniosła ostateczny podział ideologiczny na nurt komunizmu i socjalizmu. Rewolucja październikowa doprowadziła bowiem do powstania w partiach socjalistycznych na całym świecie frakcji komunistycznych lub powstawania niezależnych partii komunistycznych. Partie komunistyczne skupiała Międzynarodówka Komunistyczna powołana z inicjatywy bolszewików.
Rewolucja w Niemczech.
Gdy wojna w Niemczech nasiliła kryzys, doszło do pierwszych w czasie wojny strajków protestacyjnych. Szczególnie ciężka dla robotników była tzw. zima brukwiowa z przełomu lat 1916–1917. Gdy socjaldemokrata Karol Liebknecht 28 czerwca 1916 roku stanął przed sądem za udział w manifestacji z okazji Święta Pracy, w strajku w obronie działacza udział wzięło 50 tysięcy pracowników. Był to pierwszy strajk w pogrążonej w wojnie Rzeszy. Do kolejnej fali wystąpień doszło w 1917 roku. 8 kwietnia Kautsky z grupą centrystów wywodzących się z SPD założył antywojenną Niezależną Socjaldemokratyczną Partię Niemiec. W styczniu 1918 roku doszło do strajków w ośrodkach przemysłowych kraju, zostały one jednak zdławione przez siły zbrojne.
Po strajkach w Berlinie i Lipsku, 3 listopada wybuchł bunt marynarzy w Kilonii, 5 i 6 bunty ogarnęły szereg niemieckich miast, a 9 doszło do kolejnego strajku w Berlinie. Daty te uważane są za początek rewolucji listopadowej. Żołnierze stacjonujący w Berlinie opowiedzieli się przeciw władzy cesarskiej i powołali Rady Żołnierskie. W wystąpieniach robotniczych największy wpływ mieli socjaldemokraci, mniejszy działacze rewolucyjnego Związku Spartakusa.
W dniu wybuchu strajku w Berlinie Wilhelm II ogłosił abdykację, urząd kanclerza przyznał socjaldemokracie Friedrichowi Ebertowi, a Niemcy stały się republiką. Liebknecht ogłosił z balkonu pałacu cesarskiego powstanie republiki socjalistycznej, o dwie godziny wyprzedził go członek skrzydła reformistycznego SPD, Philipp Scheidemann, który w Reichstagu ogłosił powołanie Republiki Weimarskiej. Od tego momentu rewolucja skierowana do tej pory przeciwko reżimowi cesarskiemu stała się wewnętrzną walką niemieckiej lewicy. Ostatecznie władzę objęła socjaldemokratyczna Rada Pełnomocników Ludowych, a nowy rząd rozbił wystąpienia Związku Spartakusa. 10 listopada w Alzacji i w Lotaryngii utworzona została Alzacka Republika Rad, wówczas lider miejscowego SPD, Jacques Peirotes, zwrócił się do wojsk francuskich o zdławienie „anarchii”.
Obalenie caratu w Rosji w lutym 1917 roku miało istotny wpływ na politykę wojenną Niemiec. Upadek władzy carskiej kończył dotychczasową argumentację Eberta i prawicowego skrzydła SPD o zagrożeniu ze strony reakcyjnego rządu Rosji. Działania rządu doprowadziły do kolejnych rozruchów, ruch socjalistyczny, a nawet katolicki ruch robotniczy, 19 lipca 1917 roku ogłosiły „rezolucję pokojową” i wezwały do zakończenia wojny. Rezolucja wbrew postanowieniem rządu przyjęta została przez większość Reichstagu. Rząd przystąpił do rozmów z nowym rządem bolszewickim. W 1918 doszło do podpisania traktatu w Brześciu Litewskim.
Związek Spartakusa w 1918 roku częściowo przekształcił się w Komunistyczną Partią Niemiec, a od 1919 roku stał się członkiem Międzynarodówki Komunistycznej. Gdy w styczniu 1919 roku działacze KPD na czele z Różą Luksemburg i Wilhelmem Pieckiem próbowali wywołać powstanie przeciwko rządowi Eberta, Luksemburg i Liebknecht zostali pojmani i zamordowani przez prawicowe bojówki Freikorps. Walki rewolucyjne trwały do końca roku, jeszcze w kwietniu 1919 roku powołano do życia Bawarską Republikę Rad, a niemieccy komuniści liczyli na połączenie sił z ciągnącą od wschodu rewolucją bolszewicką.
Dwudziestolecie międzywojenne.
Socjaldemokratyczna Partia Niemiec przyjęła bardziej liberalną ścieżkę reformistyczno-socjalistyczną, stopniowo odchodząc od rewizjonistycznego marksizmu. W 1933 roku, po objęciu władzy przez NSDAP, partia razem z innymi ugrupowaniami lewicowymi została zdelegalizowana, a jej działacze kontynuowali działalność na emigracji jako „SoPaDe”.
We Włoszech, w 1924 roku został zamordowany przez faszystów Giacomo Matteotti, lider opozycyjnej Włoskiej Partii Socjalistycznej. Włoscy socjaliści rozbici przez reżim Benito Mussoliniego kontynuowali działalność w podziemnych organizacjach, takich jak Giustizia e Libertà, a część z organizacji emigracyjnych socjalistów włoskich przyjęło program liberalnego socjalizmu.
W Austrii w 1934 roku toczyła się wojna domowa między reżimem austrofaszystowskim a republikańskim Republikańskim Związkiem Obronnym.
Socjalizm rozwijał się również poza Europą. Porewolucyjna Republika Chińska rządzona przez Kuomintang, realizowała politykę chińskiego socjalizmu, choć z czasem ideologia ta wywierała na władze chińskie coraz mniejszy wpływ. W 1925 roku powstała Brazylijska Partia Socjalistyczna, a w 1935 roku Sojusz Wyzwolenia Narodowego – antyreżimowa koalicja, w skład której wchodzili m.in. socjaliści, która zorganizowała nieudaną rebelię. W Ameryce poniekąd na skutek czerwonej paniki na początku lat 20. rozpadła się Amerykańska Partia Socjalistyczna. Kontynuująca działalność Partia Socjalistyczna podzieliła się na „starą gwardię” oraz młodych działaczy coraz przychylniej odnoszących się do ZSRR. Po radykalizacji młodych działaczy, „stara gwardia” opuściła partię i założyła Federację Socjaldemokratyczną. Część członków "starej gwardii" Partii Socjalistycznej założyło przy wsparciu Kongresu Organizacji Przemysłowych (CIO) w Nowym Jorku Amerykańską Partię Pracy. Ugrupowanie to w 1936 roku w stanie Nowy Jork uzyskało 274 000 głosów.
Socjalistyczny charakter miała sprawująca władzę w Meksyku Partia Narodowo-Rewolucyjna, w 1924 roku w Meksyku założony został Amerykański Rewolucyjny Sojusz Ludowy, który pierwotnie miał być ogólnoamerykańską rewolucyjną organizacją antykapitalistyczną.
Kraje skandynawskie.
Władzę w krajach skandynawskich przejęły partie socjaldemokratyczne – Norweska Partia Pracy, Szwedzka Socjaldemokratyczna Partia Robotnicza, duńska Socjaldemokracja. Partiom tym udało się zbudować jeden z najbardziej rozbudowanych systemów opieki społecznej na świecie.
W 1920 roku szwedzcy socjaldemokraci utworzyli rząd mniejszościowy. Król szwedzki zgodził się na to, pod warunkiem, że socjaldemokraci nie będą mogli dokonać zmian konstytucyjnych i przeprowadzić rozbrojenia. Socjaldemokraci prowadzili politykę gospodarki mieszanej, łącząc wolny rynek z obecnością własności państwowej w obszarach o kluczowej wartości gospodarczej (przemysł, transport). W latach 30. w socjaldemokracji doszło do dyskusji na temat polityki gospodarczej. Niektórzy działacze uznali ją za zbyt skrajną, postulując tzw. społeczną gospodarkę rynkową, wspierającą prywatne przedsiębiorstwa i własność prywatną.
Hjalmar Branting stał na czele trzech rządów w latach 1920, 1921-1923 i 1924-26. Nie udało mu się jednak utworzyć rządów większościowych. Per Albin Hansson sprawował urząd prezesa rady ministrów przez 14 lat, w latach 1936–1939 tworząc "czerwono-zieloną koalicję" z partią chłopską
Wielka Brytania i kraje wspólnoty.
W 1924 roku brytyjscy laburzyści utworzyli rząd mniejszościowy z Ramsayem MacDonaldem jako prezesem rady ministrów. Rząd upadł w wyniku opublikowania listu Grigorijego Zinowjewa, który miał być dowodem powiązań Partii Pracy z rządem ZSRR. Po latach okazało się, że list był oszustwem. Laburzyści utworzyli drugi rząd mniejszościowy w 1929 roku, a premierem został ponownie Ramsay MacDonald. Gdy w 1929 roku świat ogarnął wielki kryzys, MacDonald utworzył rząd z Partią Liberalną i Konserwatywną. Część laburzystów uznała utworzenie rządu wielopartyjnego za błąd władz partii, działacze ci utworzyli Narodową Organizację Pracy. W 1931 roku sam MacDonald został wydalony z partii. We wczesnych latach 20. Partia Pracy przyjęła socjalizm etyczny. Za jego ideologa uważany jest chrześcijański socjalista Richard Tawney. Niezależna Partia Pracy do tej pory sprzymierzona z Partią Pracy zerwała z nią w 1932 roku, obawiając się utraty niezależności, a wielu działaczy partii zasiliło szeregi Brygad Międzynarodowych walczących z frankistami w Hiszpanii.
Wielki kryzys przyczynił się do zwycięstwa laburzystów z nowozelandzkiej Partii Pracy w 1935 roku. Uzyskali oni 46,1% poparcia. W Kanadzie, na początku lat 20. XX wieku, założona została Federacja Wspólnot Spółdzielczych, która z czasem stała się największą partią socjalistyczną Kanady. Ideologia partii związana była z agraryzmem, socjaldemokracją, socjalizmem demokratycznym i chrześcijańskim.
Francja.
Kartel Lewicy, sojusz SFIO i Partii Radykalno-Socjalistycznej, wygrał wybory parlamentarne we Francji w 1924 roku. Aristide Briand ówczesny minister spraw zagranicznych, dążył do pojednania z Niemcami, był współtwórcą antywojennego paktu Brianda-Kelloga, traktatu w Locarno, wysuwając także propozycję utworzenia unii europejskiej. Kwestię możliwej unii Briand podniósł 5 września 1929 roku na Zgromadzeniu Ligi Narodów. Jego federalistyczne projekty uległy jednak zapomnieniu po wybuchu Wielkiego Kryzysu, inwazji japońskiej na Chiny i przejęciu władzy przez Hitlera w Niemczech. Wielki kryzys doprowadził do utworzenia w SFIO umiarkowanych frakcji neosocjalistycznej i Ruchu Nonkonformistycznego. Neosocjaliści zostali wydaleni z partii w 1933 roku. Z kolei nonkonformiści skupili się na krytyce klasycznego liberalizmu i interwencjonizmu. Wielu działaczy SFIO zradykalizowało się, tworząc na lewym skrzydle partii takie frakcje jak Walka Socjalistyczna i Lewica Rewolucyjna. Od 1934 roku w partii działali trockiści prowadzący politykę entryzmu, nazwaną później francuskim zwrotem. W 1932 roku Kartel Lewicy ponownie wygrał wybory, a premierem pozostał Édouard Daladier. Rząd rozpadł się jednak po zamieszkach ugrupowań skrajnej prawicy 6 lutego 1934 i aferze Stavisky’ego. Zamieszki doprowadziły do wykrystalizowania się jednolitego frontu antyfaszystowskiego. SFIO i Francuska Partia Komunistyczna w 1935 zawarły koalicję pod nazwą Front Ludowy. Front odniósł zwycięstwo w 1936 roku, a premierem został Léon Blum. Na znak sprzeciwu po zawarciu koalicji z partią komunistyczną, partię licznie opuścili zwolennicy trockizmu.
Komuniści nie weszli do rządu Frontu Ludowego, lecz go popierali. Ministrowie wywodzili się z partii socjalistycznych i radykalnych. Rząd uchwalił nowe ustawy socjalne, zdelegalizował organizacje faszystowskie, paramilitarne i terrorystyczne. Przedstawiciele skrajnie lewicowej frakcji Lewica Rewolucyjna, opuścili SFIO i utworzyli niezależną Partię Socjalistyczną Robotników i Chłopów.
Hiszpania.
Hiszpania od 1931 roku była republiką konstytucyjną, nie przeprowadziła jednak reformy rolnej i w dalszym ciągu znaczne połacie ziemi należały do Kościoła. Wojsko zdominowane było przez zwolenników monarchizmu i ultramontańskie. W 1934 roku w Asturii doszło do robotniczego powstania, które zmieniło się w próbę walki o niepodległość regionu, powstanie zostało jednak rozbite przez siły państwowe. W 1936 roku wybory okazały się sukcesem Frontu Ludowego, w skład którego wchodzili republikanie, socjaliści, komuniści oraz mniejszości narodowe. Lewica zrzeszona we Froncie Ludowym zdobyła łącznie 277 mandatów (w tym komuniści 16, socjaliści 89, republikanie 84).
W proteście przeciwko zwycięstwu lewicy w kraju dochodziło do aktów terroru skrajnej prawicy. Członkowie faszystowskiej Falangi zamordowali sędziego Manuela Pedragala, który skazał na 30 lat bojówkarza oskarżonego o zabójstwo sprzedawcy gazet socjalistycznych. Wydarzenie to doprowadziło do serii porachunków między anarchistami a falangistami. Na prowincji działały ultrakatolickie bojówki "Requetes" zwalczające siły republikańskie. Wykorzystując chaos powstały w państwie, przeciwko legalnemu rządowi zbuntowała się część wojska na czele z Francisco Franco. Rebelianci uzyskali wsparcie od nazistowskich Niemiec i faszystowskich Włoch.
Po stronie republikańskiej opowiedziały się związki zawodowe i organizacje lewicowe, które zaczęły tworzyć własne milicje, były to m.in. POUM, Hiszpańska Socjalistyczna Partia Robotnicza, Powszechny Związek Pracujących i Krajowa Konfederacja Pracy. Rząd republikański został poparty przez Brazylię, Francję, ZSRR i Meksyk. Dzięki wsparciu Kominternu utworzono Brygady Międzynarodowe zwalczające siły frankistowskie Żołnierze Brygad rekrutowali się wśród zwolenników lewicy na całym świecie. W połowie wojny doszło do rozłamu w siłach republikańskich. Spowodowane to było zewnętrznymi tarciami między stalinistami a trockistami i anarchistami. Kulminacyjnym momentem walk były dni majowe w Barcelonie.
Ostatecznie wojnę wygrali frankiści którzy ustanowili w kraju rządy określane jako faszystowskie, autorytarne lub totalitarne, a ruch socjalistyczny w Hiszpanii został rozbity i sprowadzony do podziemia. Do 1979 roku działał jednak antyfrankistowski ruch oporu.
II wojna światowa.
W Wielkiej Brytanii Partia Pracy od początku popierała uczestnictwo w koalicji antyhitlerowskiej. Laburzyści wspólnie z partiami Konserwatywną i Liberalną utworzyły wspólny rząd koalicyjny oraz nie konkurowały ze sobą w wyborach. We Francji z inicjatywy SFIO zakładano Komitety Akcji Socjalistycznej, a sama partia została reaktywowana w 1943 roku. SFIO weszła w skład powstałego w 1944 roku Tymczasowego Rządu Republiki Francuskiej.
Socjaliści uczestniczyli aktywnie w działaniach wojennych w Polsce. W czasie kampanii wrześniowej działali Kosynierzy gdyńscy związani z Polską Partią Socjalistyczną. W obronie Warszawy udział brała Robotnicza Brygada Obrony Warszawy. Po klęsce Polski PPS została rozwiązana, a na jej miejsce powstała podziemna Polska Partia Socjalistyczna – Wolność, Równość, Niepodległość i jej bojowe skrzydło Gwardia Ludowa WRN. Socjaliści niezwiązani z PPS założyli 1941 roku organizację Polscy Socjaliści, w 1943 roku przeobrażoną w Robotniczą Partię Polskich Socjalistów. Formacją militarną Polskich Socjalistów były Formacje Bojowo-Milicyjne Polskich Socjalistów. W Wielkiej Brytanii działał Komitet Zagraniczny PPS. W Polsce działacze związani z Polską Partią Socjalistyczną działali w ogólnopolskich organizacjach takich jak Polityczny Komitet Porozumiewawczy, którego liderem był Kazimierz Pużak. Na bazie Związku Niezależnej Młodzieży Socjalistycznej powstała Socjalistyczna Organizacja Bojowa, w 1944 roku w Warszawie liczyła ona ok. 200 żołnierzy i oficerów. W 1944 roku odbudowana została PPS, była ona jednak w dużym stopniu podporządkowana władzom komunistycznym.
Największa grecka organizacja ruchu oporu Greckie Ludowe Wyzwoleńcze Wojsko, powiązana z Narodowym Frontem Wyzwoleńczym, została zawiązana w 1941 roku przez Komunistyczną Partię Grecji i trzy mniejsze formacje. Nie była ona jednak ruchem oporu stricte komunistycznym i uczestniczył w nim licznie ruch socjalistyczny, a także ludowy. Polityczny Komitet Wyzwolenia Narodowego zwany potocznie „rządem gór”, zrzeszał również działaczy socjalistycznych. Przywódcą rządu był Alexandros Swolos, jeden z liderów działającej od 1920 roku, Socjalistycznej Partii Grecji. Socjaliści uczestniczyli też w konkurencyjnej i wrogiej ELAS, EDES.
Od 1943 roku na terenie Włoch do walki zbrojnej z faszystami przystąpiła socjalistyczna organizacja Giustizia e Libertà. Duża część działaczy organizacji dołączyła do nowo utworzonej partii Partito d'Azione. Gdy 8 września 1943 ogłoszone zostało powstanie Włoskiej Republiki Socjalnej, z inicjatywy dwóch grup powstawać zaczęły regularne antyfaszystowskie oddziały partyzanckie.
Socjaldemokracja po 1945 roku.
Ewolucja ideowa, demokratyczny socjalizm.
Od lat 50. do lat 70. większość zachodnioeuropejskich partii socjalistycznych głównego nurtu odrzuciła ze swych programów odniesienia do marksizmu, przyjmując demokratyczny socjalizm. Francuska Sekcja Międzynarodówka Robotnicza pozostała przy ideologii marksistowskiej aż do chwili wejścia w skład Partii Socjalistycznej w 1969 roku. Socjaldemokratyczna Partia Niemiec przyjęła ideologię socjalizmu demokratycznego i odrzuciła marksizm programowy w 1959 roku. We Włoszech w 1947 roku w wyniku rozłamu we Włoskiej Partii Socjalistycznej założona została Włoska Partia Socjaldemokratyczna. Jej przywódca Giuseppe Saragat w 1964 roku wybrany został prezydentem Włoch. W Skandynawii w latach 50. rozwijał się "folkesocialisme", będący jedną z odmian socjalizmu demokratycznego. Niezależny ruch socjalistyczny w krajach bloku wschodniego został zdławiony. W 1948 roku w Polsce komunistyczne władze zjednoczyły komunistyczny PPR i socjalistyczny PPS po wcześniejszej czystce wśród członków tych partii, tworząc Polską Zjednoczoną Partię Robotniczą. Podobny los spotkał wschodnioniemiecką SPD która weszła w skład SED.
Nurt socjaldemokratyczny krytykował rewolucyjne odmiany socjalizmu i promował stopniowe reformy gospodarki kapitalistycznej. Z czasem wielu socjaldemokratów głosiło, że system kapitalistyczny powinien zostać zachowany, co spotkało się z krytyką zwolenników demokratycznego socjalizmu. Socjaliści demokratyczni opowiadali się bowiem za reformizmem, byli jednak zdecydowanie antykapitalistyczni. Byli oni zwolennikami nacjonalizacji kluczowych dla gospodarki branż i redystrybucją majątku. Powstała w 1951 roku Międzynarodówka Socjalistyczna zrzeszała socjalistyczne partie polityczne odwołujące się do marksizmu i humanizmu. W deklaracji programowej Międzynarodówka potępiła kapitalizm i bolszewicki wariant komunizmu który miał być niezgodny z marksizmem.
Rządy socjaldemokratyczne.
Rządząca w powojennej Austrii Socjalistyczna Partia Austrii wprowadzała w życie zasady korporacjonizmu socjalnego. Zbliżoną politykę prowadziła Partia Pracy w Wielkiej Brytanii, która znacjonalizowała część brytyjskiego przemysłu. Laburzystowski rząd Clementa Attleego prowadził politykę planowania ekonomicznego. W 1947 roku znacjonalizował przemysł węgla kopalnego, a mniejsze firmy stoczniowe i lotnicze łączono w państwowe przedsiębiorstwa. Znacjonalizowano złoża węgla, gaz, energie elektryczną, koleje, żelazo i stal. Nacjonalizacja odbywała się za odszkodowaniami. Na politykę premiera Attlee duży wpływ miał lewicowy ekonomista William Beveridge. Minister zdrowia Aneurin Bevan utworzył Narodową Służbę Zdrowia ("National Health Service"). Rząd wprowadził system ubezpieczeń socjalnych, emerytur i zasiłków. Nacjonalizację kontynuował rząd Partii Pracy w latach 1974–1979. Znacjonalizowano wówczas fabryki motoryzacyjne, lotnicze i stocznie. Francuski rząd socjalistyczny znacjonalizował m.in. Air France, Banque de France, Charbonnages de France, Électricité de France, Gaz de France i Régie Nationale des Usines Renault.
W krajach skandynawskich wykrystalizował się model państwa opiekuńczego zwany „modelem nordyckim”, był on mieszanką gospodarki wolnorynkowej i systemu socjalnego. W krajach skandynawskich stosowano zarówno liberalną politykę fiskalną, jak i szeroko zakrojone świadczenia socjalne.
Bardziej umiarkowaną od brytyjskiej i austriackiej polityki z lat 40. i 50. prowadziły Socjaldemokratyczna Partia Niemiec i Socjalistyczna Partia Austrii w latach 70. Rządy stworzone przez SPD i SPO opierały się na keynesizmie. Proces przejścia na pozycję centrowe w SPD rozpoczął się już w 1959 roku, gdy program z Godesberg odrzucił walkę klasową i filozofię marksistowską. Gdy inne partie lewicowe zaczęły przechodzić na pozycję keynesistowskie, uwypuklił się podział na socjaldemokratów i demokratycznych socjalistów. W latach 80. szwedzki rząd powrócił do socjalistycznych reform, przyjmując plan ekonomisty Rudolfa Meidnera. Plan ten odwołany został, dopiero gdy w 1990 roku, gdy wybory wygrali konserwatyści.
Współcześnie.
Po upadku bloku wschodniego w 1989 roku w łonie socjaldemokracji głównego nurtu coraz częściej pojawiały się nawoływania do przyjęcia tzw. trzeciej drogi. Partie te przyjęły część elementów programu socjalliberalizmu, a nawet neoliberalną polityką rynkową obejmującą prywatyzację i deregulację. Program trzeciej drogi realizowany był m.in. przez Tony’ego Blaira w Wielkiej Brytanii. Tony Blair zreformował program Partii Pracy, usuwając z niego postulaty nacjonalizacji gospodarki oraz ograniczając rolę związków zawodowych w życiu partii. Część partii komunistycznych z krajów byłego bloku wschodniego przekształciła się w postkomunistyczne partie socjaldemokratyczne.
Proces ten był odpowiedzią na pogłębiający się w latach 80. kryzys państwa opiekuńczego i neoliberalne reformy przywódców takich jak Ronald Reagan w USA, Margaret Thatcher w Wielkiej Brytanii i Brian Mulroney w Kanadzie. Wiele partii przesunęło swoje programy z gospodarki w stronę ochrony praw mniejszości i ochrona środowiska. Współpraca zielonych i socjaldemokratów doprowadziła często do powstania tzw. „sojuszu czerwono-zielonego”. Obecny rząd Norwegii nazywany jest „koalicją czerwono-zieloną”, a główny blok opozycyjny w Szwecji na czele z socjaldemokracją deklaruje się jako „czerwono-zielony”. W 1992 roku z inicjatywy europejskich socjalistów założona została Partia Europejskich Socjalistów, w założeniu PES ma realizować program partii socjaldemokratycznych w Unii Europejskiej.
W opozycji do trzeciej drogi i socjalliberalizmu rozwija się nurt alterglobalistyczny. Socjaliści odegrali ważną rolę w tworzeniu się nowych nurtów politycznych, których rzecznikiem stali się działacze do tej pory kojarzeni wyłącznie z socjalizmem. Kryzys zapoczątkowany w 2007 roku doprowadził do wzmożonej dyskusji na temat słuszności postulatów marksizmu i samej ideologii.

</doc>
<doc id="2862816" url="https://pl.wikipedia.org/wiki?curid=2862816" title="Matlul Curim">
Matlul Curim

Matlul Curim (hebr. מתלול צורים) - pasmo górskie położone na południowym krańcu Górnej Galilei na północy Izraela. Wznosi się na wysokość 769 metrów n.p.m.
Geografia.
Matlul Curim jest pasmem górskim wznoszącym się od północy nad Doliną Bet ha-Kerem. Różnica wysokości między dnem doliny a szczytami wzniesień dochodzi do 500 metrów. Pasmo górskie ma formę wysokiej bariery, która biegnie z południowego zachodu na północny wschód. Najwyższym wzniesieniem jest Góra 769 (769 m n.p.m.). Na wschód od niej znajduje się Har Chaluc (729 m n.p.m.). Wschodnią granicę wyznacza wadi strumienia Talil, za którym są góry Har Szezor (886 m n.p.m.) i Har Hod (804 m n.p.m.). Po stronie północnej jest wadi strumienia Bet HaEmek, który spływa w kierunku zachodnim.
W paśmie górskim znajdują się wioski Lawon i Har Chaluc (należące do Samorządu Regionu Misgaw). U południowego podnóża są miejscowości Dejr al-Asad i Nachf, a na północy jest miejscowość Kisra-Sumaj.

</doc>
<doc id="2862817" url="https://pl.wikipedia.org/wiki?curid=2862817" title="Aleksander Kremieniecki">
Aleksander Kremieniecki

Aleksander Jerzy Kremieniecki (ur. 25 marca 1906 w Łomży, zm. 27 lipca 1935 w Gorzkiewkach) – porucznik pilot Wojska Polskiego.
Życiorys.
Urodził się w Łomży. Był synem Sergiusza i Olgi Heleny z d. Sztroman. Po ukończeniu matury w gimnazjum w Łomży, wstąpił do Szkoły Podchorążych Lotnictwa (SPL) w Dęblinie. Promowany z 4 lokatą w 1930 roku. W związku z wysoką lokatą otrzymał wykonaną ze złota Odznakę Obserwatora z wygrawerowanym napisem „Czwartemu absolwentowi Szk. Pchor. Lot. w r. 1930 | Szef Deptu [Departamentu] Aeronautyki”. 
Skierowany do 4 pułku lotniczego – 41 eskadra liniowa w Toruniu. W 1932 ukończył kurs pilotażu CWOL. Porucznik w 1933. Po przeszkoleniu w 1934 na KWP został odkomenderowany do samodzielnego dywizjonu doświadczalnego z przydziałem do eskadry prototypów. Zginął śmiercią lotnika 27 lipca 1935 roku pod Okęciem (okolica wsi Gorzkiewki) przy oblatywaniu prototypu PZL P.23 II Karaś (pierwszy lot samolotem w pełni obciążonym, z podwieszonymi pod płatem bombami cementowymi) wraz z załogą (por. obs. Tadeusz Odrowąż-Pieniążek i por. rez. obs. Stefan Marian Kłusek – oficerowie Instytutu Badań Technicznych Lotnictwa). 
Pochowany na Cmentarzu Wojskowym w Warszawie kwatera C-16, rząd 8, grób 7.

</doc>
<doc id="2862818" url="https://pl.wikipedia.org/wiki?curid=2862818" title="Jewgienij Makarienko">
Jewgienij Makarienko

Jewgienij Michajłowicz Makarienko (, ur. 10 października 1975 w Niżniewartowsku) - rosyjski bokser, dwukrotny złoty medalista mistrzostw świata i Europy.
Kariera amatorska.
W 1998 roku Makarienko zdobył brązowy medal w wadze ciężkiej podczas mistrzostw Europy w Mińsku. W półfinale przegrał z Włochem Giacobbe Fragomenim.
W 2001 roku zdobył złoty medal w wadze półciężkiej na mistrzostwach świata, w Belfaście.
W 2002 roku zdobył złoty medal podczas mistrzostw Europy w Permie. W finale pokonał Wjaczesława Uzełkowa.
W 2003 roku zdobył złoty medal podczas mistrzostw świata w Bangkoku. W finale jego rywalem był Mahamied Aryphadżyjeu.
W 2004 roku startował na igrzyskach olimpijskich w Atenach. Odpadł w ćwierćfinale, przegrywając ze złotym medalistą Andre Wardem. W tym samym roku triumfował również na mistrzostwach Europy w Puli.

</doc>
<doc id="2862819" url="https://pl.wikipedia.org/wiki?curid=2862819" title="Kammon">
Kammon



</doc>
<doc id="2862820" url="https://pl.wikipedia.org/wiki?curid=2862820" title="Heteramoeba">
Heteramoeba

Heteramoeba – takson eukariotów należący do supergrupy excavata.
Systematyka.
Należą tutaj następujące gatunki :

</doc>
<doc id="2862821" url="https://pl.wikipedia.org/wiki?curid=2862821" title="Jewgienij Makarenko">
Jewgienij Makarenko



</doc>
<doc id="2862822" url="https://pl.wikipedia.org/wiki?curid=2862822" title="Showdown (poker)">
Showdown (poker)

Showdown w pokerze oznacza sytuację, w której gracze pokazują swoje karty oraz porównują skompletowane układy kart, jeśli po ostatniej rundzie licytacji zostało co najmniej dwóch aktywnych graczy. Ma to na celu wyłonienie zwycięzcy lub zwycięzców rozdania.
Aby wygrać jakąkolwiek część puli, gdy dochodzi do showdown, gracz musi pokazać wszystkie swoje karty obrazkami do góry (ang. "face up") bez względu na to czy zostały one użyte do skompletowania najsilniejszego układu czy też nie. Graczem, który jako pierwszy pokazuje karty, jest ten, który jako ostatni podjął agresywne działanie ("bet" lub "raise"). Wyjątkiem jest sytuacja, gdy w ostatniej rundzie licytacji wszyscy gracze czekali (ang. "check") – wtedy jako pierwszy karty pokazuje pierwszy gracz siedzący na lewo od pozycji rozdającego.
Pokazanie przez gracza kart daje przeciwnikom informacje na temat sposobu jego gry, dlatego wielu graczy nie chce niepotrzebnie pokazywać swoich kart. Tacy gracze po prostu pasują swoje karty bez pokazywania (ang. "muck"), jeśli wcześniej inny gracz pokazał karty pozwalające na skompletowanie silniejszego układu.
Podczas showdown obowiązuje zasada "karty mówią same za siebie" (ang. "cards speak" lub "cards speak for themselves"), którą stosuje się, gdy gracz błędnie zadeklarował wartość skompletowanego przez siebie układu. W takim przypadku przy porównaniu siły układów uwzględnia się najsilniejszy układ, który można skompletować przy użyciu kart gracza, który złożył błędną deklarację.

</doc>
<doc id="2862825" url="https://pl.wikipedia.org/wiki?curid=2862825" title="Protesty w Egipcie (2012)">
Protesty w Egipcie (2012)



</doc>
<doc id="2862828" url="https://pl.wikipedia.org/wiki?curid=2862828" title="Darwinizm (ujednoznacznienie)">
Darwinizm (ujednoznacznienie)



</doc>
<doc id="2862829" url="https://pl.wikipedia.org/wiki?curid=2862829" title="Jan Wójcicki">
Jan Wójcicki

Jan Ignacy Wójcicki (ur. 28 lipca 1904 w Warszawie, zm. 2 lutego 1998 tamże) − generał brygady Wojska Polskiego.
Życiorys.
Do 1919 skończył 5 klas warszawskiego gimnazjum, a w 1923 zdał maturę w Korpusie Kadetów Nr 2 w Modlinie i został podchorążym Szkoły Podchorążych Piechoty w Warszawie. W latach 1923-1925 był słuchaczem Oficerskiej Szkoły Artylerii w Toruniu. 2 października 1925 Prezydent RP Stanisław Wojciechowski mianował go podporucznikiem ze starszeństwem z 1 lipca 1925 roku i 4. lokatą w korpusie oficerów artylerii, a Minister Spraw Wojskowych generał dywizji Władysław Sikorski wcielił do 1 Pułku Artylerii Ciężkiej w Modlinie, w którym objął stanowisko dowódcy plutonu. Od 1927 porucznik i oficer zwiadu pułku, od 1928 oficer broni w sztabie pułku, od 1929 dowódca baterii. Z dniem 1 sierpnia 1929 został przeniesiony służbowo do 83 Pułku Piechoty w Kobryniu na stanowisko zastępcy dowódcy plutonu artylerii. Następnie dowodził tym plutonem a na przełomie 1932 i 1933 pełnił funkcję komendanta kursu podoficerów artylerii piechoty 30 Dywizji Piechoty. W latach 1933-1935 dowódca baterii w 10 Pułku Artylerii Ciężkiej w Przemyślu, po kursie w Centrum Wyszkolenia Artylerii w Toruniu został oficerem zwiadowczym pułku, a następnie dowódcą baterii szkolnej. Na stopień kapitana został mianowany ze starszeństwem z 1 stycznia 1936 i 64. lokatą w korpusie oficerów artylerii. Od 1937 pełnił służbę w Szkole Podchorążych Artylerii w Toruniu. W marcu 1939 zajmował w niej stanowisko instruktora terenoznawstwa i topografii artyleryjskiej I dywizjonu szkolnego.
W sierpniu 1939 został dowódcą baterii w 58 Dywizjonie Artylerii Lekkiej. 3 września 1939, gdy dywizjon i większa część dywizji zostały zniszczone przez korpus pancerny Guderiana pod Koronowem, Jan Wójcicki dostał się do niemieckiej niewoli koło Franciszkowa. Więziony w różnych oflagach do uwolnienia przez Amerykanów 2 maja 1945 z obozu w Lubece.
W grudniu 1945 wrócił do kraju i do służby w WP i został wykładowcą topografii w Oficerskiej Szkole Artylerii w Toruniu, a w lutym 1946 starszym wykładowcą w stopniu majora, a od grudnia 1946 – podpułkownika. Od maja 1947 zastępca dyrektora nauk, a od jesieni 1948 starszy pomocnik dyrektora nauk tej szkoły. W maju 1949 przeniesiony do nowo utworzonej Oficerskiej Szkoły Artylerii nr 2 w Olsztynie jako szef wydziału wyszkolenia i dyrektor Grupy Organizacyjno-Przygotowawczej. Od lata 1949 zastępca komendanta tej szkoły i dyrektor nauk. Od końca 1951 pułkownik, 1952-1953 p.o. komendanta szkoły, od jesieni 1956 zastępca komendanta ds. wyszkolenia i szef wydziału wyszkolenia, od lipca 1957 komendant. Do zakończenia służby wojskowej w 1967 był komendantem Oficerskiej Szkoły Uzbrojenia. Jesienią 1967 mianowany generałem brygady; nominację wręczył mu w Belwederze przewodniczący Rady Państwa PRL Edward Ochab. W sierpniu 1967 z powodu wieku został zwolniony do rezerwy, 20 listopada 1967 zdał obowiązki komendanta Oficerskiej Szkoły Uzbrojenia w Olsztynie, a 1 stycznia 1970 został przeniesiony w stan spoczynku. Był prezesem Zarządu Wojewódzkiego ZBoWiD w Olsztynie.
Awanse.
W trakcie wieloletniej służby w Wojsku Polskim otrzymywał awanse na kolejne stopnie wojskowe:
Życie prywatne.
Syn Władysława, urzędnika ZUS i Janiny Matyldy z Terlikowskich. Mieszkał w Olsztynie, a później w Warszawie. Był dwukrotnie żonaty. Druga żona Władysława Maria Borzęcka z domu Matczak (ur. 1906). Z pierwszego małżeństwa miał syna.

</doc>
<doc id="2862831" url="https://pl.wikipedia.org/wiki?curid=2862831" title="Katastrofa lotu Air Inter 148">
Katastrofa lotu Air Inter 148

Katastrofa lotu Air Inter 148 wydarzyła się wieczorem 20 stycznia 1992. Lecący z Lyonu do Strasburga Airbus A320 nagle znikł z radaru kontroli lotów portu lotniczego w Strasburgu. Szczątki rozbitej maszyny odnaleziono na zboczu góry Sainte-Odile po kilkunastu godzinach poszukiwań. Ocalało 9 osób, w tym jedna ze stewardes; 87 osób, w tym obaj piloci, poniosło śmierć.
Dochodzenie.
Śledztwo w sprawie katastrofy lotu 148 było poważnie utrudnione: zarówno czarna skrzynka, jak i rejestrator rozmów w kokpicie są zaprojektowane tak, by wytrzymać działanie wysokich temperatur przez pewien czas – w tym jednak przypadku płonący wrak zlokalizowano po kilkunastu godzinach; rejestratory nie były odporne na tak długie narażenie na temperaturę przekraczającą 1000 stopni Celsjusza. O ile zapis rozmów w kokpicie udało się odczytać, parametry lotu nie nadawały się do odczytu. Samolot posiadał także tzw. QAR () – niezależny rejestrator parametrów lotu; ten został uszkodzony mechanicznie, niemniej po miesiącach żmudnej pracy udało się odczytać z niego wszystkie zapisane dane. Po skompilowaniu danych z obu rejestratorów udało się wyjaśnić, dlaczego doszło do tragedii.
Przyczyny katastrofy.
Katastrofa lotu Air Inter 148 nie miała jednej głównej przyczyny; do tragedii i śmierci 87 osób przyczynił się splot różnych czynników.
Samolot miał pierwotnie lądować z wykorzystaniem systemu ILS na pasie 23 strasburskiego lotniska; w związku jednak ze zmianą kierunku wiatru i problemami z systemem ILS, załoga została skierowana na podejście nieprecyzyjne (VOR/DME) na pas 05. Rejestrator rozmów w kokpicie wykazał, że ta zmiana bardzo zdenerwowała kapitana Christiana Hecqueta; jak się okazało po przeanalizowaniu kariery i programu szkoleniowego obydwu pilotów, ani kapitan, ani pierwszy oficer Joël Cherubin nie mieli doświadczenia w pilotowaniu Airbusa A320 – kapitan wylatał na tym typie maszyny 162 godziny, pierwszy oficer – zaledwie 61 godzin. Dodatkowo, choć obaj piloci wielokrotnie lądowali na lotnisku w Strasburgu, zawsze przeprowadzali lądowanie z wykorzystaniem systemu ILS. Program szkoleniowy Air Inter nie obejmował lądowania nieprecyzyjnego. Trudno się więc dziwić zdenerwowaniu kapitana: piloci mieli wykonać lądowanie, którego nie mieli okazji przećwiczyć, w samolocie wyposażonym w nowoczesne systemy pokładowe, w których obsłudze nie zdążyli nabyć doświadczenia, podczas fatalnej pogody (zachmurzenie, opady śniegu, zmieniający się wiatr).
Jak obliczył kpt. Hecquet, kąt schodzenia maszyny przy podejściu VOR/DME powinien wynosić -3.3 stopnia – i taką wartość wprowadził do autopilota. Jednak, z czego nie zdawał sobie sprawy, w programowaniu kąta schodzenia kryła się istotna wada autopilota: za pomocą tego samego przełącznika wprowadzano wartość kąta schodzenia ( – FPA) w stopniach, ale również prędkość schodzenia ( – VS) w tysiącach stóp na minutę, dodatkowo obie wartości wyświetlane były w tym samym okienku w identyczny sposób (ułamek dziesiętny z jednym miejscem po przecinku). Jedyną różnicą było oznaczenie, zapisane niewielkimi, mało czytelnymi literami nad ułamkiem; zdenerwowany kpt. Hecquet nie zauważył, że zamiast bezpiecznego kąta schodzenia -3.3 stopnie, zaprogramował niebezpieczną prędkość schodzenia -3300 stóp/minutę (ok. 1km/min; odpowiada to kątowi schodzenia ok. -11 stopni).
Dezorientację załogi pogłębił jeszcze błąd kontrolera lotów: zauważył on, że samolot oddalił się od osi pasa, jednak poinformował pilotów, że oddalają się w lewo; z jego perspektywy tak to wyglądało, jednak z perspektywy pilotów samolot zbaczał w prawo od osi pasa. Kontroler poprawił swój błąd, jednak podany przez niego kierunek był błędny – i maszyna w dalszym ciągu oddalała się od osi pasa, tym razem w przeciwnym kierunku, co zauważył pierwszy oficer. Dodatkowo, o czym nie wiedzieli ani piloci, ani kontroler lotów, błąd ten sprawił, że samolot skierował się wprost na Sainte-Odile. Pechowym zbiegiem okoliczności w tym samym momencie kapitan zauważył, iż Airbus schodzi podejrzanie szybko; jego uwagę odwrócił jednak Cherubin, informując go, iż samolot nadal nie jest ustawiony w osi pasa. Niewykluczone, że gdyby ta informacja padła kilka sekund później, Hecquet zdołałby wykryć swój błąd i skorygować go. W kilkanaście sekund później tuż przed nosem samolotu ukazało się zaśnieżone, pokryte drzewami zbocze góry Sainte-Odile; piloci nie zdążyli zareagować i samolot rozbił się.
Nadal jednak pozostało kilka niewyjaśnionych kwestii:
Odpowiedź na pierwsze dwa pytania znaleziono, przyglądając się funkcjonowaniu linii lotniczej Air Inter. Była to niewielka, regionalna linia lotnicza, która w komunikacji na terenie Francji od lat musiała konkurować głównie z niezwykle popularnymi pociągami TGV. Aby móc rywalizować z szybkimi, wygodnymi i punktualnymi pociągami, Air Inter wprowadziła szereg zasad obowiązujących pilotów: odejście na lotnisko zapasowe było dozwolone jedynie w ostateczności, a samoloty często latały na niewielkich wysokościach z dużymi prędkościami, rzędu 350 węzłów (ok. 650 km/h), co wiązało się z licznymi fałszywymi alarmami ze strony systemu GPWS – tak więc kierownictwo linii lotniczej podjęło decyzję o dezaktywowaniu tych systemów w samolotach Air Inter.
Cały czas pozostawała jeszcze najważniejsza kwestia: nawet pomimo błędnego kursu podanego przez kontrolera i błędnie ustawionej przez pilota prędkości schodzenia, podczas odtwarzania lotu nr 148 w symulatorze maszyna zawsze przelatywała w dużej odległości nad szczytem Sainte-Odile. Zagadkę wyjaśniło dopiero szczegółowe przeanalizowanie instrukcji obsługi Airbusa A320. Jak się okazało, samolot ten zawierał wbudowane nietypowe zabezpieczenie: jeśli polecenie wydane przez pilota (czy to za pośrednictwem drążka sterowego, czy autopilota) następowało w reakcji na bodziec zewnętrzny, komputer pokładowy podwajał to polecenie. Analizując parametry lotu nr 148, okazało się, że tuż przed wprowadzeniem przez kapitana prędkości schodzenia -3300 stóp/minutę, wysokość samolotu nagle nieznacznie się zwiększyła. Gdy lekka turbulencja nieznacznie podrzuciła samolot do góry, dokładnie w tym samym momencie kpt. Hecquet wydał polecenie schodzenia – komputer pokładowy odebrał to jako próbę uniknięcia zagrożenia i zaczął obniżać wysokość lotu o wartość dwukrotnie większą, niż podana -6600 stóp/minutę. Ani piloci, ani instruktorzy Air Inter nie zdawali sobie sprawy z istnienia takiego zabezpieczenia.
Pokłosie.
Po opublikowaniu raportu dotyczącego tragedii, zalecono włącznie wprowadzenie 35 poprawek tak do programu szkoleniowego, jak i do oprogramowania samolotów Airbus. Najważniejsze obejmowały:
Pięć lat po tragedii linia Air Inter przestała istnieć, wchłonięta przez Air France.
Katastrofę lotu nr 148 przedstawiono w jednym z odcinków serialu "Katastrofa w przestworzach" – "Niewidzialna góra".

</doc>
<doc id="2862834" url="https://pl.wikipedia.org/wiki?curid=2862834" title="Stadion Darida">
Stadion Darida



</doc>
<doc id="2862836" url="https://pl.wikipedia.org/wiki?curid=2862836" title="Aleksander Lichodzijewski">
Aleksander Lichodzijewski

Aleksander Lichodzijewski (ur. 22 października 1984 w Słupsku) − polski koszykarz występujący na pozycji silnego skrzydłowego.
Syn siatkarki Anny Lichodzijewskiej, w wieku 2 lat wyjechał z nią do Belgii, gdzie mieszkał do 2010. Od tego czasu występuje w polskich klubach. Posiada podwójne obywatelstwo: polskie i belgijskie. Jest byłym reprezentantem Belgii.

</doc>
<doc id="2862838" url="https://pl.wikipedia.org/wiki?curid=2862838" title="Daniel Petrow">
Daniel Petrow



</doc>
<doc id="2862840" url="https://pl.wikipedia.org/wiki?curid=2862840" title="Muzyka serca">
Muzyka serca

Muzyka serca (tytuł oryg. "Sur le rythme") – kanadyjski film muzyczny z 2011 roku w reżyserii Charlesa-Oliviera Michauda.
Światowa premiera filmu miała miejsce 12 sierpnia 2011 roku. W Polsce premiera filmu odbyła się 30 stycznia 2013 roku na antenie Canal+.
Opis fabuły.
Dwudziestoletnia Delphine (Mylène Saint-Sauveur) studiuje medycynę, lecz jej największą miłością jest taniec. Rezygnuje z nauki, co przyczynia się do zaostrzenia konfliktu z rodzicami. Traci również najlepszą przyjaciółkę. Pomimo przeciwności losu Delphine nie porzuca swojej pasji.
Obsada.
i inni.

</doc>
<doc id="2862841" url="https://pl.wikipedia.org/wiki?curid=2862841" title="Danuta Magierska">
Danuta Magierska

Danuta Zofia Magierska, "Aniela", "Weronika" (ur. 15 maja 1910 w Żołudku, zm. 18 kwietnia 1984 w Lublinie) – polska harcerka, instruktorka, komendantka Lubelskiej Chorągwi Harcerek, działaczka Szarych Szeregów i AK.
Życiorys.
Danuta Magierska, z domu Jankowska, urodziła się w rodzinie lekarskiej, jako córka Pawła Jankowskiego i Marii Goreywy-Jankowskiej. Od 1911 rodzina Jankowskich zamieszkała w Lublinie, gdzie ojciec został ordynatorem szpitala dziecięcego. W rodzinie żywe były tradycje niepodległościowe, a w mieszkaniu przy ul. Namiestnikowskiej (obecnie ul. Narutowicza) dwukrotnie gościł w 1916 r. Józef Piłsudski.
Danuta Magierska uczęszczała do Prywatnego Gimnazjum Wacławy Arciszowej w Lublinie, a następnie do Państwowego Gimnazjum Żeńskiego im. Unii Lubelskiej. Studiowała polonistkę na Katolickim Uniwersytecie Lubelskim. Podczas studiów działała w Związku Polskiej Młodzieży Demokratycznej.
Od 1921 działała w ZHP, a w latach 1935–1936 pełniła funkcję komendantki Lubelskiej Chorągwi Harcerek. W latach 1938–1939 była członkiem Zarządu Okręgu Lubelskiego ZHP. Po wybuchu wojny zeszła do podziemia. Działała w Szarych Szeregach. Została też zastępczynią referentki Wojskowej Służby Kobiet Okręgu Lubelskiego AK. W konspiracji wprowadzała harcerki do instytucji opiekuńczych (np. ochronki Rady Głównej Opiekuńczej). W jej mieszkaniu odbywały się spotkania konspiracyjne, ukrywali się zbiegli więźniowie.
Po zmianach organizacyjnych w ZHP, Magierska odeszła z harcerstwa. Pracowała w szkole, jako bibliotekarka. 10 lipca 1952 została aresztowana przez UB pod zarzutem inspirowania kontrrewolucyjnej działalności w byłym środowisku harcerskim, skazana przez Wojskowy Sąd Rejonowy na 10 lat więzienia i osadzona w Chełmie. Po interwencji u Bolesława Bieruta działaczki socjalistycznej Wandy Papiewskiej, została zwolniona w 1954 r. W 1956 została uniewinniona i zrehabilitowana, po czym wróciła do pracy w IV LO w Lublinie. Ponownie zaangażowała się również w działalność w ZHP redagując wydawany przez Lubelską Chorągiew „Biuletyn Grodu Kozła”.
Jest współautorką książki "Harcerki 1939–1945", która powstała na podstawie materiałów zbieranych przez Magierską, dokumentujących postawę harcerek więzionych przez Gestapo i przetrzymywanych w obozach koncentracyjnych. Na podstawie tych materiałów ukazała się również książka "Lubelska Chorągiew Harcerek 1939–1944" wydana w 2007 r. i dedykowana pamięci "Druhny Danusi".
Danuta Magierska została pochowana na cmentarzu przy ul. Lipowej w Lublinie.
Życie prywatne.
Rodzice Danuty byli czynnymi działaczami społecznymi. W 1907 r. zostali aresztowani pod zarzutem działalności w Organizacji Bojowej PPS i udziału w próbie zamachu na warszawskiego generał-gubernatora Skałona. Udało im się uniknąć zsyłki, musieli jednak opuścić Warszawę. Jan Jankowski należał do Towarzystwa Szerzenia Oświaty „Światło”, komitetu redakcyjnego „Kuriera Lubelskiego”, a w 1917 roku został członkiem Tymczasowej Rady Stanu. Matka, Maria Jankowska, angażowała się w pomoc sierotom. Prowadziła dziecięcy „Klub Uliczników” i starała się o stworzenie domu dziecka w dzielnicy Dziesiąta w Lublinie.
Brat Danuty, Bartosz Jankowski, również harcerz, zginął pod Żytomierzem podczas wojny polsko-bolszewickiej 1920 r. Pośmiertnie odznaczony został orderem Virtuti Militari.
W 1932 r. Danuta poślubiła Stanisława Magierskiego. W 1936 r. urodził się im syn Jan, a w 1939 r. córka Marta.

</doc>
<doc id="2862844" url="https://pl.wikipedia.org/wiki?curid=2862844" title="Young Corbett II">
Young Corbett II

Young Corbett II, właśc. William J. Rothwell (ur. 4 października 1880 w Denver, zm. 10 kwietnia 1927 w Denver) – amerykański bokser, zawodowy mistrz świata kategorii piórkowej.
Życiorys.
Pierwszą walkę zawodową stoczył w 1896. Przybrał pseudonim "Young Corbett" od mistrza świata wszechwag Jamesa J. Corbetta. Ponieważ walczył już inny bokser o tym przydomku (George Green), Rothwell był nazywany "Young Corbett II". W późniejszych latach inny bokser, Raffaele Giordano, który przybrał pseudonim "Young Corbett III", został zawodowym mistrzem świata wagi półśredniej. Żaden z tych pięściarzy nie był spokrewniony z pozostałymi. Pierwsze 15 walk zawodowych stoczył w 1897, a w 1898 kolejnych 15.
W 1901 pokonał takich przeciwników, jak Joe Bernstein, Eddie Santry, Oscar Gardner i były dwukrotny mistrz świata George Dixon. 28 listopada tego roku w Hartford znokautował w 2. rundzie mistrza świata w kategorii piórkowej Terry'ego McGoverna (w 1. rundzie obaj zawodnicy leżeli na deskach) i został nowym czempionem.
W obronie tytułu wygrał z takimi bokserami, jak: Kid Broad (13 maja 1902 w Denver na punkty), Joe Bernstein (16 października 1902 w Baltimore przez KO w 7. rundzie) i Austin Rice (14 stycznia 1903 w Hot Springs przez techniczny nokaut w 18. rundzie). Broniąc tytułu zremisował z Eddiem Hanlonem 26 lutego 1903 w San Francisco i ponownie pokonał McGoverna 31 marca 1903 w San Francisco przez KO w 11. rundzie.
Później nie był w stanie utrzymać limitu wagi piórkowej i zrezygnował z tytułu. Wakujący tytuł zdobył Abe Attell. Niektóre źródła podają, że Attell bronił mistrzostwa w kategorii piórkowej poniżej 122 funtów, a Corbett powyżej tej wagi, wygrywając dwie walki (z Hanlonem i Dave'em Sullivanem) i przegrywając trzecią (z Jimmym Brittem 25 marca 1904 w San Francisco na punkty).
W 1904 i 1905 Young Corbett II przegrał dwukrotnie z Battlingiem Nelsonem, w 1906 przegrał z Aurelio Herrerą i stoczył walkę "no decision" z McGovernem. Boksował do 1910.
Stoczył w sumie 111 walk, z których wygrał 58, przegrał 14, zremisował 12, 24 było "no decision", a 3 "no contest". Został wybrany w 2010 do Międzynarodowej Bokserskiej Galerii Sławy.

</doc>
<doc id="2862847" url="https://pl.wikipedia.org/wiki?curid=2862847" title="U-2322">
U-2322

U-2322 – niemiecki okręt podwodny (U-Boot) przybrzeżnego typu "XXIII" z okresu II wojny światowej, jedna z sześciu jednostek swojego typu wykorzystanych bojowo. Okręt wszedł do służby w 1944 roku.
Historia.
Położenie stępki nastąpiło 22 marca 1944 roku w stoczni Deutsche Werft w Hamburgu; wodowanie 30 kwietnia 1944. Okręt wszedł do służby 1 lipca 1944 roku.
U-2322 odbył dwa patrole bojowe na Morzu Północnym, podczas pierwszego z nich zatopił brytyjski frachtowiec „Egholm” o pojemności 1 317 BRT.
Poddany 9 maja 1945 roku w Stavanger (Norwegia), przebazowany 31 maja 1945 roku do Loch Ryan (Szkocja). Zatopiony 27 listopada 1945 roku ogniem artyleryjskim niszczycieli HMS "Onslow" i ORP "Błyskawica" podczas operacji Deadlight.

</doc>
<doc id="2862848" url="https://pl.wikipedia.org/wiki?curid=2862848" title="WPRD Gravel">
WPRD Gravel

WPRD Gravel sp. z o.o. – przedsiębiorstwo (spółka z ograniczoną odpowiedzialnością) założone w 1992 roku z siedzibą w Gdańsku, zajmujące się budową i modernizacją dróg i ulic oraz budową i remontami torowisk tramwajowych.

</doc>
<doc id="2862849" url="https://pl.wikipedia.org/wiki?curid=2862849" title="Simply Wonderful">
Simply Wonderful

Simply Wonderful – piąty singel japońskiej piosenkarki Mai Kuraki, wydany 27 września 2000 roku. Osiągnął 2 pozycję w rankingu Oricon i pozostał na liście przez 8 tygodni, sprzedał się w nakładzie egzemplarzy. Singel zdobył status platynowej płyty.

</doc>
<doc id="2862850" url="https://pl.wikipedia.org/wiki?curid=2862850" title="Otwarte drzwi">
Otwarte drzwi

Otwarte drzwi (wł. "Porte aperte") – włoski film z 1990 roku w reżyserii Giannia Amelio. Film był nominowany do Oscara w kategorii "Najlepszy film nieanglojęzyczny", jak również w dziewięciu kategoriach do nagrody David di Donatello z czego ostatecznie zdobył dwie statuteki za "Najlepszy film" i "Najlepszy aktor pierwszoplanowy" dla Giana Maria Volonté. Film został również uhonorowany przez Europejską Akademię Filmową czterema stauetkami Feniksa.

</doc>
<doc id="2862851" url="https://pl.wikipedia.org/wiki?curid=2862851" title="Ben McCauley">
Ben McCauley

Benjamin Joseph McCauley (ur. 6 września 1986 w West Newton w stanie Pensylwania) − amerykański koszykarz występujący na pozycjach środkowego lub silnego skrzydłowego, obecnie zawodnik Śląska Wrocław.
Brał udział w letnich ligach NBA. W 2009 reprezentował Los Angeles Lakers, rok później Orlando Magic.
19 lutego 2018 został zawodnikiem izraelskiego Maccabi Aszdod.
10 czerwca 2019 dołączył do Kinga Szczecin. 16 lutego 2020 opuścił klub. Tego samego dnia zawarł umowę z portorykańskim Brujos de Guayama.
6 stycznia 2021 podpisał kontrakt ze Śląskiem Wrocław.

</doc>
<doc id="2862854" url="https://pl.wikipedia.org/wiki?curid=2862854" title="U-2336">
U-2336

U-2336 – niemiecki okręt podwodny (U-Boot) przybrzeżnego typu "XXIII" z okresu II wojny światowej, jedna z sześciu jednostek swojego typu wykorzystanych bojowo. Okręt wszedł do służby w 1944 roku.
Historia.
Położenie stępki nastąpiło 27 lipca 1944 roku w stoczni Deutsche Werft w Hamburgu; wodowanie 10 września 1944. Okręt wszedł do służby 30 września 1944 roku.
18 lutego 1945 roku U-2336 przypadkowo staranował i zatopił U-2344; zginęło 11 członków jego załogi. 30 marca dowódca okrętu Oblt. Jürgen Vockel zginął podczas alianckiego nalotu na Hamburg, jego następcą został Kplt. Emil Klusmeier, którego U-2340 został zatopiony wskutek tego samego nalotu.
Okręt odbył jeden patrol bojowy na Morzu Północnym, podczas którego w pobliżu szkockiej Isle of May zatopił 2 statki o łącznej pojemności 4 669 BRT. Były to ostatnie jednostki zniszczone przez U-Booty podczas II wojny światowej (7 maja 1945 roku, kanadyjski parowiec „Avondale Park” i norweski „Sneland I”).
Poddany 15 maja 1945 roku w Kilonii (Niemcy), przebazowany 21 czerwca 1945 roku do Lisahally (Irlandia Północna). Zatopiony 3 stycznia 1946 roku ogniem artyleryjskim niszczyciela podczas operacji Deadlight.

</doc>
<doc id="2862855" url="https://pl.wikipedia.org/wiki?curid=2862855" title="Kateřina Siniaková">
Kateřina Siniaková

Kateřina Siniaková (ur. 10 maja 1996 w Hradcu Králové) – czeska tenisistka, zwyciężczyni French Open 2018 i 2021, Wimbledonu 2018 i 2022, Australian Open 2022 i 2023 oraz US Open 2022 w grze podwójnej kobiet, mistrzyni juniorskich French Open, Wimbledonu i US Open w grze podwójnej oraz finalistka Australian Open w grze pojedynczej z 2013 roku, finalistka US Open 2017 i Australian Open 2021 w grze podwójnej kobiet, złota medalistka igrzysk olimpijskich z Tokio (2020) w grze podwójnej, medalistka olimpijskiego festiwalu młodzieży Europy. Liderka deblowego rankingu tenisistek.
Kariera tenisowa.
W czerwcu 2012 roku wygrała swój pierwszy turniej rangi ITF w grze podwójnej. Podczas juniorskiego US Open 2012 dotarła do trzeciej rundy, w której przegrała z Anett Kontaveit. Trzy tygodnie później po raz drugi wystąpiła w seniorskich rozgrywkach singlowych, podczas turnieju o puli na gród 10 000 $ w Pradze. Jako zawodniczka z dziką kartą, dotarła do ćwierćfinału, gdzie uległa 2:6, 4:6 Magdzie Linette. W październiku triumfowała w dużym turnieju juniorskim w Osace. Na koniec roku doszła do finału Orange Bowl, w którym uległa Anie Konjuh 3:6, 2:6.
W styczniu 2013 roku dotarła do finału juniorskiego Australian Open 2013. W finale ponownie przegrała z Aną Konjuh – tym razem mecz zakończył się wynikiem 3:6, 4:6. Na początku marca odniosła pierwsze turniejowe zwycięstwo w karierze – podczas imprezy o puli nagród 10 000 $ we Frauenfeld pokonała w finale Kathinkę von Deichmann z Liechtensteinu 6:3, 4:6, 6:4. Tydzień później otrzymała dziką kartę do kwalifikacji turnieju w Miami. Po pokonaniu Mandy Minelli i Alexy Glatch, po raz pierwszy pojawiła się w głównej drabince turnieju WTA. W meczu pierwszej rundy uległa Garbiñe Muguruzie 2:6, 6:3, 4:6. W kolejnym tygodniu dotarła do półfinału turnieju o puli nagród 50 000 $ w Osprey, pokonując po drodze trzy zawodniczki z pierwszej dwusetki rankingu – Alexandrę Cadanțu, Irinę Falconi i Martę Sirotkinę. W meczu 1/2 finału uległa Marianie Duque Mariño 3:6, 1:6. W czerwcu 2013 zwyciężyła w juniorskich zawodach deblowych podczas French Open. W meczu mistrzowskim razem z Barborą Krejčíkovą pokonały 7:5, 6:2 Doménicę González i Beatriz Haddad Maię. Miesiąc później Czeszki triumfowały także na Wimbledonie, wygrywając w finale 6:3, 6:1 z Anheliną Kalininą i Iryną Szymanowicz. Reprezentantki Czech zwyciężyły także podczas US Open. W finale pokonały Belindę Bencic i Sarę Sorribes Tormo wynikiem 6:3, 6:4.
Pierwszy finał zawodów gry podwójnej cyklu WTA Tour osiągnęła w 2014 roku w Stanford, gdzie występowała w parze z Paulą Kanią. Debel przegrał w nim 2:6, 6:4, 5–10 z Garbiñe Muguruzą i Carlą Suárez Navarro. Po raz pierwszy turniejowe zwycięstwo odniosła w Taszkencie razem z Aleksandrą Krunić, pokonawszy parę Margarita Gasparian–Aleksandra Panowa 6:2, 6:1. Pod koniec sezonu wspólnie z Renatą Voráčovą triumfowały w zawodach rangi WTA 125K series w Limoges, gdzie pokonały w meczu mistrzowskim Tímeę Babos oraz Kristinę Mladenovic 2:6, 6:2, 10–5.
W sezonie 2015 Siniaková razem z Belindą Bencic wygrały rozgrywki w Pradze, pokonując w ostatnim meczu Katerynę Bondarenko i Evę Hrdinovą wynikiem 6:2, 6:2. W tym samym roku razem z Wierą Duszewiną osiągnęła finał zawodów w Taszkencie.
W 2017 roku razem z Lucie Hradecką osiągnęła pięć finałów deblowych – w Tajpej, Indian Wells, Charleston, Pradze i podczas wielkoszlemowego US Open, gdzie Czeszki uległy Chan Yung-jan i Martinie Hingis 3:6, 2:6.

</doc>
<doc id="2862858" url="https://pl.wikipedia.org/wiki?curid=2862858" title="PowerJet SaM146">
PowerJet SaM146

PowerJet SaM146 – turbowentylatorowy, dwuprzepływowy silnik lotniczy wytwarzany przez PowerJet jako joint venture pomiędzy francuską SNECMA i rosyjskim NPO Saturn. Silnik stworzono do napędzania rosyjskiego samolotu Suchoj Superjet 100.
Historia.
Projekt SaM146 jest oparty na modelu CFM56. Podczas projektowania nowego silnika wzięto pod uwagę kwestie ekonomiczne, tj. ilość spalanego paliwa, elastyczność, masa czy koszty eksploatacji, tak aby silnik był konkurencyjny w stosunku do innych podobnych projektów. Silnik jest wyposażony w FADEC.
Rdzeń silnika został opracowany przez zakłady SNECMA. Silnik rozwija ciąg maksymalny do 77,8 kN. W kwietniu 2003 Suchoj wybrał SaM146 do napędzania swoich nowych samolotów Suchoj Superjet 100.
23 czerwca 2010 silnik otrzymał certyfikat od EASA, a dwa miesiące później silnik uzyskał certyfikację w Rosji.
Zastosowanie.
Samoloty, które napędzane są przez silniki SaM146:

</doc>
<doc id="2862859" url="https://pl.wikipedia.org/wiki?curid=2862859" title="Feniks (nagroda filmowa)">
Feniks (nagroda filmowa)



</doc>
<doc id="2862861" url="https://pl.wikipedia.org/wiki?curid=2862861" title="Dové Wome">
Dové Wome

Sename Dové Wome Dobe (ur. 8 czerwca 1991 we Fiokpo) – togijski piłkarz, grający na pozycji pomocnika. Od 2011 jest zawodnikiem klubu Free State Stars.
Kariera klubowa.
Swoją karierę piłkarską Wome rozpoczął w klubie Maranatha FC. W 2009 roku zadebiutował w jego barwach w togijskiej Première Division. W tym samym roku wywalczył z nim mistrzostwo Togo. W 2010 roku został wypożyczony do ghańskiego Liberty Professionals.
W 2011 roku Wome został zawodnikiem południowoafrykańskiego Free State Stars. Zadebiutował w nim 13 sierpnia 2011 w zremisowanym 1:1 domowym meczu ze Supersport United.
Kariera reprezentacyjna.
W reprezentacji Togo Wome zadebiutował w 2009 roku. W 2013 roku został powołany do kadry Togo na Puchar Narodów Afryki 2013.

</doc>
<doc id="2862862" url="https://pl.wikipedia.org/wiki?curid=2862862" title="Dove Wome">
Dove Wome



</doc>
<doc id="2862863" url="https://pl.wikipedia.org/wiki?curid=2862863" title="Ant-Man">
Ant-Man

Ant-Man (z ang. "Człowiek-Mrówka") – szereg fikcyjnych postaci (superbohaterów), występujących seriach komiksowych wydawnictwa Marvel Comics. Twórcami pierwszego Ant-Mana (Hanka Pyma) byli Stan Lee i Jack Kirby, którzy wprowadzili postać w magazynie "Tales to Astonish vol.1 #27" (styczeń 1962), jednak jako Ant-Man pojawił się dopiero w "Tales to Astonish vol. 1 #35" (wrzesień 1962).
Hank Pym po wycofaniu się z roli superbohatera znalazł swoich następców: Scotta Langa, a następnie Erica O’Grady’ego.
Hank Pym.
Dr. Henry „Hank” Jonathan Pym zanim został superbohaterem, był błyskotliwym naukowcem. Wynalazł on formułę pozwalającą po jej zażyciu na zmianę swoich rozmiarów. Dzięki temu bohater potrafi zmniejszyć się do rozmiarów mrówki. Ponadto skonstruował hełm pozwalający mu na komunikację z owadami. Wraz z Janet Van Dyne (oboje byli niegdyś małżeństwem) o pseudonimie Wasp (debiut tej postaci w "Tales to Astonish vol. 1 #44" z czerwca 1963), Hank jest członkiem elitarnej grupy superbohaterów o nazwie Avengers. Używał również pseudonimów Giant-Man i Yellowjacket.
Scott Lang.
Scott Lang był złodziejem, który po raz pierwszy założył kostium Ant-Mana wykradając go Pymowi, aby ratować swoją chorą na serce córkę, Cassie. Zachęcony przez Hanka Pyma zrywa ze złodziejskim fachem i zostaje superbohaterem. Postać została stworzona w 1979 roku przez Davida Michelinie’ego i Johna Byrne’a.
Eric O’Grady.
Eric O’Grady jako trzeci założył kostium Ant-Mana. Był niskiego stopnia agentem T.A.R.C.Z.Y. (S.H.I.E.L.D.), który wykradł kostium z magazynu organizacji. Początkowo dla egoistycznych pobudek, aby móc imponować kobietom, jednak wkrótce został superbohaterem. Postać została stworzona w 2006 roku przez Roberta Kirkmana i Phila Hestera.

</doc>
<doc id="2862864" url="https://pl.wikipedia.org/wiki?curid=2862864" title="Fuchstal">
Fuchstal



</doc>
<doc id="2862865" url="https://pl.wikipedia.org/wiki?curid=2862865" title="Katerina Siniakova">
Katerina Siniakova



</doc>
<doc id="2862866" url="https://pl.wikipedia.org/wiki?curid=2862866" title="Greifenberg">
Greifenberg

Lokalizacje.
Polska.
Dawna nazwa miejscowości:

</doc>
<doc id="2862867" url="https://pl.wikipedia.org/wiki?curid=2862867" title="Igling">
Igling



</doc>
<doc id="2862868" url="https://pl.wikipedia.org/wiki?curid=2862868" title="Kodjo Amétépé">
Kodjo Amétépé

Kodjo Amétépé (ur. 18 grudnia 1986 w Adidogome) – piłkarz togijski grający na pozycji pomocnika. Od 2015 jest zawodnikiem klubu Maranatha FC.
Kariera klubowa.
Swoją karierę piłkarską Amétépé rozpoczął w klubie Maranatha FC. W jego barwach zadebiutował w togijskiej Première Division. W 2006 i 2009 roku wywalczył z nim dwa tytuły mistrza Togo.
W 2012 roku Amétépé został zawodnikiem gabońskiego CF Mounana. W 2015 wrócił do Maranthy.
Kariera reprezentacyjna.
W reprezentacji Togo Amétépé zadebiutował w 2011 roku. W 2013 roku został powołany do kadry Togo na Puchar Narodów Afryki 2013.

</doc>
<doc id="2862869" url="https://pl.wikipedia.org/wiki?curid=2862869" title="Penzing">
Penzing



</doc>
<doc id="2862870" url="https://pl.wikipedia.org/wiki?curid=2862870" title="Kodjo Ametepe">
Kodjo Ametepe



</doc>
<doc id="2862871" url="https://pl.wikipedia.org/wiki?curid=2862871" title="Reichling">
Reichling



</doc>
<doc id="2862872" url="https://pl.wikipedia.org/wiki?curid=2862872" title="Scheuring">
Scheuring



</doc>
<doc id="2862873" url="https://pl.wikipedia.org/wiki?curid=2862873" title="Euloge Placca Fessou">
Euloge Placca Fessou

Euloge Placca Fessou (ur. 31 grudnia 1994 w Lomé) – piłkarz togijski grający na pozycji napastnika. Od 2021 jest zawodnikiem klubu Al-Tadamon SC.
Kariera klubowa.
Swoją karierę piłkarską Fessou rozpoczął w klubie OC Agaza. W jego barwach zadebiutował w 2011 roku w togijskiej Première Division. W sezonie 2013/2014 grał w Servette FC. W 2014 trafił do KFC Oosterzonen Oosterwijk. W 2016 przeszedł do K Beerschot VA. W latach 2020-2021 był wypożyczony do Lierse Kempenzonen.
Kariera reprezentacyjna.
W reprezentacji Togo Fessou zadebiutował w 2012 roku. W 2013 roku został powołany do kadry Togo na Puchar Narodów Afryki 2013.

</doc>
<doc id="2862874" url="https://pl.wikipedia.org/wiki?curid=2862874" title="Nick Kyrgios">
Nick Kyrgios

Nick Kyrgios, właśc. Nicholas Hilmy Kyrgios (ur. 27 kwietnia 1995 w Canberze) – australijski tenisista pochodzenia grecko-malezyjskiego, triumfator Australian Open 2022 w grze podwójnej, a także Australian Open 2013 w grze pojedynczej chłopców i French Open 2012 oraz Wimbledonu w latach 2012 i 2013 w grze podwójnej chłopców, finalista Wimbledonu 2022 w grze pojedynczej, zdobywca Pucharu Hopmana w 2016 roku, lider rankingu juniorskiego ITF.
Najwyżej sklasyfikowany w rankingu ATP w singlu był na 13. miejscu (24 października 2016), a w deblu na 18. pozycji (22 sierpnia 2022).
Życie prywatne.
Kyrgios rozpoczął grę w tenisa w wieku sześciu lat. Ojciec George pochodzi z Grecji, natomiast matka Norlaila z Malezji. Brat Nicholasa – Christos – jest prawnikiem, a siostra Halimah – aktorką i modelką.
Zanim w wieku 14 lat ostatecznie skoncentrował się na tenisie, był reprezentantem Australii i Australijskiego Terytorium Stołecznego w koszykówce. Kyrgios od 2012 roku trenuje w Australian Institute of Sport.
Kariera tenisowa.
Kariera juniorska.
W 2012 roku zwyciężył w dwóch juniorskich deblowych turniejach wielkoszlemowych: we French Open oraz na Wimbledonie. W zawodach tych tworzył parę razem z Andrew Harrisem. W pierwszym finale pokonali Adama Pavláska i Václava Šafránka 6:4, 2:6, 10–7, natomiast w drugim meczu mistrzowskim zwyciężyli z Matteo Donatim i Pietro Licciardim 6:2, 6:4. Na US Open wspólnie z Jordanem Thompsonem przegrali w finale z parą Kyle Edmund–Frederico Ferreira Silva wynikiem 7:5, 4:6, 7–10.
W finale gry pojedynczej chłopców podczas Australian Open 2013 pokonał Thanasi Kokkinakisa 7:6(4), 6:3. Na Wimbledonie w tym samym sezonie triumfował w rywalizacji gry podwójnej. Razem ze swoim partnerem deblowym, Kokkinakisem, pokonali w finale 6:2, 6:3 parę Enzo Couacaud–Stefano Napolitano.
Kariera zawodowa.
Sezon 2013.
W 2013 roku podczas Australian Open Kyrgios zadebiutował w kwalifikacjach do wielkoszlemowego turnieju zawodowego. W pierwszej rundzie eliminacji przegrał z Bradleyem Klahnem 3:6, 2:6. W tych samych zawodach w konkurencji gry podwójnej razem z Kokkinakisem przegrali w pierwszej rundzie 2:6, 4:6 z rozstawioną z numerem dwunastym parą Rohan Bopanna–Rajeev Ram.
W lutym zwyciężył w Melbourne w swoim pierwszym turnieju rangi ITF Men’s Circuit w grze podwójnej w parze z rodakiem Alexem Boltem. Wkrótce potem w zawodach cyklu ATP Challenger Tour w Sydney zanotował singlowe zwycięstwo i deblowy finał. W kwietniu uczestniczył w dwóch finałach rozgrywek ITF Men’s Circuit w Chinach – w Chengdu i w Yuxi. Udział w drugim zwieńczył triumfem.
W kolejnym turnieju Wielkiego Szlema – na kortach French Open występował z dziką kartą. W pierwszym meczu pokonał Radka Štěpánka 7:6(4), 7:6(8), 7:6(11). W następnym spotkaniu uległ rozstawionemu z numerem dziesiątym Marinowi Čiliciowi 4:6, 2:6, 2:6.
W kwalifikacjach do US Open pokonał Grega Jonesa, João Souzę i Malika al-Dżaziriego, dzięki czemu uzyskał możliwość gry w głównych rozgrywkach. W pierwszej rundzie przegrał z turniejową czwórką, Davidem Ferrerem 5:7, 3:6, 2:6.
We wrześniu Kyrgios zadebiutował w Pucharze Davisa w rozgrywkach play-off o grupę światową. W spotkaniu deblowym razem z Chrisem Guccione przegrali z parą Mariusz Fyrstenberg–Marcin Matkowski 7:5, 4:6, 2:6, 7:6(5), 4:6. Mecz gry pojedynczej przeciw Michałowi Przysiężnemu zakończył się kreczem Polaka przy stanie 4:1 dla rywala. W całej konfrontacji Australia triumfowała 4:1.
Rok zakończył na 182. miejscu w rankingu singlowym ATP World Tour.
Sezon 2014.
W sezonie 2014 Kyrgios dostał dziką kartę do zawodów wielkoszlemowych w Melbourne. W pierwszej rundzie singla wygrał z Benjaminem Beckerem 6:3, 6:7(5), 6:2, 7:6(2), a w kolejnym spotkaniu przegrał z rozstawionym Benoîtem Pairem 7:6(5), 7:6(5), 4:6, 2:6, 2:6. W grze mieszanej, wspólnie z Ariną Rodionową ulegli w pierwszym meczu Kvěcie Peschke i Marcinowi Matkowskiemu 5:7, 4:6.
W lutym w zawodach ATP World Tour 250 w Memphis Australijczyk dostał dziką kartę, lecz w pierwszej rundzie został wyeliminowany przez Tima Smyczka wynikiem 7:6(5), 4:6, 3:6. W tym samym miesiącu tenisista brał udział w przegranym 0:5 spotkaniu pierwszej rundy grupy światowej Pucharu Davisa z Francją. Kyrgios uległ w meczach singlowych Richardowi Gasquetowi 6:7(3), 2:6, 2:6 i Gaëlowi Monfilsowi 6:7(5), 4:6.
W kwietniu Australijczyk wygrał dwa amerykańskie turnieje ATP Challenger Tour – w Sarasocie i Savannah. W finale pierwszego wygrał z Filipem Krajinoviciem, a drugiego – z Jackiem Sockiem.
We French Open Kyrgios ponownie wystąpił dzięki dzikiej karcie. W pierwszej rundzie uległ grającemu z numerem ósmym Milosowi Raonicowi 3:6, 6:7(1), 3:6.
W zawodach ATP Challenger Tour w Nottingham, poprzedzających trzeci turniej Wielkiego Szlema, Kyrgios odniósł końcowe zwycięstwo, wygrywając w meczu mistrzowskim z Samem Grothem.
Udział na trawiastej nawierzchni Wimbledonu zainaugurował zwycięstwem ze Stéphane’em Robertem 7:6(2), 7:6(1), 6:7(6), 6:2. W kolejnym meczu pokonał Richarda Gasqueta 3:6, 6:7(4), 6:4, 7:5, 10:8, pomimo tego, że Francuz miał dziewięć piłek meczowych. W trzecim spotkaniu Kyrgios wygrał z Jiřím Veselým 3:6, 6:3, 7:5, 6:2, a w pojedynku czwartej rundy pokonał aktualnego lidera rankingu singlowego, rozstawionego z numerem drugim Rafaela Nadala 7:6(5), 5:7, 7:6(5), 6:3. Australijczyk był pierwszym zawodnikiem urodzonym w latach 90. XX wieku, który wygrał z Hiszpanem. W ćwierćfinale przegrał z Milosem Raonicem 7:6(4), 2:6, 4:6, 6:7(4).
W lipcu poinformował o zakończeniu współpracy z dotychczasowym trenerem, Simonem Reą. Australijczyk zawiadomił, że jego trenerami zostaną Josh Eagle i Todd Larkham.
W turnieju rangi ATP World Tour Masters 1000 w Toronto Kyrgios pokonał w pierwszej rundzie Santiago Giraldo 7:6(3), 7:5, a następnie uległ Andy’emu Murrayowi 2:6, 2:6. Podczas US Open pokonał w pierwszej rundzie po czterosetowym pojedynku rozstawionego Michaiła Jużnego. W kolejnym spotkaniu okazał się lepszy od Andreasa Seppiego. W trzeciej rundzie został pokonany przez Tommy’ego Robredo 6:3, 3:6, 6:7(4), 3:6. W deblu nie wygrał spotkania. Na turnieju w Kuala Lumpur rozstawiony Australijczyk przegrał w pierwszej rundzie z Marinkiem Matoševiciem 6:7(4), 6:7(3). Ten sam rezultat osiągnął w grze podwójnej.
Rok zakończył na 52. miejscu w rankingu singlowym ATP World Tour.
Sezon 2015.
Sezon 2015 Kyrgios miał zainaugurować udziałem w Pucharze Hopmana, z którego ostatecznie wycofał się przed rozpoczęciem rozgrywek. W Sydney przegrał w pierwszej rundzie z Jerzym Janowiczem 1:6, 7:6(6), 6:7(5), a pojedynek pierwszej rundy debla razem z Matoševiciem oddali walkowerem. Na Australian Open reprezentant gospodarzy awansował do ćwierćfinału, pokonując m.in. w pięciosetowych pojedynkach Federica Delbonisa, Édouarda Rogera-Vasselina i Andreasa Seppiego. W spotkaniu o półfinał nie zdołał wygrać z Andym Murrayem, przegrywając 3:6, 6:7(5), 3:6. Pierwszą rundę zanotował w grze podwójnej.
W maju 2015 roku zanotował pierwszy w karierze finał rozgrywek ATP Word Tour, w Estoril przegrywając z Richardem Gasquetem 3:6, 2:6.
Sezon 2016.
Australijczyk razem z Darją Gawriłową wystąpili w Pucharze Hopmana jako reprezentacja Australii Green. W pojedynkach grupowych pokonali zespół Niemiec 3:0 oraz Wielkiej Brytanii 2:1 i z kompletem zwycięstw awansowali do finału, w którym pokonali Ukrainę 2:0. Następnie przystąpił do Australian Open, gdzie doszedł do 3. rundy, a w rozgrywkach deblowych przegrał po pierwszym meczu (jego partnerem był rodak Omar Jasika).
Po niecałym miesiącu przerwy Kyrgios powrócił do rozgrywek ATP World Tour, tym razem w Marsylii. Wygrał wszystkie spotkania w dwóch setach, co przyczyniło się do pierwszego zwycięstwa w turniejach w tym cyklu, w finale pokonując Marina Čilicia.
Kolejne 2 tytuły Australijczyk zdobył na podłożu twardym, w sierpniu w Atlancie i w październiku w Tokio.
W pozostałych wielkoszlemowych imprezach najdalej dochodził do 4. rundy, podczas Wimbledonu, a łącznie w turniejach tej kategorii zagrał 13 meczów, z których w 9 zwyciężył.
Najlepszy swój wynik w zawodach z serii ATP World Tour Masters 1000 ustanowił w Miami, osiągając półfinał. Był także uczestnikiem ćwierćfinału w Madrycie.
Sezon 2017.
Sezon Australijczyk zakończył bez tytułu, był natomiast uczestnikiem dwóch finałów. W sierpniu został wicemistrzem zawodów ATP World Tour Masters 1000 w Cincinnati, eliminując m.in. najwyżej rozstawionego w zawodach Rafaela Nadala. Kyrgios został pokonany w finale przez Grigora Dimitrowa 6:3, 7:5. Na początku października australijski tenisista osiągnął finał w Pekinie wygrywając po drodze półfinałową rywalizację z Alexandrem Zverevem (nr 4. ATP), a przegrał 2:6, 1:6 z Rafaelem Nadalem.
Startując w rozgrywkach Wielkiego Szlema Kyrgios najdalej doszedł do drugich rund podczas Australian Open i French Open. W meczu drugiej rundy Australian Open przeciwko Andreasowi Seppiemu poniósł porażkę mimo prowadzenia 2:0 w setach oraz nie wykorzystał jednego meczbola. Seppi w całym meczu triumfował 1:6, 6:7(1), 6:4, 6:2, 10:8.
W imprezach ATP World Tour Masters 1000, oprócz finału w Cincinnati, Kyrgios awansował do ćwierćfinału w Indian Wells eliminując w czwartej rundzie wicelidera rankingu Novaka Đokovicia. Mecz o półfinał z Rogerem Federerem oddał walkowerem przez zatrucie pokarmowe. Australijczyk został również półfinalistą z Miami, ulegając po 3 godz. i 11 min. Federerowi 6:7(9), 7:6(9), 6:7(5).
W zawodach ATP World Tour 250 i ATP World Tour 500 Kyrgios doszedł do dwóch półfinałów w lutym, najpierw w Marsylii, a potem w Acapulco. W Marsylii odpadł z Jo-Wilfriedem Tsongą, a w Acapulco wyeliminował go Sam Querrey. W ćwierćfinale wygrał rywalizację z Novakiem Đokoviciem 7:6(9), 7:5 serwując 25 asów.
Przez cały sezon Kyrgios zmagał się z kontuzjami. Latem, od turnieju w Londynie rozgrywanym w drugiej połowie czerwca do zawodów w Waszyngtonie z początku sierpnia kreczował w trzech kolejnych imprezach, dwukrotnie przez uraz biodra, raz przez prawe ramię. Wiosną zrezygnował w udziału w zawodach ATP World Tour Masters 1000 w Monte Carlo i Rzymie przez problemy z łokciem i biodrem, a jesienią nie zagrał w turniejach w Bazylei i Paryżu przez kontuzję biodra.
Kyrgios regularnie reprezentował w 2017 Australię w Pucharze Davisa. W lutym zdobył punkt w rywalizacji z Czechami, a w kwietniu pomógł Australii pokonać 3:2 Stany Zjednoczone, po zwycięstwach z Johnem Isnerem i Samem Querreyem. We wrześniu Australia zagrała półfinał z Belgią przegrywając 2:3. Kyrgios zdobył najpierw punkt na 1:1 po pięciosetowym meczu ze Steve’em Darcisem, a potem w czterech setach uległ Davidowi Goffinowi.
W całym sezonie 2017 tenisista australijski zagrał 48 meczów, odnosząc 31 zwycięstw, a zakończył rok na 21. miejscu w klasyfikacji ATP.

</doc>
<doc id="2862875" url="https://pl.wikipedia.org/wiki?curid=2862875" title="Trombone Shorty">
Trombone Shorty

Trombone Shorty, właśc. Troy Michael Andrews (ur. 2 stycznia 1986 w Nowym Orleanie) − puzonista i trębacz. Wykonuje jazz, funk i rap. Jest młodszym bratem trębacza i lidera zespołu Jamesa Andrewsa, a także wnukiem piosenkarza Jessiego Hilla. Troy Andrews zaczął grać na puzonie w wieku czterech lat, a od roku 2009 koncertuje z własnym zespołem Trombone Shorty &amp; Orleans Avenue.
Życie i kariera.
Andrews dorastał w Nowym Orleanie. Zaczął grać w orkiestrze dętej jako dziecko, stając się liderem zespołu w wieku sześciu lat.
Jako nastolatek Andrews był członkiem orkiestry dętej "Stooges Brass Band", nagrywając z nią. Uczęszczał do New Orleans Center for the Creative Arts (NOCCA).
W 2005 roku Andrews był członkiem sekcji dętej grupy Lenny'ego Kravitza podczas światowej trasy koncertowej (także z grupą Aerosmith).
Sześć tygodni po powrocie wały przeciwpowodziowe w miasteczku uszkodził Huragan Katrina, więc niektórzy z miejscowych muzyków przenieśli się do Austin w Teksasie. Tam Troy nagrał płytę o nazwie "Sing Me Back Home" w Studio Wire z pomocą producentów Leo Sacksa i Raya Bardaniego. Andrews również wykonywał "Where Y'At" w ramach The Sixth Ward All-Star Brass Band Revue wraz z Charlesem Neville'em z The Neville Brothers.
W Londynie, w lecie 2006, Andrews rozpoczął współpracę z producentem Bobem Ezrinem i U2 w "Abbey Road Studios". Związek ten umożliwił Andrewsowi występy z U2 i Green Day podczas ponownego otwarcia nowoorleańskiego Superdome.
Pod koniec 2006 Andrews pojawił się w serialu telewizyjnym NBC" Studio 60". NBC wydał wówczas jego darmowy singiel.
Na początku 2007 roku w Nowym Orleanie magazyn muzyczny "Offbeat" przyznał Andrewsowi tytuł Wykonawcy Roku. Zdobył on również wyróżnienie jako najlepszy współczesny Wykonawca Jazzu. Również w 2007 roku przyjął zaproszenie do współtworzenia "Goin' Home: A Tribute to Fats Domino".
Od 2009 roku zespół nazywa się Orleans Avenue. Grają mieszankę funku, popu i hip-hopu. Muzycy:
Mike Ballard na basie, Dan Oestreicher na saksofonie barytonowym, Tim McFatter na saksofonie tenorowym, Pete Murano na gitarze, Joey Peebles na perkusji, i Dwayne "Big D" Williams na instrumentach perkusyjnych.

</doc>
<doc id="2862876" url="https://pl.wikipedia.org/wiki?curid=2862876" title="Władysław Jerzak">
Władysław Jerzak

Władysław Jerzak (ur. 2 stycznia 1924 w Pustelniku, zm. 4 kwietnia 2007 tamże) – generał brygady WP.
Życiorys.
Po ukończeniu szkoły podstawowej w Pustelniku był w latach 1935–1939 uczniem Gimnazjum Towarzystwa Szkół Średnich w Mińsku Mazowieckim, a w latach 1940–1942 uczył się na tajnych kompletach Liceum Towarzystwa Szkół Średnich w Mińsku Mazowieckim. W 1941 wstąpił do ZWZ, w latach 1942–1944 był żołnierzem Armii Krajowej i równocześnie studiował konspiracyjnie na Wydziale Humanistycznym Uniwersytetu Warszawskiego. 18 sierpnia 1944 wstąpił na własną prośbę do ludowego Wojska Polskiego. Początkowo został skierowany do 3 Zapasowego Pułku Piechoty w Lublinie, a od września 1944 był podchorążym Oficerskiej Szkoły Artylerii w Chełmie. 25 lutego 1945 promowany na stopień podporucznika w korpusie oficerów artylerii i wyznaczony na dowódcę plutonu w 38 Pułku Piechoty w Kożuchowie (w strukturach 11 Dywizji Piechoty). W 1946 odbył kurs w Centrum Wyszkolenia Piechoty w Rembertowie, a następnie do czerwca 1952 studiował na Fakultecie Technicznym Akademii Artylerii im. Dzierżyńskiego w Moskwie. Studia ukończył z oceną bardzo dobrą i został inżynierem artylerii ze specjalnością materiałów wybuchowych i prochów (dyplom ten zweryfikowano w Polsce jako magister inżynier chemii). Podczas studiów dosłużył się stopnia kapitana, a zaraz po powrocie do kraju został majorem w korpusie oficerów uzbrojenia. W 1952 został przedstawicielem wojskowym 11 Przedstawicielstwa Wojskowego w Pionkach. 
Od listopada 1953 pracował w Departamencie Uzbrojenia MON, gdzie był kolejno szefem wydziału koordynacji prac naukowo-badawczych Oddziału XI, a następnie szefem Oddziału XI Koordynacji Prac Naukowo-Badawczych. Od 1955 był szefem Oddziału VII Naukowo-Technicznego. Od 31 VIII 1956 był zastępcą szefa Zarządu XIII Sztabu Generalnego WP, a od listopada 1956 komendantem Centralnego Naukowo-Badawczego Poligonu Artyleryjskiego w Zielonce (po reorganizacji od grudnia 1958 był komendantem Centralnego Badawczego Poligonu Artyleryjskiego). 31 maja 1960 został szefem Departamentu Uzbrojenia MON. Od lutego do lipca 1963 odbył kurs w Wyższej Artyleryjsko-Inżynieryjnej Szkole w Penzie (ZSRR). 1 października 1963 na mocy uchwały Rady Państwa PRL otrzymał nominację na stopień generała brygady; nominację wręczył mu w Belwederze 9 października 1963 przewodniczący Rady Państwa PRL Aleksander Zawadzki. W związku z pogorszeniem stanu zdrowia od stycznia 1966 był inspektorem ds. uzbrojenia Sztabu Generalnego WP, a od czerwca 1967 Inspektorem ds. Uzbrojenia Samodzielnych Stanowisk Kierownictwa Sztabu Generalnego WP. Na mocy rozkazu personalnego MON z 29 czerwca 1968 zwolniony z zawodowej służby wojskowej ze względu na stan zdrowia i 25 kwietnia 1969 przeniesiony w stan spoczynku. 
Pochowany na Cmentarzu Wojskowym na Powązkach w Warszawie (kwatera C2-13-12).
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Był synem Juliana i Władysławy z domu Kowalczyk. Po przejściu w stan spoczynku mieszkał w Pustelniku, gdzie prowadził rodzinne gospodarstwo. Od 1948 żonaty z Haliną z domu Ulanowską (1922–2008). Miał syna.
Odznaczenia.
I inne.

</doc>
<doc id="2862877" url="https://pl.wikipedia.org/wiki?curid=2862877" title="Uroš Mirković">
Uroš Mirković

Uroš Mirković (cyryl. Урош Мирковић; ur. 11 stycznia 1982 w Prisztinie) − serbski koszykarz, występujący na pozycjach silnego skrzydłowego oraz środkowego, obecnie zawodnik KK Sloga Kraljevo.
25 listopada 2015 został zawodnikiem Polpharmy Starogard Gdański. 12 sierpnia 2017 podpisał umowę z TBV Startem Lublin.

</doc>
<doc id="2862878" url="https://pl.wikipedia.org/wiki?curid=2862878" title="Uros Mirković">
Uros Mirković



</doc>
<doc id="2862879" url="https://pl.wikipedia.org/wiki?curid=2862879" title="William Rhoads">
William Rhoads

William Rhoads (ur. 8 czerwca 1995 w Concord) – amerykański skoczek narciarski, reprezentant klubu z Park City. Dwukrotny medalista mistrzostw Ameryki Północnej juniorów, medalista mistrzostw kraju, uczestnik mistrzostw świata (2015, 2017), a także zimowych igrzysk olimpijskich młodzieży i mistrzostw świata juniorów. Olimpijczyk (2018).
Przebieg kariery.
Na zawodach organizowanych przez FIS zadebiutował 25 września 2010 w Falun w konkursach zaliczanych do klasyfikacji FIS Cup 2010/2011. Zajął tam 26. i 30. miejsce.
W sierpniu 2011 wystąpił w dwóch konkursach FIS Cup w Einsiedeln – zajął 52. i 60. miejsce. Kilka miesięcy później zdobył brązowy medal mistrzostw Ameryki Północnej juniorów w noworocznym konkursie w Calgary, a także wraz z kolegami z pierwszej drużyny USA, w składzie Sarah Hendrickson, Brian Wallace, William Rhoads, Christian Friberg, zwyciężył w konkursie drużynowym.
W 2012 wystąpił w pierwszych zawodach zimowych igrzysk olimpijskich młodzieży, rozgrywanych w Innsbrucku. W konkursie indywidualnym na skoczni HS-75 zajął 19. miejsce na 23 startujących, zaś w rywalizacji drużynowej, w której każdy zespół składał się ze skoczka, skoczkini i kombinatora norweskiego Amerykanie – z Rhoadsem w składzie – zajęli jedenaste miejsce wśród trzynastu startujących drużyn.
W latach 2012–2015 czterokrotnie wystąpił na mistrzostwach świata juniorów. Najlepsze wyniki osiągnął w 2015, zajmując 29. pozycję indywidualnie i 10. w drużynie.
We wrześniu 2014 zdobył pierwsze w karierze punkty Pucharu Kontynentalnego, a 17 stycznia 2015 w Sapporo stanął na drugim stopniu podium zawodów tego cyklu. Wystąpił w zawodach skoków narciarskich na Mistrzostwach Świata w Narciarstwie Klasycznym 2015 – na skoczni normalnej został zdyskwalifikowany w konkursie, a na skoczni dużej zajął 41. miejsce w kwalifikacjach, nie uzyskując awansu. W drużynowym konkursie mieszanym zespół amerykański z Rhoadsem w składzie zajął 7. pozycję. 10 marca 2015 w Kuopio zadebiutował w konkursie głównym Pucharu Świata, zajmując 42. miejsce.
19 marca 2016 w Planicy z amerykańską reprezentacją zajął 8. miejsce w konkursie drużynowym Pucharu Świata. Na Mistrzostwach Świata w Narciarstwie Klasycznym 2017 indywidualnie zajął 39. miejsce na skoczni dużej, a normalnej został zdyskwalifikowany w kwalifikacjach, natomiast w konkursie drużynowym zajął 11. miejsce. 25 marca 2017 Amerykanie z Rhoadsem w składzie w konkursie drużynowym Pucharu Świata w Planicy zajęli 7. lokatę.
2 grudnia 2017 w Niżnym Tagile Rhoads po raz pierwszy w karierze zdobył punkty Pucharu Świata w rywalizacji indywidualnej, plasując się na 21. miejscu. Wystartował w Zimowych Igrzyskach Olimpijskich 2018 – w konkursie indywidualnym na skoczni normalnej był 46., na obiekcie dużym odpadł w kwalifikacjach, a w zmaganiach drużynowych zajął 9. lokatę.
Zdobywał medale mistrzostw USA: w 2014 brązowy na skoczni normalnej, w 2015 złoty na dużej, w 2016 złote medale na obu skoczniach, a w 2017 ponownie złoty na skoczni dużej.

</doc>
<doc id="2862880" url="https://pl.wikipedia.org/wiki?curid=2862880" title="SCE Bend Studio">
SCE Bend Studio

Bend Studio – amerykański producent gier komputerowych z siedzibą w Bend w stanie Oregon. 
Firma została założona w 1994 pod nazwą "Eidetic" i została zakupiona przez Sony Computer Entertainment America w 2000 roku. Jedną z najbardziej znanych serii wyprodukowanych przez studio jest "Syphon Filter". W 2012 roku wyprodukowali spin-off serii "Uncharted" na PlayStation Vita — "". Aktualnie Bend Studio działa jako oddział SCE Worldwide Studios.
Wyprodukowane gry.
jako Eidetic
jako Bend Studio

</doc>
<doc id="2862882" url="https://pl.wikipedia.org/wiki?curid=2862882" title="Bend Studio">
Bend Studio



</doc>
<doc id="2862884" url="https://pl.wikipedia.org/wiki?curid=2862884" title="Parafia Matki Bożej Częstochowskiej w Bożem">
Parafia Matki Bożej Częstochowskiej w Bożem

Parafia Matki Bożej Częstochowskiej w Bożem – jedna z 8 parafii rzymskokatolickich dekanatu głowaczowskiego diecezji radomskiej.
Historia.
Począwszy od roku 1933 msze święte w Bożem były celebrowane w dawnej remizie strażackiej. Parafia została erygowana 20 marca 1939 przez bp. Jana Kantego Lorka z wydzielonych wiosek parafii Stromiec. Kościół pierwotny, drewniany, powstał według projektu arch. Jakubowskiego z Radomia i zbudowany był w latach 1936–1937 staraniem ks. Józefa Adamczyka. Podczas walk wojennych na przyczółku warecko-magnuszewskim na przełomie lat 1944 i 1945 kościół został doszczętnie zniszczony, podobnie zresztą jak większość zabudowy mieszkalnej wiosek. Na zgliszczach w latach 1945–1947 została zbudowana skromna, druga świątynia, także drewniana, pw. NMP Częstochowskiej i też staraniem ks. Józefa Adamczyka. 
Obecny kościół według projektu arch. Jerzego Turno, Ryszarda Kańskiego i Zbigniewa Chołuja z Radomia zbudowano w latach 1979–1982 staraniem ks. Zbigniewa Wereszczyńskiego. Poświęcenie kościoła nastąpiło 13 czerwca 1982, a dokonał go bp Stanisław Sygnet. Kościół jest murowany z cegły czerwonej, fragmenty frontonu, wieży i przypory z cegły klinkierowej, w stylu nowoczesnym, halowy, wnętrze niesymetryczne.
Terytorium.
Do parafii należą: Augustów, Biała Góra, Boska Wola, Boże, Budy Augustowskie, Dąbrówki, Gać {Strzyżyna), Krzemień.

</doc>
<doc id="2862886" url="https://pl.wikipedia.org/wiki?curid=2862886" title="Bend Studios">
Bend Studios



</doc>
<doc id="2862889" url="https://pl.wikipedia.org/wiki?curid=2862889" title="Murena smocza">
Murena smocza

Murena smocza ("Enchelycore pardalis") – gatunek morskiej ryby węgorzokształtnej z rodziny murenowatych (Muraenidae), opisany naukowo w 1846 roku z Nagasaki (Japonia), pod nazwą "Muraena pardalis". W języku polskim nazywana była również mureną hawajską, ale zasięg tego gatunku jest znacznie szerszy.
Występowanie i biotop.
Murena smocza jest rybą pospolicie występującą w tropikalnych wodach Oceanu Indyjskiego i zachodniej części Oceanu Spokojnego. Jej obecność odnotowano na obszarze rozciągającym się od Aldabry, Madagaskaru i Maskarenów na zachodzie po Hawaje, Line Islands i Markizy na wschodzie, oraz na północ po Koreę, południową Japonię i wyspy Ogasawara, a na południe po Nową Kaledonię. Przebywa w szczelinach skalnych i w rafach koralowych, na głębokościach do 60 m.
Cechy charakterystyczne.
W okolicach nozdrzy, nad oczami, ma długie wyrostki w kształcie rogów. Jej ciało pokryte jest różnokolorowym deseniem złożonym z licznych cętek i pręg. Płetwa grzbietowa jest długa i bardzo wysoka. Przy rozwartym pysku ryba nabiera wyglądu groźnej bestii, przypomina smoka.
Dorasta maksymalnie do 92 cm długości całkowitej.
Biologia i ekologia.
Życie tej ryby pozostaje słabo poznane. Jest wprawdzie szeroko rozprzestrzeniona, ale trudno ją spotkać w warunkach naturalnych. Agresywna i drapieżna. Żywi się innymi rybami.
Znaczenie gospodarcze.
Nie ma znaczenia w rybołówstwie. Z powodu kontrastowego i jaskrawego ubarwienia jest spotykana w handlu dla potrzeb akwarystyki. Jej agresywny charakter oraz preferencje pokarmowe powodują, że w akwariach trudno ją trzymać z innymi rybami.
Ochrona.
Według stanu ze stycznia 2013 roku gatunek ten nie figuruje w Czerwonej księdze gatunków zagrożonych IUCN.

</doc>
<doc id="2862890" url="https://pl.wikipedia.org/wiki?curid=2862890" title="Enchelycore pardalis">
Enchelycore pardalis



</doc>
<doc id="2862891" url="https://pl.wikipedia.org/wiki?curid=2862891" title="Murena hawajska">
Murena hawajska



</doc>
<doc id="2862894" url="https://pl.wikipedia.org/wiki?curid=2862894" title="Reprezentacja Ghany U-20 w piłce nożnej mężczyzn">
Reprezentacja Ghany U-20 w piłce nożnej mężczyzn

Reprezentacja Ghany U-20 w piłce nożnej – młodzieżowa reprezentacja Ghany sterowana przez Ghański Związek Piłki Nożnej. Jej największym sukcesem jest mistrzostwo świata juniorów w 2009 roku.

</doc>
<doc id="2862896" url="https://pl.wikipedia.org/wiki?curid=2862896" title="Język sandawe">
Język sandawe

Język sandawe – język khoisan używany w Tanzanii, w regionie Dodoma, w dystrykcie Kondoa, w obszarze pomiędzy rzekami Bubu i Mponde. Większość jego użytkowników posługuje się również suahili.
Gramatyka.
Szyk zdania przybiera porządek SOV.

</doc>
<doc id="2862897" url="https://pl.wikipedia.org/wiki?curid=2862897" title="Galib Żafarow">
Galib Żafarow

Galib Żafarow (ur. 9 maja 1978 w Aktobe) − kazachski bokser, złoty i srebrny medalista mistrzostw świata w boksie.
Kariera amatorska.
W 2001 roku zdobył złoty srebrny podczas mistrzostw świata w Belfaście. W finale pokonał go Ramaz Paliani z Turcji.
W 2002 roku zdobył srebrny medal na Igrzyskach azjatyckich w Pusan. W finale, przegrywając z Mehrullahem Lassim.
W 2003 roku zdobył złoto na mistrzostwach świata w Bangkoku. W finale pokonał urodzonego w Kazachstanie, a reprezentującego Niemcy Vitalija Tajberta.
W 2004 roku startował na Igrzyskach Olimpijskich, które odbywały się w Atenach. Kazach doszedł do ćwierćfinału, gdzie pokonał go złoty medalista tych igrzysk Aleksiej Tiszczenko.
W 2006 roku podczas igrzysk azjatyckich w Doha zdobył brązowy medal.

</doc>
<doc id="2862898" url="https://pl.wikipedia.org/wiki?curid=2862898" title="Barbara Rosiak">
Barbara Rosiak

Barbara Rosiak (ur. 3 marca 1955 w Łodzi) – polska artystka grafik i malarz współczesny.
Życiorys.
Studia na Wydziale Malarstwa i Grafiki Państwowej Wyższej Szkoły Sztuk Plastycznych (PWSSP) (dziś Akademia Sztuk Pięknych im. Władysława Strzemińskiego w Łodzi) w Łodzi w latach 1974–1979. Specjalizacja w zakresie grafiki warsztatowej. Dyplom z wyróżnieniem w pracowni wklęsłodruku prof. Leszka Rózgi i aneks z malarstwa w pracowni prof. Stanisława Fijałkowskiego w 1979 roku.
Artystka tworzy kompozycje graficzne w klasycznych technikach metalowych, często wielobarwne. Głównym wątkiem jej twórczości są rozbudowane, symboliczne i fantastyczne pejzaże i weduty, w których kumuluje motywy architektoniczne, cytaty figuralne ze starego malarstwa (np. Madonny, akty itp.), detale zdobnicze i ornamenty z różnych epok historycznych (renesans, barok, secesja) ujęte w nierealne perspektywy.
Uprawia głównie grafikę artystyczną w technice wklęsłodruku ze szczególnym umiłowaniem akwaforty barwnej łączonej czasem z akwatintą, miękkim werniksem. Zajmuje się też małą formą ekslibrisu, ilustracją książkową i rysunkiem. Maluje fantazyjne akwarele i pastele.
Miała 30 wystaw indywidualnych i brała udział w ponad 100 wystawach zbiorowych i konkursach na świecie. Mieszka i pracuje w Łodzi.
Prace w zbiorach.
Ponadto prace w licznych kolekcjach prywatnych w kraju i zagranicą.

</doc>
<doc id="2862899" url="https://pl.wikipedia.org/wiki?curid=2862899" title="Tofiq Əhmədov">
Tofiq Əhmədov

Tofiq Əhmədov (ur. w 1978 w Baku) – azerski bokser, brązowy medalista mistrzostw świata w Bangkoku, w wadze lekkopółśredniej.
Kariera amatorska.
W 2003 roku zdobył brązowy medal w wadze lekkopółśredniej, podczas mistrzostw świata w Bangkoku. W półfinale pokonał go Francuz Willy Blain, który zdobył złoty medal.

</doc>
<doc id="2862900" url="https://pl.wikipedia.org/wiki?curid=2862900" title="Pentago">
Pentago

Pentago – abstrakcyjna gra strategiczna dla dwóch graczy wymyślona przez Tomasa Flodéna. Właścicielem praw autorskich jest szwedzka firma Mindtwister. W Polsce grę przygotowało wydawnictwo Egmont Polska.
Zasady gry.
Celem obu graczy jest ułożenie w rzędzie lub po skosie 5 kulek swojego koloru, analogicznie do gry kółko i krzyżyk. Gracze po kolei oddają ruch składający się z 2 elementów: dołożenia nowej kulki oraz obrócenia części planszy o 90 stopni w dowolnym kierunku. Plansza składa się z 4 ruchomych części, które można obracać. Każda część zawiera 9 miejsc na kulki więc cała plansza mieści ich 36 (6×6).
Istnieją również wersje gry dla większej liczby graczy, rozgrywane na planszy mieszczącej 81 kulek (9×9).
Nagrody.
Gra zdobyła liczne nagrody:

</doc>
<doc id="2862901" url="https://pl.wikipedia.org/wiki?curid=2862901" title="Biskupi Corner Brook i Labrador">
Biskupi Corner Brook i Labrador



</doc>
<doc id="2862905" url="https://pl.wikipedia.org/wiki?curid=2862905" title="Język kildin">
Język kildin

Język kildin (lapoński kildin, lapp, saami) – język saamski z grupy wschodniej, używany przez kilkaset osób w europejskiej części Federacji Rosyjskiej, w obwodzie murmańskim. Ludność etniczna nazywa go „са̄мь” (saami). Istnieją próby tworzenia literatury w języku lapońskim kildin.

</doc>
<doc id="2862910" url="https://pl.wikipedia.org/wiki?curid=2862910" title="Joanna Cook Moore">
Joanna Cook Moore



</doc>
<doc id="2862913" url="https://pl.wikipedia.org/wiki?curid=2862913" title="Łupek kwarcowo-serycytowy">
Łupek kwarcowo-serycytowy

Łupek kwarcowo-serycytowy – skała metamorficzna, z licznymi drobnymi żyłkami kwarcowymi o nieregularnym przebiegu.
Łupki kwarcowo-serycytowe określane są jako porfiroidy, zwane nieraz łupkami radzimowickimi lub fyllitami.
Właściwości łupków kwarcowo-serycytowych: 
Właściwości pochodzą od dominujących składników, jakimi są kwarc i serycyt, jednak często są maskowane przez obecność innych minerałów np. chlorytu, czasami skaleni.
Łupki kwarcowo-serycytowe zaliczane są do produktów metamorfizmu regionalnego, powstały w wyniku słabego przeobrażenia osadów tufogenicznych, klastycznych i piroklastycznych. Pod wpływem nacisku wydają charakterystyczny chrzęst. Na powierzchniach spękań łupków często spotykane są igły czarnego szerlitu – minerału z grupy krzemianów, szczególnie dobrze widoczne po zmoczeniu skały.

</doc>
<doc id="2862915" url="https://pl.wikipedia.org/wiki?curid=2862915" title="Franz Xaver Messerschmidt">
Franz Xaver Messerschmidt

Franz Xaver Messerschmidt (ur. 6 lutego 1736 w Wiesensteig, zm. 19 sierpnia 1783 w Bratysławie) – niemiecko-austriacki rzeźbiarz. Działał głównie w Wiedniu i Bratysławie. Malował i rzeźbił, znany jest z kolekcji charakterystycznych głów o wyrazistej mimice. Największa kolekcja jego prac znajduje się w Górnym Belwederze w Wiedniu. 
Życiorys.
Młodość.
Messerschmidt dorastał w Monachium w domu swojego wuja Johanna Baptista Strauba, rzeźbiarza i swojego pierwszego nauczyciela. Trwającą dwa lata praktykę zawodową odbywał w Grazu, w pracowni rzeźbiarskiej swego drugiego wuja Philippa Jakoba Strauba. W 1755 roku wstąpił na Akademię Sztuk Pięknych w Wiedniu i został uczniem Jacoba Schletterera. Dzięki wsparciu dyrektora Akademii, Martina van Meytensa, który dostrzegł jego talent, Messerschmidt już w trakcie studiów rozpoczął pracę w cesarskiej zbrojowni, gdzie był ludwisarzem. Powierzano mu także wykonywanie rzeźbionych dekoracji.
Wczesna twórczość.
Debiutem artystycznym Messerschmidta było wykonanie około roku 1760 na zamówienie marszałka polowego, księcia Józefa I Wacława von Liechtensteina dwóch popiersi z brązu przedstawiających parę cesarską. Kolejnym zamówieniem marszałka polowego dla Messerschmidta było wykonanie płaskorzeźb z portretami Józefa II, późniejszego cesarza, wtedy jeszcze jako arcyksięcia, oraz jego pierwszej żony Izabeli Parmeńskiej. Następne zlecenie Messerschmidt otrzymał w 1764 roku już od dworu cesarskiego, a było to wykonanie naturalnej wielkości rzeźb cesarzowej Marii Teresy i Franciszka I. Messerschmidt ukończył je pomiędzy rokiem 1765 a 1766.
W tym samym czasie odbył również trwającą kilka miesięcy wizytę studyjną w Rzymie, gdzie miał okazję poznać z bliska antyczne dzieła sztuki. Brak jest wprawdzie dokładnych informacji o pobycie Messerschmidta w Rzymie, jednak z relacji rzeźbiarza Filippa della Valle oraz Charlesa Natoire'a, dyrektora Akademii Francuskiej w Rzymie wynika niezbicie, że darzyli oni Messerschmidta wielkim poważaniem. Z tamtego okresu pochodzi m.in. wykonana przez niego kopia rzeźby Herkulesa z Palazzo Farnese. Po powrocie do Wiednia, już jako uznany artysta, Messerschmidt wykonywał rzeźby o tematyce religijnej na zamówienie księżnej Marii Teresy von Lichtenstein.
W 1769 roku został członkiem wiedeńskiej Akademii Cesarskiej. Aby dołączyć do grona najznakomitszych artystów tamtych czasów Messerschmidt musiał przedstawić dwie prace. Jedną z nich było popiersie mistrza i patrona rzeźbiarza – Martina van Meytensa (młodszego), drugą popiersie teoretyka sztuki Franza Christopha von Scheyba. W tym samym roku wykonał także na zamówienie cesarzowej Marii Teresy popiersie jej osobistego lekarza – Gerarda van Swietena. Porównanie obydwu rzeźb dowodzi, że w tamtym czasie styl Messerschmidta nabierał już cech klasycystycznych, oddalając się od baroku. 
Głowy o wyrazistej mimice.
Około roku 1770 Messerschmidt rozpoczął pracę nad swoją najbardziej znaną kolekcją rzeźb – głowami o wyrazistej mimice. Chciał ich stworzyć sto, co mu się ostatecznie nie udało. Do swojej śmierci w roku 1783 wykonał 69 "głów". Niektóre z nich stylem przypominają klasyczne rzeźby antyczne. Większości „portretów” dał Messerschmidt ekspresyjną, niemal groteskową mimikę, która wymyka się jednoznacznej interpretacji. Sam Messerschmidt nigdy nie nadał tytułów swoim rzeźbom, które swoje nazwy, bardzo mylące zresztą, otrzymały dopiero po jego śmierci. Nie wiadomo, czy numeracja, pod którą „głowy” są obecnie znane powstała za życia rzeźbiarza.
Pracę nad kolekcją rozpoczął jeszcze w Wiedniu, jednak znaczna część rzeźb powstała po jego przeprowadzce do Bratysławy w 1777. Powody, jakie skłoniły Messerschmidta do szaleńczej pracy nad kolekcją „głów”, nie są oficjalnie znane. Także warsztat rzeźbiarza przy pracy nad nią nie jest dobrze udokumentowany. Wiadomo, że po przeprowadzce do Bratysławy żył w osamotnieniu, dlatego bardzo prawdopodobne jest, że w tamtym okresie twórczości sam portretował własne miny. We wcześniejszym okresie mógł jednak czerpać inspirację z innych źródeł, np. portretować miny i grymasy u kogoś zaobserwowane. Ta hipoteza nie jest wprawdzie udokumentowana, jednak jej uzasadnieniem może być epizod, jaki w życiu Messerschmidta odegrał lekarz i uzdrowiciel Franz Anton Mesmer.
W 1770 Messerschmidt wykonał popiersie doktora, z którym łączyła go znajomość, a być może także i przyjaźń. W latach 1766–1770 mieszkał on w domu Mesmera, co uzasadnić można najprawdopodobniej zainteresowaniem rzeźbiarza terapią prowadzoną przez Mesmera. Jest to jedynie hipoteza, jednak być może Messerschmidt studiował mimikę pacjentów doktora, by następnie uwiecznić ją w swoich rzeźbach. Mógł również inspirować go przebieg terapii i używane do tego przedmioty – dla przykładu sznur. Głowy nr 15 i 34 owinięte są sznurem – pierwsza wokół szyi, druga wokół czoła. W swej terapii Mesmer posługiwał się sznurami połączonymi z namagnetyzowanym zbiornikiem, które następnie kładł na część ciała, która miała zostać uzdrowiona. Inna hipoteza dotyczy stanu zdrowia psychicznego samego Messerschmidta. Rzeźbiarz za swojego życia uznawany był za trudnego w obyciu ekscentryka, a często nawet przypisywano mu chorobę psychiczną. Post factum trudno jest ocenić jego stan zdrowia, jednak w 1932 psychoanalityk i historyk sztuki Ernst Kris uznał, że Messerschmidt musiał cierpieć na schizofrenię.
Według niego powodem powstania kolekcji głów o wyrazistej mimice były próby autoterapii, podejmowane przez chorego na schizofrenię rzeźbiarza polegające na potwierdzeniu własnej egzystencji w przedmiocie materialnym, przy jednoczesnej ucieczce od samego siebie. Próby te miały na celu orientację we własnym stanie zdrowia, a dokładniej określenie zaawansowania stanu psychotycznego, w którym chory się znajdował. Kwestia diagnozy pozostaje jednak otwarta, gdyż w 1981 Otto Glandien przedstawił pogląd, że rzeźbiarz najprawdopodobniej był paranoikiem, gdyż pomimo takich symptomów jak urojenia jego osobowość nie ulegała przemianom.
Późne lata.
Około 1774 roku sytuacja finansowa Messerschmidta znacznie się pogorszyła z powodu braku zamówień. W 1775 roku zmarł Schletterer, w związku z czym rozpisano konkurs na dotychczas zajmowane przez niego stanowisko profesora rzeźby na Akademii Cesarskiej. W tym czasie choroba psychiczna Messerschmidta zaczęła mocniej się objawiać, co spowodowało, że mimo estymy, jaką darzono jego twórczość, wykluczono go z konkursu na stanowisko profesorskie. Messerschmidt odebrał to jako policzek i osobistą zniewagę. Aby osłodzić gorycz tej porażki, oraz ze względu na nadal wysoką pozycję Messerschmidta w świecie artystycznym, książę Wenzel Anton von Kaunitz przyznał mu roczną wypłatę wysokości 200 guldenów austro-węgierskich.
W maju 1775 roku Messerschmidt na zawsze opuścił Wiedeń i przeniósł się do Wiesensteig. W tym czasie pojawiła się propozycja objęcia przez niego stanowiska rzeźbiarza na dworze w Monachium. Ostatecznie jednak nie udało się w tej kwestii dojść do porozumienia i w 1777 roku Messerschmidt przeniósł się na stałe do Bratysławy, gdzie przez 3 lata mieszkał w domu swojego brata, także rzeźbiarza, Johanna Adama.
W 1780 roku kupił dom w zachodniej części Bratysławy i od tego czasu wiódł żywot samotnika, nie ustając w pracy nad „głowami”, które stały się jego artystyczną obsesją. Mimo zamknięcia się na świat jego pozycja w świecie artystycznym nadal była wysoka, o czym może świadczyć kilkukrotne składanie mu wizyt przez takie znakomitości jak niemiecki pisarz Friedrich Nicolai, który opublikował zapiski z ich rozmów, oraz szwajcarski marszand Christian von Mechel. W lecie 1783 roku artysta ciężko zachorował, najprawdopodobniej na zapalenie płuc, co doprowadziło do jego śmierci. Pochowano go na nieistniejącym już cmentarzu św. Mikołaja w Bratysławie. 27 sierpnia 1783 roku w dzienniku „Wiener Zeitung” ukazał się jego nekrolog. 
Spadkobiercą rzeźbiarskiej spuścizny Messerschmidta, w tym pokaźnej kolekcji „głów”, został jego brat Johann Adam. W 1883 roku z jego inicjatywy ukazał się drukiem katalog zatytułowany "Niesamowite życie Franza Xavera Messerschmidta", w którym znalazło się 49 „głów”. Publikacja ta miała na celu ułatwić sprzedaż kolekcji. Z czasów jej wydania pochodzą także niezbyt trafne tytuły, jakie nadano „głowom” wbrew woli autora. Udokumentowano, że „głowy” znajdowały się w posiadaniu Johanna Adama do 1791 roku.
Dalsze losy rzeźb były burzliwe, gdyż wiele razy zmieniały one właścicieli. Obecnie kolekcja obejmująca 16 ukończonych rzeźb i 54 odlewy gipsowe „głów” autorstwa Messerschmidta znajduje się w Górnym Belwederze w Wiedniu. Jego prace znajdują się również w Słowackiej Galerii Narodowej w Bratysławie oraz w Luwrze w Paryżu. 

</doc>
<doc id="2862916" url="https://pl.wikipedia.org/wiki?curid=2862916" title="Felicjan z Foligno">
Felicjan z Foligno

Felicjan, biskup Foligno i męczennik – męczennik chrześcijański z II lub III wieku, uznawany za pierwszego biskupa diecezji Foligno, święty Kościoła katolickiego i apostoł Umbrii.
Nieznany jest dokładnie okres jego działalności. Według tego samego źródła powstałego w VI lub VII wieku, Felicjan na urząd biskupi miał zostać powołany przez papieża św. Wiktora (189–199), a jednocześnie zginął jako męczennik w czasach prześladowań za cesarza Decjusza (249–251).
Jego wspomnienie liturgiczne obchodzone jest 24 stycznia lub 20 października na pamiątkę przeniesienia relikwii: w 965 do Minden w Westfalii i w 969 do Metzu.
Święty Felicjan jest patronem " Duomo di Foligno" oraz orędownikiem przeciw trzęsieniom ziemi.
Atrybutem świętego od XV wieku jest paliusz, jako wynik późnej legendy, według której Felicjan miał go otrzymać z rąk Wiktora wraz z misją ewangelizowania (ziemi umbryjskiej).

</doc>
<doc id="2862920" url="https://pl.wikipedia.org/wiki?curid=2862920" title="Ruslan Xairov">
Ruslan Xairov

Ruslan Xairov (ur. 7 stycznia 1976 w Kaspijsku) − azerski bokser, brązowy medalista mistrzostw świata i Europy.
Kariera amatorska.
W 2000 roku startował na igrzyskach olimpijskich w wadze półśredniej Sydney. Doszedł do ćwierćfinału, wynik był remisowy (10-10), ale w doliczonym czasie zwyciężył Saitow, który zdobył złoty medal na tych igrzyskach.
W 2003 roku zdobył brązowy medal podczas mistrzostw świata w Bangkoku. W półfinale pokonał go Sherzod Husanov, który zdobył srebrny medal.
W 2004 roku startował na igrzyskach olimpijskich w Atenach. W ćwierćfinale pokonał go na punkty (16:14), Lorenzo Aragón, który zdobył srebrny medal. Jeszcze w tym samym roku zdobył brązowy medal podczas mistrzostw Europy w Puli.

</doc>
<doc id="2862922" url="https://pl.wikipedia.org/wiki?curid=2862922" title="Igor Sijsling">
Igor Sijsling

Igor Sijsling (ur. 18 sierpnia 1987 w Amsterdamie) – holenderski tenisista, reprezentant w Pucharze Davisa.
Kariera tenisowa.
Karierę zawodową Sijsling rozpoczął w 2005 roku.
W grze pojedynczej wielokrotnie wygrywał turnieje rangi ATP Challenger Tour.
W grze podwójnej tenisista holenderski wywalczył 1 tytuł rangi ATP World Tour. Ponadto przegrał 3 finały, w tym Australian Open 2013. Wspólnie z Robinem Haase decydujący o tytule mecz zakończyli porażką 3:6, 4:6 z Bobem Bryanem i Mikiem Bryanem.
W kwietniu 2007 roku zadebiutował w reprezentacji narodowej w Pucharze Davisa.
W rankingu gry pojedynczej Sijsling najwyżej był na 52. miejscu (17 lutego 2014), a w klasyfikacji gry podwójnej na 37. pozycji (6 stycznia 2014).

</doc>
<doc id="2862925" url="https://pl.wikipedia.org/wiki?curid=2862925" title="Sypurzeń">
Sypurzeń



</doc>
<doc id="2862926" url="https://pl.wikipedia.org/wiki?curid=2862926" title="Leuciscus aspius">
Leuciscus aspius



</doc>
<doc id="2862927" url="https://pl.wikipedia.org/wiki?curid=2862927" title="Paweł Dadlez">
Paweł Dadlez

Paweł Marian Dadlez (ur. 1 lutego 1904, zm. 18 maja 1940 w Rawie Ruskiej) – polski malarz, grafik.
Życiorys.
W 1922 rozpoczął studia na krakowskiej Akademii Sztuk Pięknych, jego wykładowcami byli Władysław Jarocki, Jan Wojnarski i Ignacy Pieńkowski. W 1927 ukończył naukę w Krakowie i wyjechał do Paryża gdzie kontynuował studia w filii uczelni pod kierunkiem Józefa Pankiewicza. W 1929 wyjechał do Włoch i przebywał tam przez dwa lata, a następnie powrócił do Krakowa i został asystentem na macierzystej uczelni. W 1938 otrzymał tytuł profesora rysunku ogólnego i grafiki, jego studentami byli m.in. Janina Kraupe-Świderska i Tadeusz Brzozowski. Podczas kampanii wrześniowej walczył z Niemcami, został aresztowany i uwięziony w obozie jenieckim. W pierwszych dniach maja 1940 ze względu na zły stan zdrowia został zwolniony z więzienia, zmarł podczas podróży pociągiem do Krakowa.
Twórczość.
Twórczość Pawła Dadleza cechuje realizm z elementami koloryzmu (był kapistą), krytycy twierdzili, że malowane przez niego martwe natury są wzorowane na dziełach dawnych mistrzów holenderskich i pracach Jeana Simeona Chardina. Opracował swój własny styl, w którym duże znaczenie odgrywało operowanie światłem i dynamika. Obrazy przedstawiały zwyczajne widoki wnętrz, bez artystycznej ekspozycji. Ponadto malował portrety, sceny rodzajowe i akty, posługiwał się różnymi technikami m.in. linorytem, drzeworytem i suchą igłą. Brał udział w wystawach organizowanych przez Towarzystwo Artystów Plastyków „Sztuka” i Stowarzyszenie Kwadryga. Jego obrazy uczestniczyły w Olimpijskim Konkursie Sztuki i Literatury zorganizowanym na XI Olimpiadzie w Berlinie w 1936. Obrazy artysty znajdują się w kolekcjach Muzeum Narodowego w Poznaniu, w Muzeum Śląskim w Katowicach oraz w Muzeum im. prof. Stanisława Fiszera w Bochni.

</doc>
<doc id="2862929" url="https://pl.wikipedia.org/wiki?curid=2862929" title="Lista odcinków serialu Nashville">
Lista odcinków serialu Nashville

Poniżej znajduje się lista odcinków serialu telewizyjnego Nashville – emitowanego przez amerykańską stację telewizyjną ABC od 10 października 2012 roku do 25 maja 2016 roku. Od piątego do szóstego sezonu serial był emitowany przez CMT. Powstało 6 serii, które łącznie składają się z 124 odcinków.
Sezon 3 (2014-2015).
10 maja 2014 roku, stacja ABC oficjalnie zamówiła 3 sezon serialu Nashville
Sezon 4 (2015-2016).
7 maja 2015 roku, stacja ABC ogłosiła zamówienie 4 sezonu

</doc>
<doc id="2862930" url="https://pl.wikipedia.org/wiki?curid=2862930" title="Gunter Verjans">
Gunter Verjans

Gunter Verjans (ur. 6 października 1973 w Tongeren) – piłkarz belgijski grający na pozycji pomocnika.
Kariera klubowa.
Swoją karierę piłkarską Verjans rozpoczął w klubie Sint-Truidense VV. W 1991 roku awansował do kadry pierwszego zespołu. W sezonie 1991/1992 zadebiutował w jego barwach w drugiej lidze belgijskiej. W szonie 1993/1994 awansował z nim do pierwszej ligi. W Sint-Truidense grał do końca sezonu 1994/1995.
Latem 1995 roku Verjans przeszedł do Club Brugge. W sezonach 1995/1996 i 1997/1998 wywalczył z klubem z Brugii dwa tytuły mistrza Belgii. W sezonie 1995/1996 zdobył też Puchar Belgii. Jesienią 1997 był wypożyczony do Royal Antwerp FC.
W 1999 roku Verjans wrócił do Sint-Truidense. W sezonie 2004/2005 występował w austriackim SC Bregenz. W latach 2005–2007 ponownie grał w Royalu Antwerp. Z kolei w latach 2007–2010 był zawodnikiem trzecioligowego CS Visé. W 2010 roku przeszedł do czwartoligowego Spouwen-Mopertingen.
Kariera reprezentacyjna.
W reprezentacji Belgii Verjans zadebiutował 22 kwietnia 1995 roku w wygranym 1:0 towarzyskim meczu ze Stanami Zjednoczonymi, rozegranym w Brukseli. Od 1995 do 1996 roku rozegrał w kadrze narodowej 4 mecze.

</doc>
<doc id="2862931" url="https://pl.wikipedia.org/wiki?curid=2862931" title="Antoni Jan Czetwertyński-Światopełk">
Antoni Jan Czetwertyński-Światopełk

Antoni Jan Nepomucen Czetwertyński-Światopełk książę herbu Pogoń Ruska (ur. 1744, zm. 9 kwietnia 1830 w Warszawie) – książę w Królestwie Kongresowym w 1820 roku, szambelan Stanisława Augusta Poniatowskiego w 1771 roku, polski poseł, ostatni kasztelan bracławski.
Syn Felicjana Stefana (zm. 1756), starosty duniczewskiego i Marianny Jełowickiej. Rodzeństwo Antoniego Jana: Janusz Tomasz Czetwertyński-Światopełk i Stefan Czetwertyński-Światopełk, podkomorzy bracławski.
Mianowany generałem-adiutantem w 1774. Piastował różne urzędy ziemskie: m.in. stolnika i chorążego. Był posłem na sejm w latach 1782 i 1784. Był członkiem konfederacji Sejmu Czteroletniego. W 1790 roku został mianowany kasztelanem bracławskim po Marcinie Grocholskim. Po 1792 roku zamieszkał w Warszawie. Z pierwszą żoną Teresą Zagórką, rozwiódł się. Druga żona Anna Ryszewska urodziła 5 synów. W Warszawie uchodził za znaną osobistość. Jako człowiek dobroczynny i pobożny był powszechnie szanowanym obywatelem Warszawy.
27 września 1791 roku odznaczony Orderem Orła Białego.
17 sierpnia 1792 roku złożył akces i wykonał przysięgę konfederacji targowickiej.

</doc>
<doc id="2862932" url="https://pl.wikipedia.org/wiki?curid=2862932" title="Messerschmidt">
Messerschmidt



</doc>
<doc id="2862935" url="https://pl.wikipedia.org/wiki?curid=2862935" title="Reprezentacja Nigerii U-20 w piłce nożnej mężczyzn">
Reprezentacja Nigerii U-20 w piłce nożnej mężczyzn

Reprezentacja Nigerii U-20 w piłce nożnej – młodzieżowa reprezentacja Nigerii sterowana przez Nigeryjski Związek Piłki Nożnej. Jej największym sukcesem jest wicemistrzostwo świata juniorów w 1989 i 2005 roku.

</doc>
<doc id="2862939" url="https://pl.wikipedia.org/wiki?curid=2862939" title="Łódź (osada leśna w powiecie poznańskim)">
Łódź (osada leśna w powiecie poznańskim)

Łódź – osada leśna w województwie wielkopolskim, powiecie poznańskim, gminie Stęszew, na terenie Wielkopolskiego Parku Narodowego między Łodzią a Trzebawiem.
W latach 1975–1998 miejscowość administracyjnie należała do województwa poznańskiego.
W pobliżu leśniczówki znajduje się pomnik lotników, którzy zginęli tu w 1928.

</doc>
<doc id="2862940" url="https://pl.wikipedia.org/wiki?curid=2862940" title="Wysalanie">
Wysalanie

Wysalanie – zmniejszenie rozpuszczalności substancji rozproszonej (gazu lub ciała stałego) w roztworze na skutek dodania elektrolitu ulegającego w danym rozpuszczalniku dysocjacji.
Zjawisko to polega na solwatacji kationów i anionów dodanego elektrolitu przez cząstki polarnego rozpuszczalnika oraz zmniejszeniu liczby cząsteczek rozpuszczalnika mogących oddziaływać z fazą rozpraszaną.
Specjalnym rodzajem reakcji wysalania jest koagulacja zoli liofilowych pod wpływem elektrolitów zwana inaczej wysalaniem białek.

</doc>
<doc id="2862941" url="https://pl.wikipedia.org/wiki?curid=2862941" title="Pomiar w mechanice kwantowej">
Pomiar w mechanice kwantowej

Pomiar układu fizycznego wprowadza niezbędne oddziaływanie między przyrządem pomiarowym a układem. Ponieważ materia z natury jest kwantowa, to nie jest możliwe dowolne zmniejszenie tego oddziaływania.
Jeżeli np. chcemy zaobserwować jakiś obiekt, to najczulszym „przyrządem pomiarowym” do realizacji tego celu będzie jeden foton. Jeżeli liczba atomów badanego obiektu będzie rzędu 1020, to odrzut spowodowany uderzeniem fotonu w obiekt będzie niezauważalny. Możemy więc przyjąć, że obiekt nie doznał żadnego zakłócenia wskutek pomiaru.
Natomiast jeżeli w analogiczny sposób chcielibyśmy „zmierzyć” elektron, to rozpatrując standardowe jego rozmiary rzędu 10-15 m wymagają użycia fotonu o długości fali mniejszej od rozmiarów elektronu. Foton o takiej długości fali posiada energię rzędu 108 MeV. Gdyby badany elektron był elektronem atomu wodoru (energia wiązania kilka eV), to zderzenie fotonu z elektronem spowodowałoby w konsekwencji nieograniczony odrzut elektronu. Nie można jednak użyć do pomiaru mniejszej części fotonu ze względu na kwantową naturę pola elektromagnetycznego.

</doc>
<doc id="2862942" url="https://pl.wikipedia.org/wiki?curid=2862942" title="Peter Lang">
Peter Lang

Peter Ørsted Lang (ur. 12 czerwca 1989) – duński żeglarz startujący w klasie 49er. Zdobywca brązowego medalu wspólnie z Allan Norregaard z Londynu.

</doc>
<doc id="2862949" url="https://pl.wikipedia.org/wiki?curid=2862949" title="Allan Nørregaard">
Allan Nørregaard

Allan Nørregaard (ur. 19 marca 1981) – duński żeglarz startujący w klasie 49er. Zdobywca brązowego medalu wspólnie z Peterem Langiem z Londynu.

</doc>
<doc id="2862951" url="https://pl.wikipedia.org/wiki?curid=2862951" title="Reprezentacja Maroka U-20 w piłce nożnej mężczyzn">
Reprezentacja Maroka U-20 w piłce nożnej mężczyzn

Reprezentacja Maroka U-20 w piłce nożnej – młodzieżowa reprezentacja Maroka sterowana przez Marokański Związek Piłki Nożnej. Jej największym sukcesem jest trzecie miejsce młodzieżowych mistrzostw świata w 2005 roku.

</doc>
<doc id="2862955" url="https://pl.wikipedia.org/wiki?curid=2862955" title="Wielgowo-Sławociesze">
Wielgowo-Sławociesze



</doc>
<doc id="2862958" url="https://pl.wikipedia.org/wiki?curid=2862958" title="Krzyż Powstańczy w Przeworsku">
Krzyż Powstańczy w Przeworsku

Krzyż Powstańczy w Przeworsku "(Krzyż Harcerski)" – krzyż upamiętniający uczestników powstań: listopadowego i styczniowego, znajdujący się w Przeworsku przy skrzyżowaniu ulic Tysiąclecia i Marii Konopnickiej.
W 1947 V Drużyna Harcerzy w Przeworsku zainicjowała wzniesienie na mogile powstańców styczniowych pamiątkowego Krzyża. Komitet budowy stanowili drużynowi przeworskich Drużyn Harcerzy. Projektantem Krzyża był inż. Piotrowski z Gliwic, nadzorujący w tym czasie prace inwestycyjne w Cukrowni, a wykonali go w czynie społecznym pracownicy fabryki. Krzyż stanął na rogu ulic Cmentarnej (obecnie Tysiąclecia) i Marii Konopnickiej, gdzie byli chowani powstańcy. Na uroczystości odsłonięcia Krzyża przybyły władze miejskie i wojewódzkie. Zdecydowano wówczas organizować co roku uroczyste apele, jednak w 1949 zaprzestano tego zwyczaju. Tradycję przywrócono dopiero w 1994.
W 2001 Hufiec ZHP Przeworsk postanowił ufundować tablicę upamiętniającą powstańców oraz inicjatorów wzniesienia Krzyża. Ogłoszono konkurs na treść napisu. Zdecydowano, by na tablicy umieścić następującą inskrypcję:
Tablicę odsłonięto uroczyście 22 stycznia 2002.

</doc>
<doc id="2862959" url="https://pl.wikipedia.org/wiki?curid=2862959" title="Blair Tuke">
Blair Tuke

Blair Tuke (ur. 25 lipca 1989) – nowozelandzki żeglarz startujący w klasie 49er. Zdobywca srebrnego medalu wspólnie z Peterem Burlingem z Londynu. Był to 100 medal reprezentacji Nowej Zelandii.
Osiągnięcia sportowe.
Igrzyska olimpijskie.
Na igrzyskach w Londynie w 2012 roku zdobył srebrny medal w klasie 49er wraz z Peterem Burlingiem, od tamtego momentu do IO w Rio de Janeiro wygrali wszystkie międzynarodowe regaty, w których startowali, w tym czterokrotnie Mistrzostwa Świata.
W 2016 roku zdobyli złoty medal na IO w Rio de Janeiro, zapewniając sobie zwycięstwo dzień przed końcem regat. Zwycięstwo w wyścigu medalowym dało im ostatecznie 42 punkty przewagi nad kolejną załogą.

</doc>
<doc id="2862962" url="https://pl.wikipedia.org/wiki?curid=2862962" title="Peter Burling">
Peter Burling

Peter Burling (ur. 1 stycznia 1991 w Taurandze) – nowozelandzki żeglarz startujący w klasie 49er oraz 420. Złoty i srebrny medalista igrzysk olimpijskich w klasie 49er w załodze z Blair Tuke. Czterokrotny mistrz świata w klasie 49er.
Życiorys.
Edukacja.
Urodził się w 1991 roku w Tauranga. Jego edukacja rozpoczęła się w Welcome Bay School i Tauranga Intermediate School. Uczęszczał do liceum w Tauranga. Studiował Inżynierię Mechaniczną na Uniwersytecie w Auckland, gdzie ukończył połowę czteroletniego dyplomu.
Zaczął pływać w wieku sześciu lat. W wieku ośmiu lat wstąpił do klubu jachtowego Tauranga i zaczął dla niego startować.
Wczesne starty juniorskie.
Klasa Optimist.
Burling wystartował w swoich pierwszych zawodach w klasie Optimist w wieku 9 lat. W wieku 11 lat w 2002 r. Burling zajął 2. miejsce w mistrzostwach Nowej Zelandii w tej samej klasie. Wystartował w Mistrzostwach Świata w 2002 roku w Teksasie w wieku 11 lat. W 2003 roku, w wieku 12 lat, Burling wygrał nowozelandzkie zawody i rywalizował w 2003 w Mistrzostwach Świata na Wyspach Kanaryjskich, które ukończył na 40. miejscu. W wieku 12 lat skończył pływać na klasie Optimist.
Klasa Starling i 420.
W wieku 13 lat był drugi w Nowej Zelandii w klasie Starling (w klasyfikacji poniżej 17 lat).
W wieku 15 lat (wraz z Carlem Evansem) wygrał Mistrzostwa Świata w klasie 420 na Wyspach Kanaryjskich – stali się najmłodszymi żeglarzami, którzy kiedykolwiek wygrali takowe zawody.
Seniorskie starty.
Był sternikiem reprezentacji Nowej Zelandii na America’s Cup na Bermudach. Latem 2017 r. został najmłodszym zwycięzcą w historii Pucharu Ameryki, kiedy w wieku 26 lat on i jego zespół wygrali 35. edycję.
Burling poprowadził drużynę narodową do zwycięstwa w inauguracyjnym Red Bull Youth America’s Cup w San Francisco we wrześniu 2013 r.
Burling i Tuke są pierwszymi żeglarzami, którzy wygrali cztery kolejne mistrzostwa świata w klasie 49er (2013, 2014, 2015 i 2016). Wygrali wszystkie 28 głównych regat w klasie 49er pomiędzy Igrzyskami Olimpijskimi w Londynie (2012) i w Rio (2016).
Igrzyska olimpijskie.
Zajął 11. miejsce w klasie 470 na Igrzyskach Olimpijskich w 2008 roku. Mając 17 lat (nadal ucząc się w szkole) był najmłodszym żeglarzem reprezentującym Nową Zelandię na Igrzyskach Olimpijskich. Był najmłodszym żeglarzem na Igrzyskach Olimpijskich w 2008 i najmłodszym członkiem drużyny olimpijskiej w Nowej Zelandii w 2008 roku.
Podczas Igrzysk Olimpijskich w Londynie w 2012 r. Burling (wówczas 21-latek) był najmłodszym żeglarzem w klasie 49er. Zdobył srebrny medal wraz z Blair Tuke. Jego medal był łącznie setnym medalem olimpijskim dla Nowej Zelandii.
Był chorążym reprezentacji Nowej Zelandii podczas Igrzysk Olimpijskich 2016. W wieku 25 lat był najmłodszym kapitanem zespołu olimpijskiego złotego medalu w klasie 49er. On i Tuke wygrali w swojej klasie z łączną 43 punktową przewagą, zdobywając największą liczbę punktów w tej żeglarskiej klasie na Igrzyskach Olimpijskich od ponad 50 lat.

</doc>
<doc id="2862963" url="https://pl.wikipedia.org/wiki?curid=2862963" title="Załom (Szczecin)">
Załom (Szczecin)



</doc>
<doc id="2862966" url="https://pl.wikipedia.org/wiki?curid=2862966" title="Pomnik Pamięci Żydów w Przeworsku">
Pomnik Pamięci Żydów w Przeworsku

Pomnik Pamięci Żydów w Przeworsku "(Pomnik Ofiar Holocaustu)" - pomnik znajdujący się przy ul. 11 Listopada w Przeworsku, w sąsiedztwie Dworca Autobusowego, na terenie nieistniejącego cmentarza żydowskiego.
Historia i opis.
Pomnik został wzniesiony w 1990 ku czci pomordowanej ludności żydowskiej w Przeworsku. Inicjatorem i autorem powstania pomnika był Jan Sasak. Na betonowym podeście umieszczona jest tablica z wygrawerowanym napisem. Obok niego widnieje kulista ozdoba. Na tablicy umieszczona jest następująca inskrypcja:
Napisy są nieczytelne, a stan pomnika można określić jako ogólnie zły.
Linki zewnętrzne.
Pomnik Ofiar Holocaustu w Przeworsku na Portalu Wirtualny Sztetl

</doc>
<doc id="2862967" url="https://pl.wikipedia.org/wiki?curid=2862967" title="Leopardstown">
Leopardstown

Leopardstown (irl. "Baile na Lobhar") – dzielnica Dublina w hrabstwie Dún Laoghaire-Rathdown w Irlandii. Jest położona u podnóża gór Wicklow. Leopardstown jest przedzielony autostradą M50. Znajduje się tutaj konny tor wyścigowy Leopardstown Racecourse.

</doc>
<doc id="2862968" url="https://pl.wikipedia.org/wiki?curid=2862968" title="Iain Jensen">
Iain Jensen

Iain Jensen (ur. 23 maja 1988) – australijski żeglarz startujący w klasie 49er. Zdobywca złotego medalu wspólnie z Nathanem Outteridgem na Igrzystkach olimpijskich w Londynie w 2012 roku.

</doc>
<doc id="2862969" url="https://pl.wikipedia.org/wiki?curid=2862969" title="HMS E14">
HMS E14

HMS E14 – brytyjski okręt podwodny typu E zbudowany w latach 1912–1914 w stoczni Vickers w Barrow-in-Furness, gdzie został wodowany 7 lipca 1914 roku. Służbę w Royal Navy rozpoczął 1 grudnia 1914 roku. Pierwszym dowódcą był Lt. Edward Courtney Boyle, drugim – Geoffrey Saxton White; obydwaj dowódcy E14 zostali odznaczeni Krzyżem Wiktorii.
Historia.
W 1915 został skierowany do działań wojennych na Morzu Marmara, aby uczestniczyć w operacjach w Cieśninie Dardanelskiej. Był drugim, po HMAS AE2, brytyjskim okrętem podwodnym, któremu udało się przedostać przez zapory z pól minowych i dostać na Morze Marmara. Jego misja trwała od 27 kwietnia do 18 maja 1915 roku. W czasie misji E14 zatopił turecką kanonierkę „Nurel Bahr”, uszkodził stawiacz min „Perik I Shevket”, ostatnią torpedą zatopił turecki statek transportowy z 6000 żołnierzami oraz bateriami artylerii. Za osiągnięcia w tym rejsie Edward Boyle otrzymał Krzyż Wiktorii; następnie jeszcze dwukrotnie przedzierał się na Morze Marmara na pokładzie E14.
W 1916 roku okręt należał do Flotylli Śródziemnomorskich Okrętów Podwodnych ("Med Submarine Flotilla") stacjonujących na Malcie.
W czasie bitwy koło Imroz okręt flagowy Imperium Tureckiego „Yavuz Sultan Selim” wpłynął na miny i został uszkodzony, w czasie wycofywania się i odwrotu ma Morze Czarne, „Yavuz Sultan Selim” osiadł na mieliźnie. Brytyjczycy podejmowali kilka prób jego zatopienia. Między innymi zorganizowano naloty bombowe, w wyniku których okręt został dwukrotnie trafiony. W kolejnej próbie, do storpedowania „Yavuz Sultana Selima” został wysłany operujący w tym rejonie E14. Po dotarciu na miejsce załoga E14 nie znalazła tureckiego drednota, natomiast w czasie drogi powrotnej, 28 stycznia 1918 roku, zauważyła transportowiec. W momencie przeprowadzania ataku jedna z torped wybuchła przedwcześnie uszkadzając okręt. Dowódca, lt.cmd. Geoffrey Saxton White nakazał awaryjne wynurzenie. Po wyjściu na powierzchnię E14 znalazł się pod ostrzałem tureckiej artylerii nadbrzeżnej w okolicach Kum Kale i wkrótce zatonął. Większość załogi, w tym Geoffrey White, zginęła próbując dopłynąć do brzegu. Tylko dziewięciu członków załogi ocalało i dostało się do niewoli tureckiej.
Wrak.
W czerwcu 2012 roku, po trzech latach poszukiwań, tureccy inżynier Selçuk Kolay oraz nurek Savas Karakas, odkryli wrak okrętu. Samo uzyskanie zezwoleń na poszukiwania w obrębie obszaru zajmowanego przez marynarkę turecką zajęło dwa lata. E14 leży na głębokości około 20 m, około 250 metrów od brzegu, na stromym podmorskim zboczu, nachylonym pod kątem prawie 45 stopni, w większości zasypany piaskiem. Władze brytyjskie podjęły starania o zaliczenie wraku do grobów wojennych.

</doc>
<doc id="2862970" url="https://pl.wikipedia.org/wiki?curid=2862970" title="Reprezentacja Nowej Zelandii U-20 w piłce nożnej mężczyzn">
Reprezentacja Nowej Zelandii U-20 w piłce nożnej mężczyzn

Reprezentacja Nowej Zelandii U-20 w piłce nożnej – młodzieżowa reprezentacja Nowej Zelandii sterowana przez Nowozelandzki Związek Piłki Nożnej. Jej największym sukcesem jest udział w finałach młodzieżowych mistrzostw świata w 2007, 2011 oraz 2013, 2015, 2017 i 2019 roku.

</doc>
<doc id="2862973" url="https://pl.wikipedia.org/wiki?curid=2862973" title="Zarządzanie marką">
Zarządzanie marką

Zarządzanie marką (ang. "brand management") – technika marketingowa, zajmująca się wprowadzeniem na rynek i dalszym kreowaniem i koordynowaniem marki, tak aby osiągać maksymalne zyski ze sprzedaży produktów danej marki oraz wszelkie działania służące wzbudzeniu wśród nabywców skojarzeń marki z danym produktem i dbanie o jej pozytywny wizerunek. Budowanie marki stanowi istotny element w późniejszych zyskach firmy. Utrzymanie przewagi konkurencyjnej danej marki wymaga ciągłego reagowania na zmiany które zachodzą w jego otoczeniu. W zależności od sytuacji na rynku, specjaliści stosują różne strategię zarządzania markami, aby osiągnąć założone cele. Zarządzaniem marką zajmuje się opiekun marki (ang. "brand manager").
Historia.
Historia oznaczania produktów sięga ponad 7000 lat, znajdując swoje źródło w starożytnych państwach takich jak Syria, Egipt, Rzym czy Chinach. Archeolodzy, na podstawie swoich znalezisk, dowodzą, że marki, czyli znaczniki nadawane przez właścicieli i wytwórców w celu wyróżnienia i określenia pochodzenia ich produktów oraz odróżnienia go od produktów konkurencji, umieszczane były głównie na wyrobach ceramicznych, ale także tych ze złota i srebra, na jednostkach monetarnych, cegłach, ołowianych rurach czy preparatach leczniczych.
Angielskie słowo „marka”, czyli „brand” – wywodzi się od czasownika „to brand” oznaczającego między innymi „wypalać”, mający swoje źródło w znakowaniu przez pierwszych amerykańskich hodowców swoich zwierząt, którzy wypalając piętno rozżarzonym żelazem, określali pochodzenia zwierząt i informowali o jakości.
Chociaż historia nadawania marek produktom jest bardzo długa, to dopiero na początku XX wieku zaczęto przywiązywać do tego zagadnienia większą uwagę. Spowodowane to było zmianami w środowisku makroekonomicznym, czyli między innymi szybkim postępem technicznym w transporcie i komunikacji, udoskonalanie procesów produkcji, postęp w dziedzinie opakowań, zmiany prawne, rosnące zainteresowanie zagadnieniami reklamy i promocji czy zwiększoną industrializacją i urbanizacją społeczeństw. W związku z rosnącym zainteresowaniem markami, powstało nowe stanowisko pracy, kierownika którego zadaniem była właśnie koordynacja wszelkich działań marketingowych, związanych z marką produktów. Kolejne lata, aż do dziś, charakteryzują się ciągłym rozwojem zarządzania i marketingu w stosunku do marki.
Definicja.
Współcześnie funkcjonuje bardzo dużo definicji marki. Ogólnie, można podzielić je na dwie zasadnicze grupy, zawierające w sobie wiele definicji, jedna przedstawia pojęcie z punktu widzenia sprzedawcy/ wytwórcy a druga nabywcy.
1. Marka to szczególna nazwa, znak, symbol, wzór lub ich kombinacja, nadana przez sprzedawcę lub grupę sprzedawców, mająca na celu identyfikację wyrobu lub usługi oraz ich wyróżnienie na tle oferty konkurentów.
2. Markę możemy również określić jako sumę niematerialnych atrybutów produktu, takich jak: nazwa, opakowanie, cena, historia, reputacja i sposób jego reklamowania. Markę można też definiować jako sumę wrażeń, jakie odnoszą konsumenci w wyniku jej użytkowania.
Z marką związane są następujące terminy:
Zarządzanie marką wymaga wywołania w odbiorcach i potencjalnych konsumentach określonego typu zachowań, głównie chodzi o zakup danego produktu. Znajomość marki, jest bardzo znacząca w procesie decyzyjnym każdego człowieka. Dlatego szereg działań marketingowych ma za zadanie, zapoznania i utrwalenia w umyśle konsumenta określonej marki i jej produktów. Czynnikami, które określają znajomość marki i wpływają na zachowania konsumenta są: świadomość marki, rozpoznawalność marki, pamięć marki i priorytet związany z marką i ich pozytywne nacechowanie.
Kapitał marki ("brand equity").
Celem zarządzania marką jest stworzenie silnej marki, rozumianej jako zbiór atrybutów związanych z marką, jej nazwą, symbolem, które determinują wartość produktu oznaczonego dana marką dla nabywcy i warunkują zdolność przedsiębiorstwa do realizacji długoterminowych celów.
Czynniki determinujące kapitał marek to:

</doc>
<doc id="2862974" url="https://pl.wikipedia.org/wiki?curid=2862974" title="Berrouaghia">
Berrouaghia



</doc>
<doc id="2862975" url="https://pl.wikipedia.org/wiki?curid=2862975" title="Dalnie">
Dalnie

Dalnie – osada w Polsce położona w województwie opolskim, w powiecie krapkowickim, w gminie Zdzieszowice.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="2862976" url="https://pl.wikipedia.org/wiki?curid=2862976" title="Birkhadem">
Birkhadem



</doc>
<doc id="2862977" url="https://pl.wikipedia.org/wiki?curid=2862977" title="Aet Legra">
Aet Legra



</doc>
<doc id="2862980" url="https://pl.wikipedia.org/wiki?curid=2862980" title="Eretmophorus kleinenbergi">
Eretmophorus kleinenbergi

Eretmophorus kleinenbergi – rzadki i słabo poznany gatunek małej morskiej ryby dorszokształtnej z rodziny morowatych (Moridae), jedyny przedstawiciel rodzaju "Eretmophorus". Występuje w Morzu Śródziemnym i – prawdopodobnie – we wschodnim Oceanie Atlantyckim.
Włoski zoolog Enrico Hillyer Giglioli opisał nowy dla nauki gatunek w 1889 roku na podstawie 3 osobników schwytanych w Cieśninie Mesyńskiej. W okresie od 1889 do 1917 większość ryb z tego gatunku złowiono w środkowej części Morza Śródziemnego. Długo uważano, że jest to endemit śródziemnomorski, aż do 1991 roku, kiedy to w Atlantyku złowiono pojedynczego osobnika. W 1994 w Morzu Balearskim na głębokości od 930 m do 1151 m złowiono kolejne 2 osobniki. W 2010 roku w Cieśninie Mesyńskiej znaleziono pojedynczego, młodocianego osobnika "E. kleinenbergi", pierwszego napotkanego od 93 lat w centralnej części Morza Śródziemnego. 
W diagnozie gatunku wymienia się 67–77 promieni w drugiej płetwie grzbietowej, w płetwie odbytowej 65–74 promieni oraz brak wcięć. Ubarwienie różowo białe z kilkoma ciemnymi, poprzecznie biegnącymi pasami oraz ciemnymi plamkami na płetwach grzbietowych i odbytowej. Największy ze znanych okazów miał blisko 10 cm długości całkowitej (8,9 cm SL).
W literaturze naukowej brak jest danych o biologii i ekologii "Eretmophorus kleinenbergi".
Pozycja taksonomiczna gatunku była przez długi czas dyskutowana. Wśród znalezionych okazów dopatrywano się młodocianych osobników "Rhyncogadus hepaticus" lub "Lepidion lepidion", co nie zostało potwierdzone ani wykluczone. Nie wyklucza się również hipotezy, że może to być gatunek neoteniczny.

</doc>
<doc id="2862981" url="https://pl.wikipedia.org/wiki?curid=2862981" title="Eretmophorus">
Eretmophorus



</doc>
<doc id="2862982" url="https://pl.wikipedia.org/wiki?curid=2862982" title="Stuart Bithell">
Stuart Bithell

Stuart Bithell (ur. 28 sierpnia 1986 w Rochdale) – brytyjski żeglarz sportowy, srebrny medalista olimpijski.
Startuje w klasie 470, gdzie jego partnerem jest Luke Patience zdobył srebro podczas igrzysk w Londynie.

</doc>
<doc id="2862983" url="https://pl.wikipedia.org/wiki?curid=2862983" title="Menedżer marki">
Menedżer marki

Menedżer marki (ang. "brand manager") – współcześnie funkcjonujący zawód, popularny w krajach wysoko rozwiniętych. Osoba zajmująca się zarządzaniem marką. Stanowisko najczęściej spotykane w branżach FMCG ("fast-moving consumer goods" – szybko zbywalnych dóbr) – przedsiębiorstwach produkcyjnych, związanych z przetwarzaniem informacji (IT) czy finansowych.
Obowiązki zawodowe.
Jest to osoba lub zespół osób koordynujących wszelkie działania związane z wprowadzeniem marki na rynek oraz dalszym zarządzaniem daną marką produktów. Do jego zadań należy między innymi: tworzenie planów i strategii rynkowych, koordynowanie badań i analiz marketingowych, opracowanie koncepcji akcji promocyjnych, współpraca przy tworzeniu strategii cenowych z działem sprzedaży, planowanie działań marketingowych służących budowaniu wizerunku marki, współpraca z agencjami reklamowymi i innymi podmiotami zewnętrznymi w trakcie realizacji przedsięwzięć promocyjnych.
Wykształcenie, wymagania, rozwój.
Praca w takim zawodzie wymaga zazwyczaj posiadania wyższego wykształcenia, na kierunkach związanych z zarządzaniem i marketingiem oraz doświadczenia, wiedzy i umiejętności związanych z szeroko pojętym marketingiem, reklamą, promocją i public relations. Jest to zawód nowoczesny i międzynarodowy, dlatego niezbędna jest znajomość języka angielskiego. W obrębie takiego zawodu istnieje dużo ścieżek rozwojowych i możliwości awansu.

</doc>
<doc id="2862984" url="https://pl.wikipedia.org/wiki?curid=2862984" title="Luke Patience">
Luke Patience

Luke Patience (ur. 4 sierpnia 1986 w Aberdeen) – brytyjski żeglarz sportowy, srebrny medalista olimpijski.
Startuje w klasie 470, gdzie z jego partnerem jest Stuartem zdobył srebro podczas igrzysk w Londynie.

</doc>
<doc id="2862986" url="https://pl.wikipedia.org/wiki?curid=2862986" title="Historia Sega Dreamcast">
Historia Sega Dreamcast



</doc>
<doc id="2862990" url="https://pl.wikipedia.org/wiki?curid=2862990" title="Young Corbett III">
Young Corbett III

Young Corbett III, właśc. Raffaele Capabianca Giordano (ur. 27 maja 1905 w Rionero in Vulture w regionie Basilicata we Włoszech, zm. 15 lipca 1993 w Auberry w Kalifornii) – amerykański bokser, zawodowy mistrz świata kategorii półśredniej.
Życiorys.
Jego rodzice wyjechali z nim do Stanów Zjednoczonych, gdy był jeszcze niemowlęciem. Rozpoczął zawodowe uprawianie boksu w 1919, gry miał 14 lat i pracował jako roznosiciel gazet. Przybrał pseudonim „Young Corbett” od mistrza świata wszechwag Jamesa J. Corbetta. Dla odróżnienia od innych bokserów o tym przydomku („Young Corbett” – George Green, „Young Corbett II” – William Rothwell) Giordano był nazywany „Young Corbett III”. Żaden z tych pięściarzy nie był spokrewniony z pozostałymi. Podobno pseudonim nadał mu spiker anonsujący jego pierwszą walki, któremu nie spodobało się „Ralph Giordano”.
Początkowo walczył często, np. w 1923 stoczył 19 pojedynków bokserskich, z których przegrał tylko ostatni. W latach 1926-1930 stoczył cztery walki z przyszłym mistrzem świata w wadze półśredniej „Young” Jackiem Thompsonem, z których 3 wygrał i 1 zremisował. 22 lutego 1930 wygrał z byłym (i przyszłym) mistrzem świata w tej wadze Jackie Fieldsem, a w 1932 dwukrotnie pokonał przyszłego mistrza świata wagi średniej Ceferino Garcię.
22 lutego 1933 w San Francisco Corbett pokonał na punkty obrońcę pasa Jackiego Fieldsa i został nowym mistrzem świata wagi półśredniej federacji NBA. Przy pierwszej obronie tego tytułu został jednak pokonany 29 maja tego roku w Los Angeles przez Jimmy’ego McLarnina przez techniczny nokaut już w 1. rundzie.
Od następnego roku walczył w wadze średniej. 14 sierpnia 1934 wygrał z byłym mistrzem świata tej kategorii Mickeyem Walkerem, a w 1935 dwukrotnie pokonał Bepa van Klaverena i przegrał z Lou Brouillardem. 12 marca 1937 w San Francisco wygrał przez techniczny nokaut z przyszłym mistrzem świata w wadze półciężkiej Gusem Lesnevichem, a 13 sierpnia tego roku z innym przyszłym mistrzem świata w tej wadze Billym Connem na punkty. Conn zrewanżował mu się 8 września 1937 w Pittsburghu, wygrywając na punkty.
Young Corbett pokonał 22 lutego 1938 w San Francisci Freda Apostolego na punkty. Komisja bokserska stanu Kalifornia uznała go po tej walce za mistrza świata. 18 listopada tego roku w Nowym Jorku przegrał jednak rewanż z Apostolim, tym razem o tytuł mistrza świata NYSAC. Stoczył później jeszcze cztery walki w 1939 i 1940.
Zmarł w domu opieki niedaleko Fresno w 1993.
Został wybrany w 2004 do Międzynarodowej Bokserskiej Galerii Sławy.

</doc>
<doc id="2862992" url="https://pl.wikipedia.org/wiki?curid=2862992" title="Męczeństwo św. Sebastiana">
Męczeństwo św. Sebastiana



</doc>
<doc id="2862993" url="https://pl.wikipedia.org/wiki?curid=2862993" title="The Endless Forest">
The Endless Forest

The Endless Forest – gra komputerowa z gatunku MMO, wyprodukowana i wydana przez belgijskie studio Tale of Tales w 2006 roku. Jej reżyserami byli Auriea Harvey i Michaël Samyn. W "The Endless Forest" gracz wciela się w postać jelenia o ludzkiej twarzy, który może spotykać się z innymi graczami w wirtualnym lesie. Gra ta jest nietypowa, ponieważ została pozbawiona cech charakterystycznych dla gatunku: rozgrywki, celu i możliwości pogawędek.
Od czasu wydania "The Endless Forest" była cały czas aktualizowana dzięki pomocy graczy. Jej projekt czerpał inspirację z lokalnej sztuki flamandzkiej. Mimo niszowej i ekscentrycznej tematyki gra zdobyła popularność wśród części graczy; publicysta Jim Rossignol opisał ją jako najlepsze dzieło studia, aczkolwiek przeznaczone nie dla każdego.

</doc>
<doc id="2862994" url="https://pl.wikipedia.org/wiki?curid=2862994" title="Angara (kompania lotnicza)">
Angara (kompania lotnicza)

S.A. Kompania Lotnicza Angara () – rosyjskie linie lotnicze z siedzibą w Irkucku. Głównym portem lotniczym jest port lotniczy Irkuck, bazy w Jużnieudinsku i Tołmaczewie.. Linie wykonują regionalne loty rozkładowe oraz czarterowe.
Flota.
Stan na kwiecień 2021.:

</doc>
<doc id="2862995" url="https://pl.wikipedia.org/wiki?curid=2862995" title="Jeffery Taylor">
Jeffery Taylor

Jeffery Matthew Taylor (ur. 23 maja 1989 roku w Norrköping) − szwedzki zawodowy koszykarz, występujący na pozycji niskiego skrzydłowego bądź rzucającego obrońcy, posiadający także amerykańskie obywatelstwo, aktualnie zawodnik Realu Madryt.
W 2008 został wybrany najlepszym zawodnikiem amerykańskich szkół średnich stanu Nowy Meksyk (New Mexico Gatorade Player of the Year).
Od czerwca 2012 do 2015 zawodnik Charlotte Bobcats. Karierę koszykarską rozpoczął podczas studiów na uniwersytecie Vanderbilt, gdzie reprezentował barwy drużyny Vanderbilt Commodores. Po ukończeniu studiów zgłosił się do draftu NBA 2012, w którym został wybrany z numerem 31. przez Charlotte Bobcats.
27 sierpnia 2015 podpisał umowę z hiszpańskim klubem Realu Madryt.

</doc>
<doc id="2862999" url="https://pl.wikipedia.org/wiki?curid=2862999" title="Święty Sebastian (obraz El Greca z 1578)">
Święty Sebastian (obraz El Greca z 1578)

Święty Sebastian ("Męczeństwo św. Sebastiana") – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Męczeństwo Sebastiana zostało opisane w XIII-wiecznym zbiorze żywotów świętych pt. "Złota legenda" autorstwa Jakuba de Voragine. Sebastian był rzymskim oficerem gwardii cesarskiej. Żył w czasach prześladowań chrześcijan w III wieku. Kiedy dwóch jego przyjaciół zostało skazanych na śmierć z powodu wiary, Sebastian chciał ich uratować, samemu przyznając się podczas procesu, że jest chrześcijaninem. Został skazany na przeszycie strzałami przez jego własnych żołnierzy. Sebastian nie umarł od otrzymanych ran.
Opis obrazu.
Obraz powstał zaraz po przybyciu El Greca do Hiszpanii. Pozycja i ułożenie ciała pozwalające bardziej wyeksponować mięśnie i budowę mężczyzny, wskazuje na wpływy włoskiego malarstwa, zwłaszcza prac Michała Anioła na twórczość El Greca w pierwszych latach działalności artystycznej w Hiszpanii. Artysta wzorował się również na grecko-rzymskim posągu Laokoona. "Święty Sebastian" jest pierwszym pełnopostaciowym aktem.
Pod koniec życia w 1614 roku El Greco ukończył drugą wersję Świętego Sebastiana. Obraz znajduje się obecnie w zbiorach Muzeum Prado.

</doc>
<doc id="2863003" url="https://pl.wikipedia.org/wiki?curid=2863003" title="Alma Reville">
Alma Reville

Alma Lucy Reville (ur. 14 sierpnia 1899 w Nottingham, zm. 6 lipca 1982 w Los Angeles) – angielska scenarzystka, montażystka filmowa, asystentka reżysera. Żona Alfreda Hitchcocka.
Kariera.
Przygodę z branżą filmową rozpoczęła już jako nastolatka podejmując pracę w London Film Company. Tam niebawem została asystentką reżyserów Maurice'a Elveya i Bertholda Viertela. W 1921 podjęła działalność w studiu filmowym Famous Players-Lasky, gdzie pracowała jako montażystka i asystentka reżysera. W tym czasie poznała Alfreda Hitchcocka, którego poślubiła 2 grudnia 1926 w londyńskim kościele Brompton Oratory. Przez kolejne lata współpracowała z Hitchcockiem przy realizacji wielu jego filmów. Była autorką lub współautorką scenariuszy kilkunastu filmów reżyserowanych przez męża. Były to m.in.: "Morderstwo" (1930), "Oszustwo" (1931), "Bogaci i dziwni" (1931), "Numer siedemnaście" (1932), "39 kroków" (1935), "Bałkany" (1936), "Tajny agent" (1936), "Młody i niewinny" (1937), "Oberża Jamajka" (1939), "Podejrzenie" (1941), "Cień wątpliwości" (1943), "Akt oskarżenia" (1947), "Trema" (1950).
Życie prywatne.
Była żoną reżysera Alfreda Hitchcocka, od którego była młodsza o jeden dzień. Byli małżeństwem od 2 grudnia 1926 do jego śmierci 29 kwietnia 1980. Ich jedyna córka Patricia urodziła się 7 lipca 1928.
Jej największą pasją pozostawało kino, jednak Alma miała wiele innych zainteresowań. Uwielbiała podróże i teatr, jeździła również konno. W przeciwieństwie do swego męża, lubiła też aktywność fizyczną, a w młodości uprawiała lekkoatletykę.
Alma Reville zmarła z przyczyn naturalnych w swoim domu w dzielnicy Bel Air w Los Angeles. Odeszła dwa lata po Hitchcocku. Wcześniej chorowała na raka piersi, jednak udało się jej pokonać chorobę.
Alma w filmie.
Jej postać w filmie "Hitchcock" z 2012 odtwarza Helen Mirren.

</doc>
<doc id="2863004" url="https://pl.wikipedia.org/wiki?curid=2863004" title="Wiesław Drabik">
Wiesław Drabik

Wiesław Drabik (ur. 17 marca 1956 w Krakowie) – polski pisarz i ilustrator, autor książek dla dzieci.
Życiorys.
W latach 1976–1981 studiował na Wydziale Inżynierii Materiałowej i Ceramiki Akademii Górniczo-Hutniczej w Krakowie. Podczas studiów malował i wystawiał olejne obrazy (malarstwo fantastyczne) oraz publikował rysunki satyryczne. Jego prace zaprezentowano podczas kilku indywidualnych wystaw m.in. w klubach Rotunda, Karlik, Perspektywy, w Piwnicy pod Baranami i Kossakówce. W czasie studiów powstały także jego pierwsze teksty, w tym wiersze. Po ukończeniu studiów w latach 1981–1989 pracował w „Kombinacie Budownictwa Mieszkaniowego Zachód” i w podległym mu „Zakładzie Produkcji Elementów Budowlanych w Krakowie”, gdzie doszedł do stanowiska zastępcy Kierownika Zakładu – Głównego Technologa. Od 1989 roku pracuje jako grafik komputerowy w firmie reklamowej Grafix, której jest współwłaścicielem. Opracował graficznie wiele książek dla wydawnictw: Skrzat, Beseder, Smyk, Zielona Sowa.
Twórczość.
Wiesław Drabik jest autorem ponad 200 książek dla dzieci ukazujących się w pięciu wydawnictwach: Skrzat (Kraków), Siedmioróg (Wrocław), Debit (Bielsko-Biała), Wilga (Warszawa), Pascal (Bielsko-Biała) – niektóre z nich ilustrował. Większość publikacji to wesołe, rymowane bajki o zwierzętach, adresowane do najmłodszych czytelników i ich rodziców. Są to najczęściej bogato ilustrowane bajeczki o zwierzętach, które swoją popularność zawdzięczają również ilustracjom Marka Szala, Doroty Szoblik, Andrzeja Kłapyty i Carlosa Busquetsa. Wiele z nich ukazało się seriach: Bardzo śmieszna Historia, Odjazdowy zwierzyniec, Wśród Przyjaciół, Bajeczki ze śmiechu beczki.
Najbardziej znane książeczki autora to: "Bajka o Smoku i Kraku, i o tym jak powstał Kraków", "Awantura na podwórku", "Łakomczucha", "Kocie łakocie", "MAŁa mYSZ skacze czyli myszomania", "Mundial na Pastwiskach". Powodzeniem wśród dzieci cieszą się serie: „Zostań Mistrzem” i „Czytam z tatą” w żartobliwej formie opisujące drogę do medali najlepszych polskich sportowców, którzy w tych bajkach występują pod postaciami sympatycznych zwierzątek.
Wiesław Drabik jest również autorem krótszych form, z których kilka umieszczono w wyborze: "100 wierszy na każdą okazję" (pod red. Michałowskiej, wydawnictwo Siedmioróg, 2010), a wiersz „List do Mikołaja” w podręczniku do 2 klasy (wyd. MEN, 2013).
Niektóre z książek były prezentowane w programie telewizyjnym pt. „Książki z górnej półki”, pokazano je również na Międzynarodowych Targach Książki w Bolonii w 2003 roku. Od wielu autor spotyka się z czytelnikami na targach książki oraz podczas spotkań autorskich, w bibliotekach, szkołach, przedszkolach i księgarniach w całej Polsce.
Przekłady.
Drabik jest autorem drugiego (po Irenie Tuwim) polskiego przekładu bajki Munro Leafa „Byczek Fernando” – wydanego w 2 wersjach przez wydawnictwo Skrzat. Jest autorem wierszowanych adaptacji wielu tradycyjnych bajek (między innymi braci Grimm, Perraulta, Andersena) opublikowanych w "Wielkim Skarbcu Bajek" wydawnictwa Siedmioróg – niektóre wydano również w wersji audio.
Osiągnięcia.
Do osiągnięć autora należą m.in.: specjalna ekspozycja jego książek na Międzynarodowych Targach Książki w Bolonii; osobisty udział we wszystkich kolejnych Targach Książki w Krakowie; ponad 300 spotkań autorskich w ciągu roku; prezentacja niektórych publikacji autora w programie telewizyjnym pt. „Książki z górnej półki”; liczne wznowienia jego książek.
Życie prywatne.
Autor pasjonuje się turystyką, fotografią i filmem, wykonał montaż kilku reklam do TV i kina.

</doc>
<doc id="2863007" url="https://pl.wikipedia.org/wiki?curid=2863007" title="Jan Ignacy Bąkowski">
Jan Ignacy Bąkowski

Jan Ignacy Bąkowski (ur. ok. 1615, zm. 25 grudnia 1679 w Gdańsku) – chorąży chełmiński (1652), podkomorzy chełmiński (1657), sekretarz królewski (1658), podskarbi ziem pruskich (1662), wojewoda pomorski (1665–1677), wojewoda malborski (1677–1679), starosta brodnicki (1663–1677), skarszewski, borzechowski, starosta kiszporski w latach 1657–1677.
Stronnik dworu królewskiego. Poseł na pierwszy sejm 1652 roku.
Poseł sejmiku generalnego pruskiego na sejm koronacyjny 1649, 1650, 1652 (I), 1652 (II), 1654 (I), 1654 (II), 1658, 1659, 1661 1662, 1664/1665, 1665 roku, poseł sejmiku kowalewskiego na sejm 1649/1650 roku.
Elektor Jana II Kazimierza w 1648 roku z województwa chełmińskiego. Na sejmie abdykacyjnym 16 września 1668 roku podpisał akt potwierdzający abdykację Jana II Kazimierza Wazy. Był elektorem Michała Korybuta Wiśniowieckiego z województwa pomorskiego w 1669 roku. Elektor Jana Sobieskiego w 1674 roku z województwa pomorskiego., podpisał jego "pacta conventa". 
Jako senator wziął udział w sejmach: 1665, 1666 (I), 1668 (I), 1668 (II), 1669 (I), 1669 (II), 1670 (II), 1674 (II), 1676, 1677.
Posłował do Moskwy, brał udział w walkach ze Szwedami, m.in. w bitwie pod Chojnicami. Był członkiem delegacji biorącej udział w podpisaniu układu w Ryńsku.

</doc>
<doc id="2863010" url="https://pl.wikipedia.org/wiki?curid=2863010" title="Jan Bąkowski">
Jan Bąkowski



</doc>
<doc id="2863012" url="https://pl.wikipedia.org/wiki?curid=2863012" title="San José (Gwatemala)">
San José (Gwatemala)



</doc>
<doc id="2863014" url="https://pl.wikipedia.org/wiki?curid=2863014" title="Łupek serycytowo-kwarcowy">
Łupek serycytowo-kwarcowy



</doc>
<doc id="2863015" url="https://pl.wikipedia.org/wiki?curid=2863015" title="Podsumowanie startów Loli w Formule 1">
Podsumowanie startów Loli w Formule 1

Lola, przedsiębiorstwo założone w 1956 roku przez Erika Broadleya, jako konstruktor Formuły 1 zadebiutowała w sezonie 1962, dostarczając modele Mk4 zespołowi Reg Parnell Racing. Ostatnim sezonem Loli w Formule 1 był rok 1997.
Podsumowanie.
Źródła: "StatsF1", "ChicaneF1"
Statystyki.
Źródła: "StatsF1", "ChicaneF1"
Informacje techniczne.
Źródła: "All Formula One Info", "StatsF1", "ChicaneF1", "Wyprzedź Mnie!"
Kierowcy.
Źródło: "ChicaneF1"

</doc>
<doc id="2863016" url="https://pl.wikipedia.org/wiki?curid=2863016" title="Święty Maur">
Święty Maur



</doc>
<doc id="2863021" url="https://pl.wikipedia.org/wiki?curid=2863021" title="Tadeusz Odrowąż-Pieniążek">
Tadeusz Odrowąż-Pieniążek

Tadeusz Odrowąż-Pieniążek (ur. 16 października 1901, zm. 27 lipca 1935 – porucznik obserwator lotnictwa Wojska Polskiego.
Życiorys.
Urodził się w Lipinkach, w powiecie Gorlickim. Syn Franciszka-Iwo i Konstancji-Anny-Zofii z domu Jastrzębiec-Borowskiej. Jako maturzysta zgłosił się ochotniczo do Wojska Polskiego, otrzymał przydział do pociągu pancernego „Piłsudczyk”. Po wojnie pozostał w wojsku, przeniósł się ze Szkoły Podchorążych Piechoty do Szkoły Podchorążych Lotnictwa, którą ukończył w 1927 z 16. lokatą. 
Jako sierżant podchorąży obserwator otrzymał przydział do 13 eskadry liniowej. W 1928 r. otrzymał awans na podporucznika. Odkomenderowany na kurs łączności w Zegrzu (IX.28-III.29), powrócił do macierzystej jednostki z przydziałem do eskadry szkolnej – plutonu łączności. W 1931 otrzymał awans na porucznika. W czasie kwiecień 1930 – grudzień 1932 latał jako obserwator w 212 eskadrze bombowej. 
Przeniesiony do Instytutu Badań Technicznych Lotnictwa na asystenta. Zginął śmiercią lotnika 27 lipca 1935 roku pod Okęciem (w okolicy wsi Gorzkiewki) przy oblatywaniu prototypu PZL P-23 II Karaś wraz z załogą (por. pilot Aleksander Kremieniecki i por. rez. obs. Stefan Marian Kłusek – oficerowie Instytutu Badań Technicznych Lotnictwa). 
Został pochowany na Cmentarzu Wojskowym w Warszawie, kwatera C-16, rząd 8, grób 6.

</doc>
<doc id="2863022" url="https://pl.wikipedia.org/wiki?curid=2863022" title="Patricia Hitchcock">
Patricia Hitchcock

Patricia Alma O’Connell (wym. [], z domu Hitchcock, ur. 7 lipca 1928 w Londynie, zm. 9 sierpnia 2021 w Thousand Oaks) – angielska aktorka filmowa, teatralna, telewizyjna i producentka. Jedyna córka reżysera Alfreda Hitchcocka i jego żony Almy Reville. Wystąpiła w trzech filmach fabularnych ojca ("Trema"; 1950, "Nieznajomi z pociągu"; 1951 i "Psychoza"; 1960) oraz w latach 1955–1960 w kilku odcinkach serialu kryminalnego "Alfred Hitchcock przedstawia", emitowanego od 1955 do 1962. Grywała również gościnnie w programach telewizyjnych.
W 2003 opublikowała wspólnie z Laurentem Bouzereau biografię swojej matki pod tytułem "Alma Hitchcock: The Woman Behind the Man".
Życiorys.
Młodość i rodzina.
Patricia Alma Hitchcock urodziła się 7 lipca 1928 w domu przy Cromwell Road 153 w Londynie, jako jedyna córka reżysera Alfreda Hitchcocka (1899–1980) i Almy Reville (1899–1982). Od najmłodszych lat nazywano ją „Pat”. Po jej narodzinach ojciec zakupił za kwotę 2,5 tys. funtów 11-akrową posiadłość Winter’s Grace nieopodal Shamley Green, położoną pięć mil od Guildford, gdzie cała rodzina spędzała weekendy. Uczęszczała do szkoły z internatem w Sussex. Od dziecka przejawiała uzdolnienia sceniczne. Reżyser Alexander Korda napisał do niej list z pochwałami za występ w szkolnym przedstawieniu "Król, który niczego się nie nauczył" oraz zaoferował dziewczynce kontrakt filmowy.
Na początku marca 1939 razem z rodzicami przeniosła się do Stanów Zjednoczonych. Uczęszczała do prywatnej szkoły dla dziewcząt Marymount High School, prowadzonej przez siostry z zakonu przy Bulwarze Zachodzącego Słońca w Bel Air, dzielnicy Los Angeles w stanie Kalifornia. Do grona jej ulubionych gwiazd filmowych należeli: Bette Davis, Bing Crosby, Bob Hope, Cary Grant, Clark Gable, Fredric March, Gene Autry oraz Humphrey Bogart.
Debiut teatralny i filmowy.
W 1941 zadebiutowała w teatrze. Wystąpiła u boku Victora Kiliana w komediodramacie "Solitaire" autorstwa Johna Van Drutena, reżyserowanym przez Dudleya Diggesa. Wcieliła się w Virginię, bogatą dziewczynę, zaprzyjaźniającą się z włóczęgą. Za swoją kreację zebrała przychylne opinie krytyków, w przeciwieństwie do spektaklu, który uważano za „błahy i bez innowacji”. Brooks Atkinson, recenzując jej występ, pisał za pośrednictwem „The New York Timesa”, że „gra Virginię z dziecinną niewinnością i szczerością”. Z uwagi na japoński atak na Pearl Harbor, przeprowadzony 7 grudnia, przedstawienie zdjęto z afisza po trzech tygodniach. „Przed premierą nie czułam się zbyt pewnie. Byłam zdenerwowana. Ale odetchnęłam, gdy dowiedziałam się, że na widowni nie będzie ojca. Kręcił wtedy film ["Sabotaż"] w Hollywood” – wspominała.
Po raz drugi wystąpiła na scenie w 1944, w wieku szesnastu lat. Zagrała w broadwayowskiej komedii "Violet", będącej adaptacją cyklu opowiadań o młodej pannie Majsterklepce autorstwa Whitfielda Cooka. Premiera miała miejsce w nowojorskim Belasco Theatre, jednak krytyczne recenzje – "Violet" określano jako „nad wyraz przygnębiającą komedię” – spowodowały zdjęcie sztuki z afisza po dwudziestu trzech przedstawieniach.
Ukończywszy w 1947 Marymount High School, mając aktorskie ambicje, przeniosła się do Londynu, gdzie od 1948 do 1950 studiowała na Royal Academy of Dramatic Art (RADA). W 1950 zadebiutowała w filmie fabularnym "Trema", reżyserowanym przez jej ojca. Otrzymała drobną rolę Chubby Bannister, przyjaciółki Evy Gill (Jane Wyman). Hitchcock w żartobliwym tonie przyznawał: „Chcę sprawdzić, czy nauczyła się czegoś na studiach i czy warto było na to wydawać pieniądze”. W tym samym roku zagrała w dramacie historycznym "The Mudlark" (reż. Jean Negulesco) z głównym rolami Aleca Guinnessa i Irene Dunne.
Rok później otrzymała angaż do psychologicznego dreszczowca noir "Nieznajomi z pociągu", również reżyserowanego przez Hitchcocka. Wcieliła się w postać Barbary, młodszej siostry Anny Morton (Ruth Roman). W ocenie Patricka McGilligana była to „najbardziej złożona postać, jaką córka Hitchcocka zagrała w filmie swojego ojca, została ukazana jako wesoła miłośniczka zbrodni”. Mimo że Hitchcock wymyślił postać Barbary specjalnie z myślą o córce (nie występuje ona w książce autorstwa Patricii Highsmith z 1950, na podstawie której zrealizowano film), to musiała ona uczestniczyć w castingach do produkcji ojca, podobnie jak i inni aktorzy, oraz traktowano ją na planie bez żadnych przywilejów. Wspominając pracę nad filmem przyznawała: „Na planie [ojciec] dawał mi polecenia i zachowywał się bardzo krytycznie. Mogłabym równie dobrze nazywać się Jane Jones, a nie Patricia Hitchcock”.
W latach 50. występowała też w radiu i telewizji, pojawiając się w takich programach, jak "Suspense", "The Life of Riley", sitcomie "My Little Margie" oraz w jednym z odcinków "Playhouse 90", reżyserowanym przez Johna Frankenheimera. Miała otrzymać rolę w serialu komediowym stacji NBC "The Robert Cummings Show" (dostała ją Ann B. Davis), lecz plany te przerwała ciąża. W latach 1955–1960 pojawiła się gościnnie w dziesięciu odcinkach serialu kryminalnego "Alfred Hitchcock przedstawia". Jak twierdziła, „potrzebowali dziewczyny z angielskim akcentem”. W 1956, będąc już mężatką, wystąpiła w roli damy dworu w dramacie religijnym "Dziesięcioro przykazań" (reż. Cecil B. DeMille).
Cztery lata później po raz trzeci zagrała u ojca, w dreszczowcu psychologicznym "Psychoza". Wcieliła się w rolę Caroline, rozgadanej współpracownicy Marion Crane (Janet Leigh) (postać Caroline nie występowała w powieści Roberta Blocha z 1959). Otrzymywała 500 dolarów dziennie, z gwarancją dwudniowej pracy.
W 1975 wystąpiła u boku Barbary Baxley i Cloris Leachman w filmie telewizyjnym "Ladies of the Corridor" (reż. Robert Stephens), emitowanym w stacji PBS. Rok później zagrała w telewizyjnej wersji "Six Characters in Search of an Author" (reż. Stacy Keach). Ostatni raz na ekranie pojawiła się w 1978, występując w produkcji "Skateboard" (reż. George Gage).
Po zakończeniu kariery aktorskiej.
W 1984 przekazała Margaret Herrick Library w Beverly Hills w stanie Kalifornia dokumentację ojca, jego zdjęcia, pamiątki oraz materiały produkcyjne. Zajmowała się również recenzjami książek poświęconych jej ojcu. Publicznie skrytykowała biografię pióra Donalda Spoto – "Alfred Hitchcock: The Dark Side of Genius" z 1980, w której autor przedstawił reżysera jako „makabrycznego żartownisia, przerażone dziecko i tyrańskiego artystę”. Współpracownicy Hitchcocka i ludzie znający go osobiście wyrażali swoje oburzenie. Patricia Alma O’Connell uznała, że „Spoto przekręcił fakty”.
W 2000 była współproducentem krótkometrażowego filmu dokumentalnego "The Man on Lincoln’s Nose" (reż. Daniel Raim). W 2002 dostarczyła rodzinne zdjęcia oraz napisała przedmowę do książki "Footsteps in the Fog: Alfred Hitchcock’s San Francisco" autorstwa Jeffa Krafta i Aarona Leventhala. Rok później O’Connell opublikowała wspólnie z Laurentem Bouzereau biografię swojej matki – "Alma Hitchcock: The Woman Behind the Man", która ukazała się nakładem wydawnictwa Berkley Books.
Śmierć.
Patricia Alma O’Connell zmarła 9 sierpnia 2021 w swoim domu w Thousand Oaks w stanie Kalifornia w wieku 93 lat. Informację o jej śmierci podała najmłodsza córka Kathleen „Katie” O’Connell-Fiala. Druga z córek, Teresa „Tera” Carrubby, przyznała, że jej matka zmarła we śnie z przyczyn naturalnych, dodając: „Zawsze była naprawdę dobra w ochronie spuścizny moich dziadków i upewnianiu się, że zawsze będą pamiętani”. Została pochowana na cmentarzu Valley Oaks Memorial Park w Westlake Village w Kalifornii.
Życie prywatne.
17 stycznia 1952 wyszła za mąż za Josepha E. O’Connella Jr., pochodzącego z Newton w stanie Massachusetts absolwenta prywatnej szkoły średniej Georgetown w Garrett Park w Maryland, który służył w United States Navy (USN) w czasie II wojny światowej. O’Connell Jr. sprawował też funkcję skarbnika Thomas Dalby Corporation w Watertown w Massachusetts. Był on wnukiem stryjecznym późniejszego kardynała, arcybiskupa Bostonu. Uroczystości weselne odbyły się kaplicy Najświętszej Marii Panny w Katedrze Świętego Patryka w Nowym Jorku. Po ślubie wydano przedpołudniowe przyjęcie na górnym tarasie hotelu St. Regis. Hitchcock usiłował przekonać zięcia do pracy w przemyśle filmowym, lecz bez skutku. Mieli trzy córki: Mary Almę Stone (ur. 17 kwietnia 1953), Teresę „Tere” Carrubby (ur. 2 lipca 1954) oraz Kathleen „Katie” Fialę (ur. 27 lutego 1959). Pozostali małżeństwem przez ponad czterdzieści lat, do śmierci męża, który zmarł na atak serca w 1994.
Od dzieciństwa jej pasją, którą zaszczepiła w niej matka, była jazda konno. Uprawiała ją, dopóki stan zdrowia jej na to pozwalał.
W rozmowie z dziennikiem „The Guardian” z okazji setnej rocznicy urodzin swojego ojca (1999), przyznała: „Miałam całkowicie normalne życie. Moi rodzice byli zwykłymi ludźmi. Wiem, że wiele osób twierdzi, że mój ojciec musiał mieć mroczną wyobraźnię. Cóż, nie miał. Był genialnym filmowcem i wiedział, jak opowiadać historię, to wszystko”.
W 2018 jej dom spłonął w wyniku niszczycielskiego pożaru Woolsey w południowej Kalifornii.

</doc>
<doc id="2863023" url="https://pl.wikipedia.org/wiki?curid=2863023" title="Gerald Henderson Jr.">
Gerald Henderson Jr.

Gerald Henderson Jr., właśc. Jerome McKinley Henderson Jr. (ur. 9 grudnia 1987 w Caldwell) − amerykański zawodowy koszykarz, występujący na pozycji rzucającego obrońcy bądź rozgrywającego. 
W 2006 wystąpił w meczu wschodzących gwiazd - Nike Hoop Summit oraz McDonald’s All-American.
Karierę koszykarską rozpoczął podczas studiów na uniwersytecie Duke. Po trzech latach studiów zgłosił się do draftu NBA 2009, w którym to został wybrany z numerem 12 przez Charlotte Bobcats. W lipcu 2009 podpisał kontrakt z Bobcats. Przed następnym sezonem wykorzystali oni zapis w jego kontrakcie i przedłużyli go na następne trzy lata. Podczas rozgrywek 2011/12 wyszedł we wszystkich spotkaniach w pierwszej piątce, zdobywając średnio co mecz 15,1 punktu.
Jest synem byłego koszykarza i trzykrotnego mistrza NBA Geralda Hendersona Sr..
W czerwcu 2015 roku trafił, w wyniku wymiany do zespołu Portland Trail Blazers. 9 lipca 2016 podpisał umowę z Philadelphia 76ers. 30 czerwca 2017 został zwolniony przez klub.

</doc>
<doc id="2863024" url="https://pl.wikipedia.org/wiki?curid=2863024" title="Kostrzyń (gmina)">
Kostrzyń (gmina)

Kostrzyń (pisownia przez "–ń", także w PSSL 1946) – dawna gmina wiejska istniejąca w 1946 roku w woj. szczecińskim (dzisiejsze woj. zachodniopomorskie). Siedzibą władz gminy było miasto Kostrzyń (w obecnym brzmieniu "Kostrzyn nad Odrą"), nie wchodzący w jej skład.
Gmina Kostrzyń powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu chojeńskiego – weszła w skład nowo utworzonego woj. szczecińskiego.
Mimo że jej siedziba, miasto Kostrzyń, została w czerwcu 1946 przeniesiona do powiatu gorzowskiego w województwie poznańskim, gmina Kostrzyń pozostała w powiecie chojeńskim, w woj. szczecińskim. 14 lutego 1946 składała się z dwóch gromad, Warniki i Dąbroszyn i liczyła zaledwie 85 mieszkańców. 
W wykazach opartych na stanie administracyjnym po 1946 roku jednostka już nie występuje; początkowo (1947-1948) jej obszar należał do nowo utworzonej gminy Kamień Mały, którą w 1948 roku przemianowano na Witnica. Obszar dawnej gminy Kostrzyń stanowił jej specyficzną eksklawę, oddzieloną od głównej części gminy obszarem gminy Dębno (powiat chojeński) i gminy Torzym (powiat sulęciński).

</doc>
<doc id="2863025" url="https://pl.wikipedia.org/wiki?curid=2863025" title="Chojnice Odrzańskie (gmina)">
Chojnice Odrzańskie (gmina)



</doc>
<doc id="2863026" url="https://pl.wikipedia.org/wiki?curid=2863026" title="Gerald Henderson">
Gerald Henderson



</doc>
<doc id="2863028" url="https://pl.wikipedia.org/wiki?curid=2863028" title="Barwice (gmina w powiecie chojeńskim)">
Barwice (gmina w powiecie chojeńskim)



</doc>
<doc id="2863029" url="https://pl.wikipedia.org/wiki?curid=2863029" title="Stefan Kłusek">
Stefan Kłusek

Stefan Marian Kłusek (ur. 25 marca 1904, zm. 27 lipca 1935) – podporucznik obserwator Wojska Polskiego.
Życiorys.
Na stopień podporucznika został mianowany ze starszeństwem z 1 stycznia 1930 i 44. lokatą w korpusie oficerów rezerwy aeronautyki. Posiadał przydział w rezerwie do 5 Pułku Lotniczego w Wilnie. Był pracownikiem Instytutu Badań Technicznych Lotnictwa. Zginął śmiercią lotnika 27 lipca 1935 roku pod Okęciem (w okolicy wsi Gorzkiewki) przy oblatywaniu prototypu PZL P-23 II Karaś wraz z załogą (por. pilot Aleksander Kremieniecki i por. obs. Tadeusz Odrowąż-Pieniążek – oficerowie Instytutu Badań Technicznych Lotnictwa). Pochowany na cmentarzu Powązkowskim w Warszawie (kwatera 293-3-20).

</doc>
<doc id="2863030" url="https://pl.wikipedia.org/wiki?curid=2863030" title="B.J. Mullens">
B.J. Mullens



</doc>
<doc id="2863031" url="https://pl.wikipedia.org/wiki?curid=2863031" title="B. J. Mullens">
B. J. Mullens



</doc>
<doc id="2863033" url="https://pl.wikipedia.org/wiki?curid=2863033" title="Lekkowo (gmina)">
Lekkowo (gmina)



</doc>
<doc id="2863034" url="https://pl.wikipedia.org/wiki?curid=2863034" title="Półczno (gmina)">
Półczno (gmina)

Półczno (pocz. "Połeczno") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Połeczno (obecnie "Półczno").
Gmina Połeczno powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu bytowskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego.
14 lutego 1946 gmina liczyła 705 mieszkańców. 
W wykazach opartych na stanie administracyjnym po 1946 roku jednostka już nie występuje.

</doc>
<doc id="2863041" url="https://pl.wikipedia.org/wiki?curid=2863041" title="The Fly">
The Fly



</doc>
<doc id="2863045" url="https://pl.wikipedia.org/wiki?curid=2863045" title="Enwer Lisin">
Enwer Lisin

Enwer Giennadjewicz Lisin, ros. Энвер Геннадьевич Лисин (ur. 22 kwietnia 1986 w Moskwie) – rosyjski hokeista, reprezentant Rosji.
Kariera.
Wychowanek Dinama Moskwa. Od 2006 występował w lidze NHL, najpierw trzy sezony w Phoenix Coyotes. W lipcu 2009 został zawodnikiem New York Rangers (w drodze wymiany za Fina, Lauriego Korpikoskiego). Od października 2010 zawodnik Mietałłurga Magnitogorsk. W kwietniu 2012 przedłużył kontrakt z klubem o dwa lata. Od czerwca 2013 zawodnik Admirała Władywostok, gdzie trafił w wyniku wyboru zawodników z innych drużyn KHL. W sierpniu 2013 został kapitanem drużyny. Od końca grudnia 2013 zawodnik CSKA Moskwa (w toku wymiany za Ilję Zubowa i Michaiła Naumienkowa). Od lipca 2014 zawodnik Admirała Władywostok. Od maja 2015 zawodnik Saławatu Jułajew Ufa, związany dwuletnim kontraktem. W czerwcu 2018 został zwolniony z klubu. Wkrótce potem został zawodnikiem Sibiru. W październiku 2018 przeszedł do Spartaka Moskwa. Od maja 2019 zawodnik Traktora Czelabińsk.

</doc>
<doc id="2863047" url="https://pl.wikipedia.org/wiki?curid=2863047" title="Hiroki Kokubo">
Hiroki Kokubo

 – japoński baseballista, który występował najczęściej na pozycji pierwszobazowego i trzeciobazowego przez 18 sezonów w Nippon Professional Baseball. Brązowy medalista Letnich Igrzysk Olimpijskich 1992.
Hiroki Kokubo urodził się 8 października 1971 roku w Wakayamie. Kształcił się w wyższej szkole Seirin. Do college'u wstąpił w 1989 roku (Aoyama Gakuin University), gdzie studiował przez kilka kolejnych lat. Wówczas, zainteresował się tą dyscypliną. W 1992 roku wraz z drużyną narodową, zdobył brązowy medal Letnich Igrzysk Olimpijskich w Barcelonie (w meczu o brąz, Japończycy wygrali z Amerykanami). W 1993 roku (także w drużynie krajowej), zdobył brązowy medal podczas Pucharu Interkontynentalnego. W meczu o brąz, jego drużyna pokonała reprezentację Nikaragui.
W 1993 roku został wybrany w drugiej rundzie draftu przez Fukuoka Daiei Hawks. W Nippon Professional Baseball zadebiutował 9 kwietnia 1994 roku, w meczu przeciwko Orix Blue Wave (obecnie Orix Buffaloes). Dzień później, zaliczył swoje pierwsze uderzenie; pierwszego home runa zdobył 7 maja tegoż roku w meczu przeciwko Chiba Lotte Marines. W inaugurującym sezonie, Kokubo wystąpił w 78 spotkaniach, zaliczył m.in. 6 home runów, 20 RBI; jego średnia uderzeń wyniosła 0,215. W kolejnym sezonie okazał się najlepszy w lidze pod względem triple'ów (9), home runów (28) i slugging percentage (0,548). W tym samym sezonie zdobył także Złotą Rękawicę i wybrany został do pierwszej dziewiątki sezonu.
W sezonie 1997, Kokubo miał najlepsze w lidze statystyki pod względem RBI (114), double'ów (37), łącznie zdobytych baz (310) i slugging percentage (0,588). Został także wybrany po raz drugi do najlepszej dziewiątki sezonu.
W 1998 roku, Japończyk był zamieszany w aferę podatkową, przez co wystąpił tylko w 17 spotkaniach ligowych.
18 września 2002 roku, Kokubo rozegrał 1000. mecz w Nippon Professional Baseball (w meczu przeciwko Orix Buffaloes). W tym samym spotkaniu, osiągnął również 1000. uderzenie.
W Fukuoka Daiei Hawks grał do sezonu 2002. W 2003 roku, doznał kontuzji kolana podczas wiosennego treningu, kiedy to zderzył się z łapaczem, Takumim Shiigim; kontuzja wykluczyła go z gry na cały sezon. Po kontuzji, podpisał kontrakt z Yomiuri Giants. W tym sezonie, otrzymał nagrodę dla najlepszego powracającego zawodnika ligi. W Yomiuri Giants grał do sezonu 2006, po czym powrócił (jako wolny agent) do swojego macierzystego klubu, który w tym czasie zmienił nazwę na Fukuoka SoftBank Hawks.
3 maja 2010 roku zaliczył 1000. runa w profesjonalnej karierze. W tym samym sezonie, zwyciężył wraz z drużyną w Pacific League, a także zdobył Złotą Rękawicę. W sezonie 2011, zwyciężył po raz kolejny w Pacific League, uczestniczył także w Japan Series; Kokubo został wybrany MVP tej imprezy i został tym samym najstarszym zawodnikiem w historii, który zdobył to wyróżnienie. Ponadto zdobył także trzecią w karierze Złotą Rękawicę, po raz 11. uczestniczył w meczu gwiazd i po raz trzeci wybrano go do najlepszej dziewiątki sezonu.
24 czerwca 2012 roku zaliczył 2000. uderzenie. Ostatni mecz w profesjonalnej karierze rozegrał 8 października 2012 roku. Podczas jej trwania, osiągnął także 13 grand slamów.
Żonaty z Ami, ma 2 dzieci.

</doc>
<doc id="2863052" url="https://pl.wikipedia.org/wiki?curid=2863052" title="Origjinale">
Origjinale

Origjinale – singel Aurelii Gaçe nagrany z raperem Dr. Flori i Marselem. Tekst piosenki został napisany wspólnie przez Aurelę Gaçe i Dr. Floriego.
Piosenka została wydana 11 czerwca 2010 roku i szybko stała się hitem głównie w Albanii. Teledysk do utworu stał się najchętniej oglądanym wideo w Albanii w 2010 roku i osiągnął największą liczbę wyświetleń w serwisie YouTube spośród wszystkich kiedykolwiek umieszczonych na serwisie albańskich piosenek. W następnym roku piosenka została nominowana do bałkańskich nagród muzycznych Balkan Music Awards którą wygrała w kategorii "Najlepsza piosenka roku na Bałkanach 2010", wygrywając m.in. z „Sun Is Up” rumuńskiej piosenkarki Innej.
Piosenka znalazła się na albumie "Paraprakisht".

</doc>
<doc id="2863056" url="https://pl.wikipedia.org/wiki?curid=2863056" title="Reprezentacja Związku Radzieckiego U-20 w piłce nożnej mężczyzn">
Reprezentacja Związku Radzieckiego U-20 w piłce nożnej mężczyzn

Reprezentacja Związku Radzieckiego U-20 w piłce nożnej – młodzieżowa reprezentacja Związku Radzieckiego sterowana przez Związek Piłki Nożnej ZSRR. Jej największym sukcesem jest mistrzostwo świata młodzieży w 1977 roku. Reprezentacja była powoływana tylko na Mistrzostwa świata U-20, a o kwalifikację do nich walczyła U-18 na Mistrzostwach Europy U-18.

</doc>
<doc id="2863060" url="https://pl.wikipedia.org/wiki?curid=2863060" title="Giorgi Kandelaki">
Giorgi Kandelaki

Giorgi Kandelaki (ur. 10 kwietnia 1974) – gruziński bokser, złoty medalista mistrzostw świata i Europy.
Kariera amatorska.
W 1993 roku zdobył złoty medal podczas mistrzostw Europy w Bursie. W finale pokonał Dona Diego Poedera.
W tym samym roku zdobył srebro podczas mistrzostw świata w Tampere. W finale pokonał go Kubańczyk Félix Savón, który po raz 6 z rzędu został mistrzem świata.
W 1996 reprezentował swój kraj na igrzyskach w Atlancie - odpadł po ćwierćfinałowej walce z Félixem Savónem.
W 1997 roku zdobył złoty medal w wadze superciężkiej, podczas mistrzostw świata w Budapeszcie. W finale pokonał Kubańczyka Alexisa Rubalcabę.
Kariera zawodowa.
Jako zawodowiec zadebiutował 2 lipca 1998 roku, nokautując w 4 rundzie Shane'a Woollasa. W sumie na zawodowym ringu stoczył 24 walki, z których 18 rozstrzygnął przed czasem. Największym jego sukcesem było mistrzostwo WBU (World Boxing Union). Zawodową karierę zakończył po znokautowaniu Aleksieja Osokina w rodzinnym kraju.

</doc>
<doc id="2863062" url="https://pl.wikipedia.org/wiki?curid=2863062" title="Piaski sandrowe">
Piaski sandrowe

 Piaski sandrowe – luźna skała osadowa, osadzona na przedpolach moren czołowych przez wody lodowcowe rozmywające morenę czołową i płynące od czoła topniejącego lodowca. Jest to jeden z rodzajów osadów fluwioglacjalnych. Pod względem uziarnienia są to piaski, najczęściej dobrze przesortowane, niekiedy o krzyżowym uwarstwieniu, średnio obtoczone, luźne lub słabogliniaste, rzadziej gliniaste, często z wkładkami żwirów, dość zasobne w minerały łatwo wietrzejące. 

</doc>
<doc id="2863063" url="https://pl.wikipedia.org/wiki?curid=2863063" title="Alexander Lawton">
Alexander Lawton

Alexander Robert Lawton (ur. 4 listopada 1818 − zm. 2 lipca 1896) − prawnik, polityk i generał-brygadier Armii Stanów Skonfederowanych, drugi Kwatermistrz Generalny CSA.
Młodość.
Lawton urodził się w okolicach Beaufort w stanie Karolina Południowa. Był synem Alexandra Jamesa Lawtona i Marty z domu Mosse. W roku 1839 ukończył United States Military Academy z 13. lokatą na 31 kadetów swego rocznika. Służył jako podporucznik 1 Regimencie Artylerii, ale w roku 1840 odszedł z wojska by studiować prawo. Wstąpił na Wydział Prawa Uniwersytetu Harvarda, a naukę ukończył egzaminem w roku 1842. Osiadł w Savannah, w stanie Georgia i zaczął praktykę adwokacką, pracując również jako administrator linii kolejowej i polityk stanowy.
Wojna secesyjna.
Lawton z radością przyjął secesję Georgii i zaraz wstąpił do CSA jako pułkownik 1 Regimentu Ochotniczego Georgii. Dowodził podczas zajmowania Fortu Pułaskiego w Savannah, co było pierwszym starciem zbrojnym na południu. 13 kwietnia 1861 roku otrzymał awans na generała-brygadiera z zadaniem obrony wybrzeża, czym zajmował się do czasu skierowania na front w Wirginii. Dowodził brygadą piechoty w czasie kampanii w dolinie Shenandoah Stonewalla Jacksona, w „bitwach siedmiodniowych” i w II bitwie nad Bull Run (zwanej także II bitwą pod Manassas). Po raz ostatni służył w polu podczas bitwy nad Antietam (pod Sharpsburgiem), gdzie dowodził dywizją ranionego gen-maj. Richarda Ewella. Rano 17 września 1862 roku Lawton został − na linii obrony Armii Północnej Wirginii − ciężko ranny. Zniesiony z pola bitwy do szpitala na tyłach przeżył, ale rekonwalescencja w domu trwała wiele miesięcy.
W sierpniu 1863 roku Lawton wrócił do służby i został mianowany Kwatermistrzem Generalnym Konfederacji. Mimo pełnego zaangażowania i poświęcenia nie był w stanie rozwiązać narastających problemów z zaopatrzeniem i źle obsługiwanymi liniami kolejowymi.
Postbellum.
Po zakończeniu wojny domowej Lawton wrócił do Georgii, gdzie zajmował różne stanowiska w administracji publicznej i szybko wyrósł na znaczącą postać w polityce. W roku 1880 przegrał wybory do Senatu USA po kampanii, która miała oznaczać zwycięstwo „Nowego Południa” nad „Starym Południem”. W 1882 roku został wybrany prezesem Amerykańskiego Stowarzyszenia Prawników, a pięć lat później wyjechał do Wiednia, gdzie objął stanowisko ambasadora USA przy rządzie Austro-Węgier, który to posterunek opuścił w roku 1889. Lawton zmarł w Clifton w 1896 roku.

</doc>
<doc id="2863064" url="https://pl.wikipedia.org/wiki?curid=2863064" title="Stanisław Czistow">
Stanisław Czistow

Stanisław Michajłowicz Czistow, ros. Станислав Михайлович Чистов (ur. 17 kwietnia 1983 w Czelabińsku) – rosyjski hokeista, reprezentant Rosji.
Kariera.
Wychowanek i od maja 2011 roku ponownie zawodnik Traktora Czelabińsk. W kwietniu 2013 przedłużył kontrakt z klubem o dwa lata. Zawodnikiem klubu był do grudnia 2015. Od grudnia 2015 do grudnia 2016 zawodnik Łokomotiwu. Od grudnia 2016 do kwietnia 2017 zawodnik Awtomobilista Jekaterynburg. Od maja do września 2017 zawodnik Spartaka Moskwa. Od października do listopada 2017 zawodnik Dinama Ryga. W maju 2018 został zawodnikiem Łady Togliatti. Pod koniec 2019 ogłosił zakończenie kariery.
Uczestniczył w turniejach mistrzostw świata do lat 17 w 2000, mistrzostw świata juniorów do lat 18 2001, mistrzostw świata juniorów do lat 20 2001, 2002.

</doc>
<doc id="2863066" url="https://pl.wikipedia.org/wiki?curid=2863066" title="Czesław Pawłowicz">
Czesław Pawłowicz

Czesław Pawłowicz (ur. 5 listopada 1892 w Rydze, zm. 8 lipca 1942 w Szanghaju) – podpułkownik dyplomowany saperów Wojska Polskiego.
Życiorys.
Urodził się 5 listopada 1892 w Rydze, w rodzinie Mikołaja i Zofii Oberkampf. W 1917 służył w Armii Polskiej we Francji. 
9 listopada 1920 został przyjęty do Wojska Polskiego z zatwierdzeniem posiadanego stopnia kapitana i przydzielony do 13 batalionu saperów na stanowisko dowódcy. 1 czerwca 1921 pełnił służbę w dowództwie 13 Dywizji Piechoty pozostając w ewidencji 2 pułku saperów. 15 listopada 1921 został „powołany do egzaminu wstępnego (segregacyjnego) na dwuletni Kurs Sztabu Generalnego 1921/23”. W latach 1921–1923 był słuchaczem II Kursu Normalnego Wyższej Szkoły Wojennej w Warszawie. Z dniem 1 października 1923, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Oddziału IV Sztabu Generalnego i wyznaczony na stanowisko w służbie transportowo-kolejowej. W sierpniu 1929 został przeniesiony z Oddziału II Sztabu Głównego w Warszawie do 1 pułku saperów Legionów w Modlinie na stanowisko dowódcy pułku. W grudniu 1929, po reorganizacji saperów, został dowódcą 1 batalionu saperów Legionów w Modlinie. W marcu 1932 został mianowany dowódcą 5 batalionu saperów w Krakowie. W czerwcu 1934 został komendantem Powiatowej Komendy Uzupełnień Miechów. W 1939 był w dyspozycji szefa Biura Personalnego Ministerstwa Spraw Wojskowych.
Zmarł 8 lipca 1942 w Szanghaju.
Opinie.
Taktycznie bardzo dobry. Wychowawca dobry. Na wyższe stanowisko jeszcze nie nadaje się. Oficer bardzo dobry. /1 listopada 1933 r./ /-/ gen. Berbecki.

</doc>
<doc id="2863068" url="https://pl.wikipedia.org/wiki?curid=2863068" title="Dziennik intymny (film)">
Dziennik intymny (film)

Dziennik intymny (tyt. oryg. "Caro diario") – francusko-włoski film z 1993 roku w reżyserii Nanniego Moretti.

</doc>
<doc id="2863069" url="https://pl.wikipedia.org/wiki?curid=2863069" title="Franciszek Pianzola">
Franciszek Pianzola

Franciszek Pianzola, Francesco Pianzola (ur. 5 października 1881 w Sartirana Lomellina, zm. 4 czerwca 1943 w Mortarze) - włoski duchowny katolicki, błogosławiony Kościoła katolickiego, założyciel Zgromadzenia Sióstr Misjonarek Niepokalanej Królowej Pokoju i diecezjalnego stowarzyszenia Oblatów Niepokalanej. 
Życiorys.
Franciszek Pianzola urodził się 5 października 1881 roku w Sartirana Lomellina. Zanim został kapłanem ewangelizował w północnych Włoszech robotników na polach ryżowych. Dbał również o ich wykształcenie. Następnie został założycielem Zgromadzenia Sióstr Misjonarek Niepokalanej Królowej Pokoju, jak również diecezjalnego stowarzyszenia Oblatów Niepokalanej. Zmarł 4 czerwca 1943 roku w opinii świętości.
Został beatyfikowany 4 października 2008 roku przez Benedykta XVI w Vigevano. 

</doc>
<doc id="2863070" url="https://pl.wikipedia.org/wiki?curid=2863070" title="Biegi narciarskie na Mistrzostwach Świata w Narciarstwie Klasycznym 2013 – bieg łączony na 15 km kobiet">
Biegi narciarskie na Mistrzostwach Świata w Narciarstwie Klasycznym 2013 – bieg łączony na 15 km kobiet

Bieg łączony kobiet na 15 km był jedną z konkurencji na XXXVI Mistrzostwach Świata w Narciarstwie Klasycznym. Odbył się 23 lutego 2013 na trasie we włoskich Dolomitach. Tytuł sprzed dwóch lat obroniła Norweżka Marit Bjørgen, pozostałe miejsca na poduium zajęły jej rodaczki: druga była Therese Johaug, a trzecia Heidi Weng.
Wszystkie zawodniczki startowały razem i biegły 7,5 km techniką klasyczną. Po przebiegnięciu tego dystansu, zawodniczki zmieniały narty i pozostałą część trasy biegły techniką dowolną.

</doc>
<doc id="2863076" url="https://pl.wikipedia.org/wiki?curid=2863076" title="Proces Castnera-Kellnera">
Proces Castnera-Kellnera

Proces Castnera (również: "proces Castnera-Kellnera") – to przemysłowa metoda otrzymywania metalicznego sodu w drodze elektrolizy stopionego wodorotlenku sodu (sody kaustycznej) w temperaturze ok. 330 °C.
Szczegóły metody.
Na rysunku obok widać elektrolizer Castnera, którym jest ceramiczny tygiel z zawieszoną cylindryczną niklową anodą (A) otaczającą miedzianą katodę (K). Temperatura jest niższa w dolnej części i wyższa w górnej tak, aby wodorotlenek sodu był w fazie stałej w szyjce (S) i ciekłej w środkowej i górnej części elektrolizera. Metaliczny sód wytwarza się na katodzie (K), ale ponieważ jest mniej gęsty niż stopiony wodorotlenek sodu, więc wędruje do góry. Druciana gaza/diafragma (G) ogranicza sód, który akumuluje się u góry w kolektorze (C).
Reakcje elektrochemiczne w trakcie procesu:
1) reakcja na katodzie:
2) reakcja na anodzie:
3) reakcja uboczna:
Historia.
Proces Castnera wytwarzania sodu metalicznego został wprowadzony przez amerykańskiego chemika Hamiltona Castnera w 1888 r. W tym czasie głównym zastosowaniem sodu było użycie go jako silnego środka redukującego do otrzymywania glinu z jego oczyszczonych rud.
Nowa metoda obniżyła koszty wytwarzania sodu w porównaniu z poprzednio stosowaną metodą redukcji węglanu sodu węglem w wysokiej temperaturze, co obniżyło koszt produkcji aluminium. Jednakże wprowadzenie w tym samym czasie innej – bardziej wydajnej metody produkcji glinu z jego tlenku – znanej obecnie jako proces Halla-Héroulta, spowodowało zmniejszenie znaczenia procesu Castnera. Był on jednak nadal wykorzystywany, ale już nie jako etap przy produkcji glinu, tylko ze względu na wzrost zapotrzebowania na sam sód do innych celów. Jednakże opracowanie w 1924 nowej metody produkcji sodu w elektrolizerze Downsa (proces Downsa) wyparło niemal całkowicie proces Castnera.

</doc>
<doc id="2863080" url="https://pl.wikipedia.org/wiki?curid=2863080" title="Jak Sierwis">
Jak Sierwis

Jak Sierwis – nieistniejące rosyjskie linie lotnicze z siedzibą w Moskwie. Linie wykonywały biznesowe loty czarterowe przy użyciu samolotów Jak-40 oraz Jak-42.
Linie w okresie od lipca do listopada 2009 miały zakaz lotów nad terytorium Unii Europejskiej.
21 września 2011 Federalna Agencja Transportu Lotniczego (Rosawiacja) odebrała przewoźnikowi licencję. Powodem tej decyzji była Katastrofa lotu Jak Sierwis 9633.
Flota.
Stan na styczeń 2005:

</doc>
<doc id="2863081" url="https://pl.wikipedia.org/wiki?curid=2863081" title="Gorazd">
Gorazd



</doc>
<doc id="2863082" url="https://pl.wikipedia.org/wiki?curid=2863082" title="Schondorf">
Schondorf



</doc>
<doc id="2863083" url="https://pl.wikipedia.org/wiki?curid=2863083" title="Anton But">
Anton But

Anton Nikołajewicz But, ros. Антон Николаевич Бут, ukr. Антон Миколайович Бут - Anton Mykołajowycz But (ur. 3 lipca 1980 w Charkowie) – rosyjski hokeista pochodzenia ukraińskiego, reprezentant Rosji.
Jego syn Daniił (ur. 2005) także został hokeistą.
Kariera klubowa.
Wychowanek klubu Drużba-78 Charków. Od września 2012 roku zawodnik Jugry Chanty-Mansyjsk. Od maja 2013 roku ponownie zawodnik Łokomotiwu Jarosław, związany rocznym kontraktem. W grudniu 2013 wystawiony na listę transferową i przekazany do klubu filialnego Dizel Penza. 31 grudnia 2013 zwolniony z Łokomotiwu. Od końca grudnia 2014 zawodnik Siewierstali Czerepowiec i przekazany do Iżstali Iżewsk.
Uczestniczył w turniejach mistrzostw Europy juniorów do lat 18: 1998, mistrzostw świata juniorów do lat 20 2000, mistrzostw świata w 2001.

</doc>
<doc id="2863084" url="https://pl.wikipedia.org/wiki?curid=2863084" title="Edward Courtney Boyle">
Edward Courtney Boyle

Edward Courtney Boyle, VC (ur. 23 marca 1883 w Carlisle, Kumbria, zm. 16 grudnia 1967 w Ascot) – brytyjski admirał, uczestnik I i II wojny światowej.
Edward Courtney Boyle ukończył Cheltenham College. Od 1904 roku służył w Royal Navy. W 1914 roku był dowódcą okrętu podwodnego HMS D3.
Od grudnia 1914 roku został mianowany dowódcą wodowanego 7 lipca 1914 roku okrętu podwodnego HMS E14. W 1915 jednostka pod dowództwem Boyla została skierowana do działań wojennych na Morzu Marmara, aby uczestniczyć w operacjach w Cieśninie Dardanelskiej. E14 był drugim, po HMAS AE2, brytyjskim okrętem podwodnym, któremu udało się przedostać przez zapory z pól minowych i dostać na Morze Marmara. Jego misja trwała od 27 kwietnia do 18 maja 1915 roku, w czasie której zatopił turecką kanonierkę „Nurel Bahr”, uszkodził stawiacz min „Perik I Shevket” oraz ostatnią torpedą zatopił turecki statek transportowy z 6000 żołnierzy oraz bateriami artylerii. Po tej akcji 21 maja 1915 roku Boyle został odznaczony najwyższym brytyjskim odznaczeniem wojennym Krzyżem Wiktorii.
Odszedł ze służby 19 października 1932 roku w stopniu wiceadmirała. W sierpniu 1939 roku w przededniu wybuchu II wojny światowej. Boyle powrócił do czynnej służby. Służył w Londynie na HMS Yeoman jako Flag Officer-in-Charge. Przeszedł w stan spoczynku w 1943 roku.
W grudniu 1967 roku został potrącony przez ciężarówkę i zmarł w szpitalu. Jego Krzyż Wiktorii jest eksponowany w Royal Navy Submarine Museum w Gosport.

</doc>
<doc id="2863085" url="https://pl.wikipedia.org/wiki?curid=2863085" title="Walerij Abramkin">
Walerij Abramkin

Walerij Fiodorowicz Abramkin ros. "Валерий Фёдорович Абрамкин" (ur. 19 maja 1946 w Moskwie, zm. 25 stycznia 2013 tamże) – rosyjski chemik, inżynier, opozycjonista, obrońca praw człowieka i więzień sumienia.
Życiorys.
Pochodził z rodziny robotniczej. W 1970 ukończył studia w Moskiewskim Instytucie Chemiczno-Technologicznym (МХТИ). Od połowy lat 60. współtworzył Klub Pieśni Niezależnej, działał w środowisku samizdatu. W grudniu 1979 roku został aresztowany, a rok później został skazany na karę trzech lat pobytu w kolonii karnej na terenach Ałtaju. W 1982 odbył się jego powtórny proces, na którym karę przedłużono o kolejne trzy lata.
W 1985 roku został przeniesiony do miejscowości w obwodzie twerskim, gdzie rozpoczął pracę w szkole dla niepełnosprawnych. Walerij Abramkin walczył o prawa więźniów. Napisał książkę "Jak przeżyć w rosyjskim więzieniu". Był założycielem organizacji pozarządowej Więzienie i Wola. W latach 2002–2003 członek Komisji Praw Człowieka przy Prezydencie Rosji. Zmarł 25 stycznia 2013 roku na gruźlicę.
W życiu prywatnym był żonaty, miał córkę.

</doc>
<doc id="2863093" url="https://pl.wikipedia.org/wiki?curid=2863093" title="Doe or Die">
Doe or Die

Doe or Die - pierwszy studyjny album amerykańskiego rapera AZ

</doc>
<doc id="2863096" url="https://pl.wikipedia.org/wiki?curid=2863096" title="Reach for the sky">
Reach for the sky

Reach for the sky – szósty singel japońskiej piosenkarki Mai Kuraki, wydany 8 listopada 2000 roku. Osiągnął 3 pozycję w rankingu Oricon i pozostał na liście przez 15 tygodni, sprzedał się w nakładzie egzemplarzy. Singel zdobył status podwójnej platynowej płyty.

</doc>
<doc id="2863097" url="https://pl.wikipedia.org/wiki?curid=2863097" title="Róża Wersalu">
Róża Wersalu

 – historyczna manga autorstwa Riyoko Ikedy. Na jej podstawie Toei Animation stworzyło w 1979 roku anime. Akcja serii toczy się przed i w trakcie Rewolucji francuskiej.
W Polsce seria została zlicencjonowana przez wydawnictwo Japonica Polonica Fantastica w cyklu wydawniczym "Mega Manga". Trzy pierwsze odcinki anime były dostępne na kasecie VHS.
Fabuła.
Główną bohaterką serii jest Oscar François de Jarjayes, córka francuskiego generała. Dziewczynka została wychowana jak chłopiec, gdyż w rodzinie brakowało męskiego potomka. Od dzieciństwa uczyła się fechtunku, strzelania z łuku i jazdy konnej, w wieku czternastu lat nie dorównywał jej już żaden mężczyzna. W Europie panuje chaos, więc Francja i Austria postanawiają zawrzeć przymierze. Właśnie wtedy Oscar otrzymuje pierwsze zadanie – chronić Marię Antoninę, przybyłą do Francji w celu zawarcia małżeństwa z księciem Ludwikiem XVI. Młoda delfina jest rówieśniczką bohaterki, jednak cechuje ją znacznie mniejsza dojrzałość, rozsądek oraz odpowiedzialność. Początkowo poddani są oczarowani piękną i wesołą dziewczyną – z wyjątkiem Madame du Barry. Ta z niechęcią spogląda na perspektywy oddania najwyższej pozycji na dworze nastolatce. Rozpoczyna się zażarta walka między austriacką księżniczką a kochanką Ludwika XV, w konflikt zostaje wpleciona też Oscar oraz jej matka. Mija niewiele czasu i tłum poznaje prawdziwe oblicze du Barry. Zostaje wygnana z Wersalu.
Z chwilą objęcia tronu Maria Antonina zaczyna trwonić pieniądze, nie przejmując się losem poddanych Często odwołuje audiencje i spotkania z ważnymi osobistościami, a w miejsce tego organizuje wystawne bale i uczty, zakochując się w międzyczasie w szwedzkim arystokracie imieniem Axel von Fersen. Francja pogrąża się w coraz większym ubóstwie. Oscar obserwuje nędzne warunki życia Francji, niewiele jest jednak w stanie zdziałać. Państwo cierpi głód i niedostatek, rosną ceny chleba i mięsa. W skrajnie trudnych warunkach żyje pewna chora wdowa wraz z dwiema córkami, gderliwą i nieżyczliwą Jeanne oraz pracowitą, miłą i zaradną Rosalie. Gdy ceny żywności znów się rosną, stara się o pracę w zakładzie krawieckim, jednak nikt jej nie chce przyjąć. Spotyka pannę Jarjayes, która daruje jej trochę pieniędzy.
Mija kilkanaście lat. Wśród stanu trzeciego rozpoczynają się strajki. Przedstawiciele pospólstwa coraz częściej napadają na podróżujących, włamują się do ich posiadłości, okradają i mordują. Domagają się w ten sposób lepszych warunków życia, żywności, lekarstw oraz praw wyborczych. Choć wiadomo już o konieczności przeprowadzenia reform w państwie, para królewska, nie chcąc się zrzec władzy, postanawia wprowadzić wojsko na ulice miasta i strzelać do zwykłych obywateli. Trzydziestotrzyletnia pułkownik buntuje się przeciwko rodzinie monarszej. Zrzeka się rangi i tytułu dowódcy wojskowego, ale jej towarzysze broni pozostają lojalni – teraz dobrowolnie walczą z Jarjayes ramię w ramię. Wśród tłumu powstańców Oscar spotyka Rosalie, która nie mogąc znieść złego traktowania, uciekła z dworu Polignaców, a potem wyszła za mąż za uczonego Bernarda Chatelet, jednego z największych zwolenników ideologii powstańczej. Walki na ulicach stają się codziennością we Francji. Podczas jednej z nich ginie Andre. Pogrążona w rozpaczy Oscar rusza z tłumem na Bastylię, niedługo potem tracąc życie.
Maria Antonina wraz z Ludwikiem XVI muszą uciekać do Brukseli. Jednak para królewska zostaje złapana i osadzona w Temple. Zapada wyrok śmierci. Najpierw stracony na gilotynie zostaje król, kilka dni potem to samo spotyka jego syna. Osamotniona, rozpaczająca królowa w przeddzień własnej śmierci pisze list do rodziny Wiedniu, w którym wylewa swoje bóle i troski. Kilka godzin przed egzekucją odwiedza ją Rosalie, razem wspominają córkę generała Jarjayes.
Po tragicznej śmierci ukochanej Axel von Fersen powraca do ojczyzny. Dziesięć lat później ginie z ręki własnego ludu.
Anime.
W 1979 roku powstało liczące 40 odcinków anime, znane w USA i Europie pod tytułem Lady Oscar. Reżyserem został Tadao Nagahama (odcinki 1-18) oraz Osamu Dezaki (odcinki 19-40). Za ścieżkę dźwiękową odpowiedzialny był Kōji Makaino.
Bohaterowie:

</doc>
<doc id="2863098" url="https://pl.wikipedia.org/wiki?curid=2863098" title="Lotnisko Ypenburg (nieistniejące)">
Lotnisko Ypenburg (nieistniejące)

Port lotniczy Ypenburg (, kod IATA: YPB, kod ICAO: EHYP) – nieistniejące obecnie lotnisko oraz baza wojskowa w Holandii, w prowincji Holandia Południowa, funkcjonujące do września 1992 roku.
Historia.
Lotnisko w Ypenburgu powstało w 1936 r. jako obiekt cywilny na zamówienie haskiego aeroklubu, jednak niedługo później, bo 10 maja 1940 roku przeżyło ono atak ze strony armii niemieckiej. Atak ten został wówczas odparty, ale Niemcy przejęli wkrótce kontrolę nad obiektem. Po zakończeniu II wojny światowej holenderski biznesmen Frits Diepen kupił port i dokonał jego otwarcia w 1947. Rok później Diepen uruchomił tam również własnego przewoźnika: "Aero-Holland", ten jednak upadł w 1950 z powodu wypadkowości. Holendrzy wykonywali na lotnisku Ypenburg loty cywilne do 1955 roku. Następnie przez trzynaście lat znajdowała się tam baza wojskowa i w tym też okresie organizowane były na terenie lotniska coroczne pikniki pokazowe o nazwie "LuchtvaartShow Ypenburg". Z początkiem lat siedemdziesiątych liczba operacji lotniczych na terenie portu znacząco zmalała, w efekcie czego miejsce to uzyskało nawet przydomek "slapende basis" (śpiąca baza). Baza zaczęła być wówczas użytkowana głównie przez polityków i rodzinę królewską. 
W 1982 zadecydowano o zamknięciu bazy, jednak dopiero dziewięć lat później została ona całkowicie opuszczona przez holenderskie siły wojskowe. W 1990 Ypenburg zdołał jeszcze odegrać kluczową rolę podczas transportu powietrznego oddziałów i sprzętu z Niemiec do Arabii Saudyjskiej podczas przygotowań do Operacji Pustynna Burza. Wśród ostatnich samolotów, wykonujących kursy z lotniska Ypenburg były więc jednostki militarne. Były także jednostki latające do Kuwejtu jako siły koalicyjne podczas Wojny w Zatoce Perskiej.
Z dawnych obiektów bazy zachowała się jedynie wieża kontroli lotów wraz z centrum dowodzenia. Na pograniczu dzisiejszej Hagi i Nootdorp, przy Brasserskade istniały ponadto budynki militarne. W budynkach tych, po odrestaurowaniu, utworzono "Instituut Defensie Leergangen", czyli instytut prowadzący kursy dydaktyczne, działający z ramienia Ministerstwa Obrony.
W 1997 r. na większości terenów portu lotniczego Ypenburg wybudowano pokaźnych rozmiarów osiedle "Vinex". Natomiast na obrzeżach lotniska powstały bloki mieszkalne należące do miasta Nootdorp. Drogę startu i lądowania samolotów przekształcono w kanał wodny. Wzdłuż kanału powstała ulica, która obecnie ma identyczną długość jak ów pas i nazwana została "Startbaan" (pas startowy).

</doc>
<doc id="2863099" url="https://pl.wikipedia.org/wiki?curid=2863099" title="Michaił Jakubow">
Michaił Jakubow

Michaił Jurjewicz Jakubow, ros. Михаил Юрьевич Якубов (ur. 16 lutego 1982 w Barnaule) – rosyjski hokeista, trener.
Kariera.
Wychowanek Motoru Barnauł. Od maja 2011 do 30 kwietnia 2013 zawodnik Mietałłurga Magnitogorsk. W maju 2013 został ponownie graczem klubu Jugra Chanty-Mansyjsk, związany rocznym kontraktem. Od maja 2014 zawodnik Witiazia Podolsk. Z klubu odszedł w maju 2015. Od czerwca 2015 zawodnik HK Soczi. Odszedł z klubu z końcem kwietnia 2016.
Od połowy 2017 asystent trenera w amerykańskim klubie Chicago Cougars w lidze USPHL.

</doc>
<doc id="2863103" url="https://pl.wikipedia.org/wiki?curid=2863103" title="Oscar za najlepsze kostiumy">
Oscar za najlepsze kostiumy

Oscar za najlepsze kostiumy (ang. "Academy Award for Best Costume Design") – nagroda przyznawana kostiumografom przez Amerykańską Akademię Sztuki i Wiedzy Filmowej od 1948. Nominacje przyznawane są przez członków Akademii zajmujących się profesjonalnie projektowaniem kostiumów. Zwycięzcy są wybierani przez wszystkich członków Akademii. W latach 1940-1966 (z krótką przerwą 1957-58) istniał podział na osobne kategorie dla filmów czarno-białych i barwnych. Kandydatem do nagrody może być tylko główny kostiumograf.
W latach 1948-1966 większość nagród za najlepsze kostiumy w filmach czarno-białych zostało przyznanych filmom rozgrywającym się współcześnie. Z kolei kategorię filmów barwnych zdominowały wystawne produkcje epickie, fantastyczne i muzyczne.
Najwięcej Oscarów za najlepsze kostiumy (8) otrzymała Edith Head, do której należy również rekord pod względem ilości nominacji w tej kategorii (35). Pięciokrotną laureatką w tej kategorii jest Irene Sharaff. Czterokrotnie zwyciężyły Milena Canonero i Colleen Atwood. Po trzy Oscary za najlepsze kostiumy otrzymali: Charles LeMaire, Dorothy Jeakins, Anthony Powell, Orry-Kelly, James Acheson i Sandy Powell. Najwięcej nominacji bez otrzymania nagrody (6) zdobyła Patricia Norris.
Kilku laureatów tej nagrody zdobyło także za ten sam film Oscara za najlepszą scenografię. Byli to: Roger K. Furse, Marcel Vertès, Cecil Beaton, John Truscott i Catherine Martin, która dokonała tego wyczynu dwukrotnie.
Jedynym polskim akcentem tej kategorii jest trzykrotnie nominowana projektantka kostiumów Anna Biedrzycka-Sheppard, mieszkająca i pracująca w Wielkiej Brytanii.
Laureaci i nominowani.
1948–1959.
W latach 1957-58 zlikwidowano podział na osobne kategorie dla filmów czarno-białych i barwnych.
Od 1959 przywrócono podział na osobne kategorie dla filmów czarno-białych i barwnych.
1960–1969.
Od 1967 ostatecznie zlikwidowano podział na osobne kategorie dla filmów czarno-białych i barwnych.
Wielokrotnie nominowani.
Poniższa lista obejmuje kostiumografów, którzy zdobyli więcej niż jedną nominację do Oscara w tej kategorii (stan na grudzień 2021). Lista sortowana jest według całkowitej liczby nagród (I kolumna), całkowitej liczby nominacji z jedną nagrodą (II kolumna) oraz całkowitej liczby nominacji bez nagrody (III kolumna). Nominacje podane są w nawiasach. W przypadku identycznej liczby nominacji osoby nominowane ułożone są w kolejności alfabetycznej.

</doc>
<doc id="2863109" url="https://pl.wikipedia.org/wiki?curid=2863109" title="Miilkbone">
Miilkbone

Thomas Wlodarczyk (ur. 4 marca 1974, lepiej znany jako Miilkbone – amerykański raper pochodzący z Perth Amboy. 
Historia.
Miilkbone został odkryty przez grupę Naughty by Nature. Był jednym z niewielu białych raperów, którzy wydawali się mieć jakąkolwiek wiarygodność i szacunek w tamtym czasie. W 1994 roku podpisał kontrakt z wytwórnią muzyczną Capitol Records. Rok później, a dokładnie 21 czerwca ukazał się jego debiutancki album pt. "Da’ Miilkrate". Do albumu ukazały się dwa single: "Keep It Real" oraz "Where'z da Party At?". Utwory te były notowane na liście Hot Rap Tracks, nakręcono również do nich teledyski. W 1999 roku Miilkbone pojawił się na kompilacji wytwórni Death Row Records pt. "Suge Knight Represents: Chronic 2000". Pojawił się tam w utworze "Presenting Miilkbone",
w którym zdissował Eminema. 17 kwietnia 2001 roku Miilkbone wydał swój drugi album pt."U Got Miilk?". W utworze "Dear Slim" po raz kolejny zdissował Eminema, do tego utworu także nakręcono teledysk. W 2008 roku producent Nick Wiz wydał komplikacje pt. "Cellar Sounds Vol. 1", na której znajdywały się nagrania z lat 1992-1998. Na składance znalazły się dwa utwory Miilkbone'a: "Small World" oraz "Dirty Delaney". Miilkbone obecnie pracuje w hucie, i mieszka w Miami na Florydzie. Jest żonaty, ma jednego syna i dużo czasu poświęca kulturystyce.

</doc>
<doc id="2863113" url="https://pl.wikipedia.org/wiki?curid=2863113" title="Reprezentacja Związku Radzieckiego U-21 w piłce nożnej mężczyzn">
Reprezentacja Związku Radzieckiego U-21 w piłce nożnej mężczyzn

Reprezentacja Związku Radzieckiego U-21 w piłce nożnej – młodzieżowa reprezentacja Związku Radzieckiego sterowana przez Związek Piłki Nożnej ZSRR. Jej największym sukcesem jest mistrzostwo Europy młodzieży w 1976, 1980 i 1990 roku. Do 1976 w młodzieżowej reprezentacji mogli występować piłkarze do 23 lat. W grudniu 1991 została rozformowana w związku z rozpadem ZSRR.

</doc>
<doc id="2863118" url="https://pl.wikipedia.org/wiki?curid=2863118" title="Władysław Zamoyski (1853-1924)">
Władysław Zamoyski (1853-1924)



</doc>
<doc id="2863121" url="https://pl.wikipedia.org/wiki?curid=2863121" title="Jarosław Kosow">
Jarosław Kosow

Jarosław Aleksiejewicz Kosow, ros. Ярослав Алексеевич Косов (ur. 5 lipca 1993 w Magnitogorsku) – rosyjski hokeista.
Kariera.
Wychowanek Mietałłurga Magnitogorsk. W KHL Junior Draft w 2010 wybrany przez macierzysty klub (runda 3, numer 70). W drafcie NHL w 2011 wybrany przez klub Florida Panthers (runda 5, numer 124). 23 października 2011 roku strzelił swojego pierwszego gola w rozgrywkach KHL. Kilka dni później odniósł poważne obrażenia w wypadku samochodowym. W październiku 2017 został graczem Ak Barsu Kazań. We wrześniu 2018 przeszedł do Spartaka Moskwa. W grudniu 2018 odszedł z klubu, po czym krótkotrwale, do stycznia 2019 był zawodnikiem Nieftiechimika Niżniekamsk. W lipcu 2019 przeszedł do Traktora Czelabińsk, gdzie w kwietniu 2020 przedłużył kontrakt o rok. Z końcem kwietnia 2021 odszedł z klubu.

</doc>
<doc id="2863123" url="https://pl.wikipedia.org/wiki?curid=2863123" title="Parafia Narodzenia Najświętszej Maryi Panny w Chocianowicach">
Parafia Narodzenia Najświętszej Maryi Panny w Chocianowicach

Parafia Narodzenia Najświętszej Maryi Panny – polska rzymskokatolicka parafia w Chocianowicach, należąca do dekanatu kluczborskiego w diecezji opolskiej.
Historia parafii.
Parafia w Chocianowicach wzmiankowana jest już w 1376 roku w rejestrze kościołów parafialnych prowadzonym przez Zakon Krzyżowców z Czerwoną Gwiazdą. Świątynia była wówczas drewniana i spłonęła podczas wojen husyckich w XV wieku. Po tych wydarzeniach aż do XVII wieku wieś nie posiadała własnego kościoła a terytorialnie należała do parafii w Kuniowie. W 1662 roku został wybudowany nowy, również drewniany kościół, jednak był on filialnym parafii w Kuniowie. Taki stan trwał do XIX wieku. W 1811 roku mieszkańcy Chocianowic wysyłają pismo do Urzędu Starostwa w Oleśnie (Chocianowice należały wówczas do powiatu oleskiego) o odłączeniu wsi od parafii w Kuniowie i utworzeniu nowej w Chocianowicach. Parafia jednak nie powstała, utworzona została dopiero 1 sierpnia 1905 roku. Rok wcześniej rozpoczęto budowę nowej plebanii. Pierwszym, po wielu latach, proboszczem został ksiądz Franciszek Fridrich. Następcą ks. Fridricha był ksiądz Ignacy Richter. Za jego czasów myślano o budowie nowego kościoła, bowiem świątynia z 1662 roku była niewystarczająca dla powiększającej się liczebnie parafii. Po II wojnie światowej, już w 1948 roku, nowy proboszcz, ksiądz Karol Bartyla, rozpoczął starania o budowę nowej świątyni. Jesienią 1957 roku otrzymano pozwolenie i w październiku tego roku rozpoczęto prace budowlane. 1 czerwca 1958 roku, ksiądz biskup Franciszek Jop, ordynariusz opolski poświęcił kamień węgielny, a w miejscu gdzie miał stanąć ołtarz postawiono krzyż. 22 listopada 1959 roku kościół został konsekrowany. W latach 1960–1961 wybudowano most przez staw łączący drogę ze świątynią. 
Od 2020 roku proboszczem parafii jest ks. Mariusz Radaczyński.

</doc>
<doc id="2863124" url="https://pl.wikipedia.org/wiki?curid=2863124" title="Rudolf Dydi">
Rudolf Dydi

Rudolf Dydi (ur. 24 lipca 1979) – słowacki bokser, brązowy medalista mistrzostw świata w Budapeszcie.
Kariera amatorska.
W 1997 roku zdobył brązowy medal podczas mistrzostw świata w Budapeszcie. W półfinale pokonał go na punkty (7:4), srebrny medalista Roel Velasco.
W 2002 roku zdobył brązowy medal na mistrzostwach europy w Permie. W półfinale pokonał go złoty medalista tych mistrzostw, Siergiej Kazakow.
W 2004 i 2007 roku zdobywał brązowe medale na mistrzostwach Unii Europejskiej.

</doc>
<doc id="2863125" url="https://pl.wikipedia.org/wiki?curid=2863125" title="Lalu Koncewicz, broda i miłość">
Lalu Koncewicz, broda i miłość

Lalu Koncewicz, broda i miłość – zbiór opowiadań autorstwa Edmunda Niziurskiego zawierający 8 utworów.

</doc>
<doc id="2863128" url="https://pl.wikipedia.org/wiki?curid=2863128" title="Francesco Pianzola">
Francesco Pianzola



</doc>
<doc id="2863131" url="https://pl.wikipedia.org/wiki?curid=2863131" title="Polskie Stronnictwo Ludowe &quot;Piast&quot; (1913-1931)">
Polskie Stronnictwo Ludowe &quot;Piast&quot; (1913-1931)



</doc>
<doc id="2863132" url="https://pl.wikipedia.org/wiki?curid=2863132" title="Polskie Stronnictwo Ludowe &quot;Wyzwolenie&quot;">
Polskie Stronnictwo Ludowe &quot;Wyzwolenie&quot;



</doc>
<doc id="2863133" url="https://pl.wikipedia.org/wiki?curid=2863133" title="Grądki (osada w województwie warmińsko-mazurskim)">
Grądki (osada w województwie warmińsko-mazurskim)

Grądki – osada w Polsce położona w województwie warmińsko-mazurskim, w powiecie elbląskim, w gminie Godkowo.
W latach 1975–1998 miejscowość administracyjnie należała do województwa elbląskiego. Miejscowość leży w historycznym regionie Prus Górnych.
Zobacz też: Grądki

</doc>
<doc id="2863134" url="https://pl.wikipedia.org/wiki?curid=2863134" title="Karwity">
Karwity

Karwity – wieś w Polsce położona w województwie warmińsko-mazurskim, w powiecie elbląskim, w gminie Godkowo.
W latach 1975–1998 miejscowość administracyjnie należała do województwa elbląskiego.
Obecnie w miejscowości nie ma zabudowy. Obecnie na terenie wsi śródpolny nieużytek, porośnięty niską roślinnością z pojedynczymi drzewami.

</doc>
<doc id="2863135" url="https://pl.wikipedia.org/wiki?curid=2863135" title="Lądowisko Grudziądz-Szpital im. dr. Władysława Biegańskiego">
Lądowisko Grudziądz-Szpital im. dr. Władysława Biegańskiego

Lądowisko Grudziądz-Szpital im. dr. Władysława Biegańskiego – lądowisko sanitarne w Grudziądzu, w województwie kujawsko-pomorskim, położone przy ul. Rydygiera 15/17. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg. Położone na specjalnych palach 5,7 m nad ziemią. Pod lądowiskiem znajduje się parking.
Oficjalne otwarcie lądowiska odbyło się 27 października 2010. Na uroczystość otwarcia przybył prezydent Bronisław Komorowski.
Zarządcą lądowiska jest Regionalny Szpital Specjalistyczny im. dr. Władysława Biegańskiego w Grudziądzu. W roku 2011 lądowisko zostało wpisane do ewidencji lądowisk Urzędu Lotnictwa Cywilnego pod numerem 65.
Całkowity koszt inwestycji wyniósł 4 656 068,51 zł. Projekt otrzymał 85% dofinansowania w ramach unijnego Programu Operacyjnego Infrastruktura i Środowisko.
Wcześniej do lądowania helikopterów wykorzystywano murawę stadionu miejskiego Olimpia.

</doc>
<doc id="2863137" url="https://pl.wikipedia.org/wiki?curid=2863137" title="Kwitajny Małe">
Kwitajny Małe

Kwitajny Małe (niem. "Kl. Quittainen") – osada w Polsce położona w województwie warmińsko-mazurskim, w powiecie elbląskim, w gminie Godkowo.
Do 1945 roku osada folwarczna znajdowała się pomiędzy Kwitajnami Wielkimi (Gr. Quittainen) a Dobrym (Doebern) i składała się z najprawdopodobniej pałacyku, domu dla pracowników i trzech budynków gospodarczych. W czasie żniw 1969 roku osada spłonęła na skutek nieszczęśliwego wypadku i mieszkańcy zostali przeniesieni do okolicznych miejscowości: Piskajmy (Peiskaim), Dobry, Kwitajny Wielkie, Szymbory (Schonborn).
W latach 1975–1998 miejscowość administracyjnie należała do województwa elbląskiego.
Obecnie w miejscowości nie ma zabudowy.

</doc>
<doc id="2863138" url="https://pl.wikipedia.org/wiki?curid=2863138" title="Niekwitajny">
Niekwitajny

Niekwitajny – kolonia w Polsce położona w województwie warmińsko-mazurskim, w powiecie elbląskim, w gminie Godkowo.
W latach 1975–1998 miejscowość administracyjnie należała do województwa elbląskiego.
W miejscowości brak zabudowy.

</doc>
<doc id="2863142" url="https://pl.wikipedia.org/wiki?curid=2863142" title="Guanagazapa">
Guanagazapa

Guanagazapa – miasto w południowej Gwatemali, w departamencie Escuintla, 25 km na południowy wschód od stolicy departamentu miasta Escuintla. Miasto leży w podnóża gór Sierra Madre de Chiapas. Według danych szacunkowych w 2012 roku liczba ludności miasta wyniosła 4070 mieszkańców.
Gmina Guanagazapa.
Jest siedzibą władz gminy o tej samej nazwie, która w 2012 roku liczyła 17 390 mieszkańców. Gmina jak na warunki Gwatemali jest średniej wielkości, a jej powierzchnia obejmuje 220 km².

</doc>
<doc id="2863144" url="https://pl.wikipedia.org/wiki?curid=2863144" title="Reprezentacja Związku Radzieckiego U-18 w piłce nożnej mężczyzn">
Reprezentacja Związku Radzieckiego U-18 w piłce nożnej mężczyzn

Reprezentacja Związku Radzieckiego U-18 w piłce nożnej – juniorska reprezentacja Związku Radzieckiego sterowana przez Związek Piłki Nożnej ZSRR. Jej największym sukcesem jest mistrzostwo Europy juniorów w 1966 (podzielone), 1967, 1976, 1978, 1988 i 1990 roku. Do 1980 występowała w Mistrzostwach Europy do lat 18, który nazywał się UEFA Junior Tournament. W 1992 roku po rozpadzie ZSRR kontynuowała rozgrywki reprezentacja WNP U-18.

</doc>
<doc id="2863145" url="https://pl.wikipedia.org/wiki?curid=2863145" title="Reprezentacja Związku Socjalistycznych Republik Radzieckich U-19 w piłce nożnej">
Reprezentacja Związku Socjalistycznych Republik Radzieckich U-19 w piłce nożnej



</doc>
<doc id="2863146" url="https://pl.wikipedia.org/wiki?curid=2863146" title="Jaclyn Halko">
Jaclyn Halko

Jaclyn Halko (ur. 16 grudnia 1986 w Scarborough) – polska, a wcześniej kanadyjska wioślarka, mistrzyni świata.
Urodziła się w Kanadzie, niedaleko Toronto, ale ma polskie korzenie. Rodzice jej ojca urodzili się i mieszkali w Polsce. W 2009 roku otrzymała polskie obywatelstwo i reprezentuje barwy Polski. Razem z Magdaleną Kemnitz po wygraniu krajowych eliminacji startowała w Lucernie w kwalifikacjach do igrzysk olimpijskich w 2012 roku, zajmując 5. miejsce w dwójce podwójnej wagi lekkiej (awans wywalczyły dwie pierwsze osady).
Złota medalistka mistrzostw świata w konkurencjach nieolimpijskich w Płowdiwie w 2012 roku w czwórce podwójnej wagi lekkiej (razem z Agnieszką Renc, Weroniką Deresz i Magdaleną Kemnitz). Mistrzyni Kanady i Polski. Zawodniczka WTW Warszawa, a od 2020 - KS Posnanii.

</doc>
<doc id="2863147" url="https://pl.wikipedia.org/wiki?curid=2863147" title="Reprezentacja Związku Radzieckiego U-16 w piłce nożnej mężczyzn">
Reprezentacja Związku Radzieckiego U-16 w piłce nożnej mężczyzn

Reprezentacja Związku Radzieckiego U-16 w piłce nożnej – juniorska reprezentacja Związku Radzieckiego sterowana przez Związek Piłki Nożnej ZSRR. Jej największym sukcesem jest mistrzostwo Europy juniorów w 1985 roku. Do 1991 występowała w Mistrzostwach Europy do lat 16. W 1992 roku po rozpadzie ZSRR kontynuowała rozgrywki reprezentacja WNP U-16.

</doc>
<doc id="2863148" url="https://pl.wikipedia.org/wiki?curid=2863148" title="Reprezentacja Związku Socjalistycznych Republik Radzieckich U-17 w piłce nożnej">
Reprezentacja Związku Socjalistycznych Republik Radzieckich U-17 w piłce nożnej



</doc>
<doc id="2863149" url="https://pl.wikipedia.org/wiki?curid=2863149" title="Reprezentacja Związku Radzieckiego U-17 w piłce nożnej">
Reprezentacja Związku Radzieckiego U-17 w piłce nożnej



</doc>
<doc id="2863150" url="https://pl.wikipedia.org/wiki?curid=2863150" title="Reprezentacja Związku Radzieckiego U-19 w piłce nożnej">
Reprezentacja Związku Radzieckiego U-19 w piłce nożnej



</doc>
<doc id="2863151" url="https://pl.wikipedia.org/wiki?curid=2863151" title="Miejmy nadzieję, że to będzie córka">
Miejmy nadzieję, że to będzie córka

Miejmy nadzieję, że to będzie córka (wł. "Speriamo che sia femmina") – francusko-włoski film z 1986 w reżyserii Mario Monicelliego.

</doc>
<doc id="2863155" url="https://pl.wikipedia.org/wiki?curid=2863155" title="Stephen Kirk">
Stephen Kirk

Stephen Kirk − irlandzki bokser, brązowy medalista mistrzostw świata w Budapeszcie.
Kariera amatorska.
W 1997 roku zdobył brązowy medal podczas mistrzostw świata w Budapeszcie. W półfinale pokonał go przez RSC w 2 rundzie, złoty medalista Aleksandr Lebziak.

</doc>
<doc id="2863157" url="https://pl.wikipedia.org/wiki?curid=2863157" title="Oleg Twierdowski">
Oleg Twierdowski

Oleg Fiodorowicz Twierdowski (ros. Олег Фёдорович Твердовский, ukr. Олег Федорович Твердовський – Ołeh Fedorowicz Twerdowski; ur. 18 maja 1976 w Doniecku) – rosyjski hokeista, reprezentant Rosji, olimpijczyk.
Kariera.
Od grudnia 2011 roku zawodnik Mietałłurga Magnitogorsk. W maju 2012 roku przedłużył kontrakt z klubem o rok. Zawodnikiem klubu był do 30 kwietnia 2013. W grudniu 2013 zakończył karierę.
Uczestniczył w turniejach mistrzostw Europy juniorów do lat 18 1993, 1993, mistrzostw świata juniorów do lat 20 edycji 1994, mistrzostw świata w 1996, 2001, 2004, 2009, Pucharu Świata 1996, 2004 oraz zimowych igrzysk olimpijskich 2002.

</doc>
<doc id="2863160" url="https://pl.wikipedia.org/wiki?curid=2863160" title="Iztapa">
Iztapa

Iztapa – miasto w południowej Gwatemali, w departamencie Escuintla, 35 km na południe od stolicy departamentu miasta Escuintla. Miasto leży na wybrzeżu Pacyfiku, lecz od otwartego morza oddziela je półwysep i zatoka którą tworzy rzeka María Linda. Według danych szacunkowych w 2012 roku liczba ludności miasta wyniosła 7154 mieszkańców.
W mieście funkcjonuje klub piłkarski Deportivo Iztapa.
Gmina Iztapa.
Jest siedzibą władz gminy o tej samej nazwie, która w 2012 roku liczyła 11 797 mieszkańców. Gmina jak na warunki Gwatemali jest średniej wielkości, a jej powierzchnia obejmuje 328 km².

</doc>
<doc id="2863161" url="https://pl.wikipedia.org/wiki?curid=2863161" title="Glina bazalna">
Glina bazalna

Glina bazalna − skała ilasta, rodzaj gliny, niewarstwowany osadowy materiał skalny. Powstała w wyniku topnienia się lodu lodowca i osadzania się pod lodowcem materiałów skalnych .
Zbudowana z mieszaniny licznych zazwyczaj słabo wysortowanych drobnych okruchów ilastych.

</doc>
<doc id="2863168" url="https://pl.wikipedia.org/wiki?curid=2863168" title="Franciszek Jan Bonifacio">
Franciszek Jan Bonifacio

Franciszek Jan Bonifacio, Francesco Giovanni Bonifacio (ur. 7 września 1912 w Piranie, zm. 11 września 1946 w Grožnjanie) – włoski błogosławiony Kościoła katolickiego, męczennik.
Życiorys.
Franciszek Jan Bonifacio urodził się 7 września 1912 roku w Piranie. Był kapłanem diecezji Triestu. Pracujący w Villa Gardossi ks. Bonifacio był świadkiem okropności wojny podczas walk oddziałów niemieckich i włoskich z jugosłowiańską partyzantką. Dbał o chrześcijański pochówek ofiar walk i egzekucji. Został zamordowany 11 września 1946 roku przez komunistów. Jego ciała nigdy nie odnaleziono.
Został beatyfikowany 4 października 2008 roku przez Benedykta XVI w Trieście.

</doc>
<doc id="2863169" url="https://pl.wikipedia.org/wiki?curid=2863169" title="Vliegveld Ypenburg">
Vliegveld Ypenburg



</doc>
<doc id="2863171" url="https://pl.wikipedia.org/wiki?curid=2863171" title="Dzwonnik od świętego Floriana">
Dzwonnik od świętego Floriana

Dzwonnik od świętego Floriana − zbiór 7 opowiadań autorstwa Edmunda Niziurskiego opowiadający o życiu dzieci i młodzieży na polskiej wsi w okresie międzywojennym.

</doc>
<doc id="2863173" url="https://pl.wikipedia.org/wiki?curid=2863173" title="SMS S 90">
SMS S 90

S 90 – niemiecki niszczyciel z początku XX wieku i okresu I wojny światowej. Należał do pierwszego typu niemieckich niszczycieli "S 90" (klasyfikowanego oficjalnie jako "torpedowce pełnomorskie" lub "duże torpedowce"). Służył na wodach chińskich, gdzie został zatopiony przez załogę w 1914 roku. Odznaczył się zatopieniem japońskiego krążownika „Takachiho”.
Budowa.
Stępkę pod budowę okrętu położono w 1898 roku w niemieckiej stoczni Schichau w Elblągu (wówczas Elbing), pod numerem budowy 644. Był on pierwszym okrętem typu, określanego od niego typem "S 90". Okręt wodowano 26 lipca 1899, a wszedł do służby w Kaiserliche Marine 24 października 1899.
Służba.
S 90 służył od początku na wodach chińskich, bazując w niemieckiej kolonii Qingdao; do 1902 roku – wraz z S 91 i S 92. Z uwagi na służbę zagraniczną, wyjątkowo wśród niemieckich torpedowców i niszczycieli, były one malowane początkowo na biało, z żółtymi nadbudówkami i kominami. Od połowy 1912 S 90 był malowany na szaro (inne: na czarno). 
Po wybuchu I wojny światowej nadal służył w Qingdao. Podczas japońsko-brytyjskiego oblężenia Qingdao w nocy 17 października 1914 S 90 wyszedł z bazy i storpedował japoński krążownik „Takachiho”, który w następstwie tego zatonął. Nie mogąc jednak przerwać blokady morskiej, S 90 wyrzucił się na brzeg ok. 35 mil na południowy zachód od Qingdao, w rejonie pozycji .

</doc>
<doc id="2863174" url="https://pl.wikipedia.org/wiki?curid=2863174" title="Metal Safari">
Metal Safari

Metal Safari – japońska grupa muzyczna wykonująca takie gatunki jak metalcore czy death metal.
Historia.
Zespół został założony 23 marca 2005 roku. Na początku grupę tworzyli: wokalista Inamoto, gitarzysta Hiro-yuki oraz perkusista Yazu. Razem we trójkę nagrali trzy albumy demo: „Return My Blood”, „Brand New God” oraz „Hell’s Bast”. Tego samego roku do grupy dołączył basista Jun.
Jeszcze we wrześniu tego samego roku wydali we czwórkę album demo pt. „The First 7 songs”. 21 maja 2006 roku grupa wydała swój pierwszy studyjny album zatytułowany „Return My Blood”. Następnie Metal Safari wzięło udział w trasie koncertowej „Awaken Asian Attack Tour” oraz zagrało na największym tajwańskim festiwalu muzycznym „Formoz Fest”. W 2007 roku Metal Safari wraz z Virgin Snatch, Thy Disease, Rasta, Mahavatar oraz NoNe wzięło udział w trasie koncertowej „Metalfilia 2007”, której koncerty odbywały się w polskich miastach takich jak: Katowice, Poznań, Wrocław, Bydgoszcz, Gdynia, Warszawa, Lubin, Łódź, Rzeszów czy Kraków. 4 grudnia 2007 roku, na dzień przed trasą „Metalfilia 2007” Metal Safari zagrało koncert w MOTOR ROCK PUB w Słupsku. 22 września 2010 roku grupa wydała swój drugi studyjny album pt. „Prisoner”. Album został wydany z nakładem wytwórni muzycznej Spiritual Beast.

</doc>
<doc id="2863175" url="https://pl.wikipedia.org/wiki?curid=2863175" title="Andrea Olivero">
Andrea Olivero

Andrea Olivero (ur. 24 lutego 1970 w Cuneo) – włoski nauczyciel i działacz katolicki, w latach 2006–2012 prezes Chrześcijańskiego Stowarzyszenia Pracowników Włoskich (ACLI), jednej z najliczniejszych włoskich organizacji pozarządowych, a także senator.
Życiorys.
Ukończył studia filologiczne na Uniwersytecie Turyńskim, pracował jako nauczyciel łaciny i greki. Na początku lat 90. zaangażował się w działalność społeczną w ramach ACLI. Uczestniczył w projektach międzynarodowych tej organizacji, kierował jej strukturami w prowincji Cuneo i jedną z jej głównych instytucji edukacyjnych (Enaip)
W marcu 2006 został prezesem ACLI na szczeblu krajowym. Funkcję tę pełnił przez ponad sześć lat do grudnia 2012. Od grudnia 2008 był także rzecznikiem Forum Trzeciego Sektora ("Forum del Terzo Settore"), skupiającego około 80 organizacji społecznych. W 2013 Andrea Olivero zdecydował się na kandydowanie do parlamentu włoskiego z ramienia koalicji Z Montim dla Włoch, uzyskując mandat senatora XVII kadencji. W lutym 2014 został wiceministrem rolnictwa. W tym samym roku był jednym z założycieli nowego ugrupowania pod nazwą Democrazia Solidale. W grudniu 2016 w nowym gabinecie objął funkcję podsekretarza stanu w dotychczasowym resorcie, po czym w styczniu 2017 powrócił na stanowisko wiceministra, zajmował je do czerwca 2018.

</doc>
<doc id="2863176" url="https://pl.wikipedia.org/wiki?curid=2863176" title="Kronika Sejmowa">
Kronika Sejmowa

„Kronika Sejmowa” – czasopismo otwartego dostępu wydawane od 1990 przez Wydawnictwo Sejmowe Kancelarii Sejmu. 
Opis.
Czasopismo ukazuje się od grudnia 1990, początkowo wychodził jako tygodnik, od 2003 jako ilustrowany dwutygodnik, a od 2019 jako miesięcznik. Zawiera informacje o bieżących pracach Sejmu, jego prezydium i komisji sejmowych. Publikuje także relacje z konferencji, wystaw i uroczystości, a także notatki o pracach Parlamentu Europejskiego, Rady Europy i parlamentów państw europejskich. 
„Kronika Sejmowa” jest rozpowszechniana nieodpłatnie i dostępna na terenie kompleksu budynków Sejmu oraz m.in. w bibliotekach, ambasadach i instytucjach państwowych. Numery od maja 2003 są dostępne w wersji elektronicznej na stronie internetowej Sejmu.

</doc>
<doc id="2863177" url="https://pl.wikipedia.org/wiki?curid=2863177" title="Allan Norregaard">
Allan Norregaard



</doc>
<doc id="2863182" url="https://pl.wikipedia.org/wiki?curid=2863182" title="Jutro klasówka">
Jutro klasówka

Jutro klasówka − zbiór 5 opowiadań autorstwa Edmunda Niziurskiego. Od 1970 roku zbiór został rozszerzony o opowiadania "Wielka heca" i "Fałszywy trop". Opowiadanie tytułowe jest szóstym (obok pięciu innych opowiadań zamieszczonych w zbiorze Nikodem, czyli tajemnica gabinetu nawiązującym do powieści Awantura w Niekłaju, a w niewielkim stopniu do powieści nawiązuje też "Afera w Złotym Plastrze", której akcja dzieje się w miejscowości wspominanej w „cyklu z Niekłaja” jako sąsiednia miejscowość.
Opis fabuły.
Jutro klasówka.
Opowiadanie z cyklu rozpoczętego powieścią Awantura w Niekłaju. Bohaterowie, Jarek Strzębski i Zbigniew Cykucki, obawiają się klasówki z matematyki, gdyż zamiast uczyć się, przez całą zimę grali w hokeja jako bramkarze z uczniami starszej klasy. Ponieważ koledzy mają obowiązek zabezpieczyć ich przed zagrożeniem ze strony nauczyciela matematyki, zostają wplątani w serię wydarzeń związanych z symulowaniem chorób uniemożliwiających pisanie klasówki, a ostatecznie lądują u znachora, który „leczy” nieświadomych jego oszustw, starszych ludzi z okolicy.
Afera w „Złotym plastrze”.
Bohaterowie opowiadania są grupą chłopców działających w uczniowskiej spółdzielni w Zgórsku (niedaleko Niekłaja). Ponieważ wszystkie inne działalności są już zajęte, decydują się na hodowlę pszczół. Okazuje się, że wszystkie pozostałe spółdzielnie uczniowskie kolejno załamują się, gdyż uczniowie nie są w stanie podołać swoim zadaniom (opowiadanie jest kpiną z masowego lansowania spółdzielczości). W pszczelarskiej spółdzielni „Złoty plaster”, posiadającej tylko jeden ul, też dochodzi do problemów, ul jest okradany, ale ostatecznie nowy członek spółdzielni jako detektyw rozwiązuje zagadkę.
Wyspa Strachowica.
Nietypowe opowiadanie jak na autora, ponieważ narratorką i wszystkimi bohaterkami są dziewczyny. W opowiadaniu wyprawiają się łodziami na samotną wyspę na jeziorze, gdzie według legendy ukryty jest skarb pruskiego junkra Strachowica, a tam muszą zmierzyć z jej trudnym terenem i przyrodą.
Wielka heca.
Akcja rozgrywa się pod koniec lat pięćdziesiątych XX w. Po przyjeździe na kolonie nad jeziorem grupa chłopców dowiaduje się od miejscowego rybaka Cyryla, że podczas poprzedniego turnusu na jeziorze zaginęli dwaj uczestnicy kolonii. W wyniku różnych wydarzeń faktyczne kierownictwo kolonii przejmuje jeden z wychowawców, młody student, a jego stanowczość wywołuje bunt dwóch uczestników, którzy uciekają z kolonii i znikają bez śladu, pojawia się podejrzenie, że też utonęli w jeziorze. Tymczasem jeden z chłopców w nocy widzi tajemnicze światło na jeziorze, ale ponieważ jest nerwowy, nikt mu nie wierzy. Jego koledzy próbują rozwikłać zagadkę zaginięcia czterech kolejnych kolonistów i świateł na jeziorze.
Fałszywy trop.
Akcja opowiadania rozgrywa się podczas biegu terenowego na obozie harcerskim. Dwaj harcerze oddzielają się od grupy, aby sprawdzić, który ślad zostawiony przez ukrywający się zastęp jest prawdziwy, a który fałszywy. Podczas tropienia w lesie wpadają na uzbrojonych przestępców, próbujących nielegalnie przekroczyć granicę. Próbują uwolnić się i zarazem doprowadzić do ich ujęcia.

</doc>
<doc id="2863183" url="https://pl.wikipedia.org/wiki?curid=2863183" title="Washington State Cougars (koszykówka mężczyzn)">
Washington State Cougars (koszykówka mężczyzn)

Męska drużyna koszykówki Washington State Cougars (pol. "Kuguary") – amerykański klub koszykarski, reprezentujący Uniwersytet Stanu Waszyngton. Występuje w rozgrywkach ligi akademickiej NCAA Division I, w konferencji Pac-12. "Kuguary" rozgrywają swoje spotkania w Beasley Coliseum.
W 1936, Helms Athletic Foundation przyznało drużynie "Kuguarów" Mythical National Championship za rok 1917.
Trenerzy.
George Raveling (1972–83).
W 1972 stanowisko trenera objął George Raveling i to właśnie za jego kadencji, w późnych latach 70' na mecze zaczęły przychodzić coraz większe tłumy ludzi. Podczas swojej 11-letniej pracy z Cougars udało mu się dwukrotnie zakwalifikować do NCAA Tournament. Podczas swojego pobytu na ławce trenerskiej Kuguarów zanotował bilans 167-136.
Kelvin Sampson (1987–94).
Dołączył do drużyny początkowo jako asystent trenera w 1985, aby w 1987 objąć stanowisko głównego trenera. W 1991 roku drużyna Kuguarów wygrała sezon pod jego wodzą, a on sam został wybrany trenerem roku w konferencji Pac-10 (dzisiejsza Pac-12). W 1992 Cougars osiągnęli bilans 22-11, a w 1994 20-11, dzięki czemu Sampson stał się jednym z czterech trenerów którym udało się osiągnąć bilans co najmniej 20 zwycięstw w sezonie prowadząc drużynę Washington State. W swoim ostatnim sezonie na uczelni, udało mu się wprowadzić Kuguary do NCAA Tournament.
Dick Bennet (2003–06).
Został zatrudniony na stanowisku głównego szkoleniowca 29 marca 2003. Budował on drużynę wokół dwójki weteranów, Thomasa Kelatiego i Jeffa Varema. Pod jego wodzą Kuguarom udało się pokonać wyżej notowane drużyny, z którymi z reguły ponosili porażki: UCLA, Stanford i Arizona. Po sezonie 2005/2006 przekazał drużynę w ręce swojego syna Tony'ego Benneta.
Tony Bennet (2006–09).
W sezonie 2006/2007 poprowadził Cougars do świetnego bilansu 26-8, oraz doprowadził zespół do drugiej rudny NCAA Tournament. Był to pierwszy występ w turnieju od 1994 roku. Po tym sezonie Bennet wygrał nagrodę AP Coach of the Year, oraz został okrzyknięty trenerem roku przez portal Rivals.com.
Sezon 2007/2008 zaowocował również dodatnim bilansem 26-9. Cougars zakwalifikowali się do Sweet Sixteen, wcześniej pokonując w pierwszej rundzie Winthrop Eagles i w drugiej Notre Dame Fighting Irish. Tony po raz drugi z rzędu wyrównał rekord zwycięstw w sezonie regularnym – 26.
Sezon 2008/2009 był najgorszym, a zarazem ostatnim pod wodzą Beneta, ponieważ zespół opuściło kilku kluczowych graczy. Kuguary zanotowały bilans 17-16, nie łapiąc się do NCAA Torunament, ale udało im się zakwalifikować do NIT, gdzie odpadli w pierwszej rundzie z wyżej rozstawionymi Saint Mary's Gaels.
Pozostali trenerzy.
John B. Evans (1901–03) 
James N. Ashmore (1904–05)
Everett M. Sweeley (1905–07)
John R. Bender (1907–08)
Fred Bohler (1908–26) 
Karl Schlademan (1926–28)
Jack Friel (1928–58)
Marv Harshman (1959–71) 
Bob Greenwood (1971–72)
George Raveling (1972–83)
Len Stevens (1983–87) 
Kelvin Sampson (1987–94)
Kevin Eastman (1994–99)
Paul Graham (1999-2003)
Dick Bennett (2003–06)
Tony Bennett (2006–09)
Ken Bone (2009- )

</doc>
<doc id="2863184" url="https://pl.wikipedia.org/wiki?curid=2863184" title="András Róna-Tas">
András Róna-Tas

András Róna-Tas (ur. 30 grudnia 1931 w Budapeszcie) – węgierski uczony, historyk i językoznawca.
Życiorys.
Uczeń znakomitych węgierskich historyków , Istvána Tálasiego, Gyuli Németha i Lajosa Ligetiego. Ukończył studia nad kulturą i językami Azji Środkowej – tybetańskim, mongolskim i tureckimi. W latach 1957–1958 w Mongolii prowadził terenowe badania antropologiczne nad kulturą, językiem i folklorem tamtejszych koczowników. W połowie lat 60. XX wieku prowadził badania terenowe nad Czuwaszami nad środkową Wołgą. W 1971 w Węgierskiej Akademii Nauk obronił pracę „Teoria pokrewieństwa językowego i związków językowych między językami czuwaskim i mongolskim”. W latach 1968–2002 wykładowca w katedrze badań nad ludami ałtajskimi i prehistorią Węgrów na Uniwersytecie Józsefa Attili w Segedynie; rektor tego uniwersytetu w latach 1990 i 1992. "Visiting professor" na uniwersytecie w Bonn (1971–1972 i 1985–1986) i w Wiedniu (1982–1983). Od 2002 na emeryturze.
Zajmował się głównie prehistorią Węgrów oraz historią, kulturą i językami dawnych i współczesnych ludów Azji Środkowej: Tybetańczyków, Kipczaków, Chazarów, Turkutów i Alanów. Autor ponad 450 artykułów, monografii i przeglądów oraz kilkudziesięciu większych prac. Jego najważniejsze dzieło to "A honfoglaló magyar nép" („Węgrzy w czasach zajęcia ojczyzny”) z 1996. Laureat nagrody Humboldta w 1996.
W Polsce wydano jego pracę "Nomádok nyomában. Etnográfus szemmel Mongóliában" z 1961 pt. „Mongolia” (przeł. Eugeniusz Mroczko, „Wiedza Powszechna”, Warszawa 1965).

</doc>
<doc id="2863185" url="https://pl.wikipedia.org/wiki?curid=2863185" title="Język skolt">
Język skolt

Język skolt (lapoński skolt, kolta, koltta, „lapp”, lopar, „rosyjski lapp”) − jeden ze wschodnich języków lapońskich, używany przez około 400-osobową grupę żyjącą w Finlandii, na północny zachód od terenów inari i przez kilkanaście osób w Rosji. W Rosji wyróżniono dwa dialekty – notozer i yokan.

</doc>
<doc id="2863187" url="https://pl.wikipedia.org/wiki?curid=2863187" title="Emma Fattorini">
Emma Fattorini

Emma Fattorini (ur. 13 maja 1952 w Cervii) – włoska pisarka i historyk, specjalizująca się w historii Kościoła katolickiego i etyce, a także profesor uniwersytecki i senator.
Życiorys.
Studia z zakresu filozofii moralnej ukończyła na Uniwersytecie we Florencji. Kształciła się następnie na Wolnym Uniwersytecie Berlina. Zajęła się pracą akademicką, wykładała m.in. na Uniwersytecie w Bari. W 2000 objęła stanowisko profesora zwyczajnego na Wydziale Literatury i Filozofii Uniwersytetu Rzymskiego – La Sapienza.
Zajmowała się zagadnieniami religijności społeczeństwa postmodernistycznego i kultu maryjnego. Prowadziła badania naukowe na podstawie dokumentów udostępnionych z Tajnych Archiwów Watykanu, m.in. jako jeden z pierwszych naukowców miała dostęp do raportów wysyłanych przez Eugenia Pacellego z czasów jego nuncjatury w Niemczech. W oparciu o materiały z watykańskich archiwów przygotowała też publikację "Pio XI, Hitler e Mussolini", poświęconą stanowisku Watykanu wobec ówczesnych totalitaryzmów. Emma Fattorini publikowała także w prasie codziennej, pisała m.in. dla „Corriere della Sera” i „Il Sole 24 Ore”. Została powołana w skład krajowego komitetu ds. bioetyki
W 2013 została kandydatką Partii Demokratycznej do Senatu w wyborach parlamentarnych, uzyskała mandat senatora XVII kadencji, który wykonywała do 2018. Kilka lat później została wiceprzewodniczącą partii Azione.

</doc>
<doc id="2863188" url="https://pl.wikipedia.org/wiki?curid=2863188" title="Mistrzostwa Europy w Łyżwiarstwie Figurowym 2013">
Mistrzostwa Europy w Łyżwiarstwie Figurowym 2013

Mistrzostwa Europy w łyżwiarstwie figurowym 2013 – zawody rangi mistrzowskiej dla łyżwiarzy figurowych z Europy. Mistrzostwa odbywały się od 23 do 27 stycznia 2013 w hali Dom Sportova w Zagrzebiu.
W konkurencji solistów pierwszy tytuł wywalczył Hiszpan Javier Fernández, zaś wśród solistek po raz drugi z rzędu triumfowała Włoszka Carolina Kostner. W parach sportowych drugi tytuł z rzędu wywalczyli reprezentanci Rosji Tetiana Wołosożar i Maksim Trańkow, zaś w parach tanecznych zwyciężyli Rosjanie Jekatierina Bobrowa i Dmitrij Sołowjow.
Kwalifikacje.
W zawodach udział brali zawodnicy, którzy przed dniem 1 lipca 2012 roku ukończyli 15 rok życia (tj. urodzili się do 30 czerwca 1997 roku). Liczba dopuszczonych do startu zawodników z poszczególnych krajów była uzależniona od miejsc, jakie reprezentanci krajów zdobyli na ubiegłorocznych mistrzostwach. Warunkiem uczestnictwa zawodników wytypowanych przez krajową federację jest uzyskanie minimalnej oceny technicznej (TES) na międzynarodowych zawodach ISU w sezonie bieżącym lub poprzednim. Punkty za oba programy mogą być zdobyte na różnych zawodach. ISU akceptuje wyniki, jeśli zostały uzyskane na międzynarodowych konkursach uznawanych przez ISU na co najmniej 21 dni przed pierwszym oficjalnym dniem treningowym mistrzostw.
Wyniki.
Pary taneczne.
Wzorem tańca krótkiego była "Yankee Polka".

</doc>
<doc id="2863189" url="https://pl.wikipedia.org/wiki?curid=2863189" title="Język ter">
Język ter

Język ter (Са̄мь кӣлл / "saa’mekiill") – prawie wymarły język z grupy wschodnich języków saamskich używanych na terenie Rosji. Dwoje ostatnich użytkowników to osoby starsze.

</doc>
<doc id="2863191" url="https://pl.wikipedia.org/wiki?curid=2863191" title="Sieć zindeksowana">
Sieć zindeksowana

Sieć zindeksowana () – część sieci WWW, która jest dostępna za pomocą indeksu wyszukiwania. Część sieci, która nie jest osiągalna w ten sposób nazywa się Deep Web. Wyszukiwarki budują własną bazę przy użyciu robów sieciowych - zaczynają najpierw od znanych im stron internetowych. Potem crawler dostaje kopię każdej strony i przechowuje o niej przydatne informacje, które pozwoli stronie zostać szybko pobrana przez niego ponownie później. Wszelkie hiperłącza do nowych stron są dodawane do listy stron, które mają być przeszukiwane. Ostatecznie wszystkie dostępne strony są indeksowane, chyba że crawlerowi zabraknie miejsca na dysku.
Z różnych powodów (np. przez Robots Exclusion Protocol, linki generowane przez JavaScript i Flash, ochrona hasłem) niektóre strony nie mogą zostać odnalezione przez crawlera. Te "niewidzialne" strony są określane jako sieć ukryta.
26 stycznia 2013 r. część zindeksowana zawierała przynajmniej 13,52 mld stron
Inne poziomy.
Common Web to część stron znajdujących się w Surface Web, przeznaczona dla przeciętnego użytkownika. Znajdują się w niej najpopularniejsze strony jak YouTube, Facebook. Osoba przeglądająca Common Web najczęściej nie wchodzi na żadne inne strony.
Bergie Web to strony z nielegalną działalnością, jednak dalej znajdujące się w treści zindeksowanej. Do tego poziomu zalicza się m.in. warez, 4chan czy instrukcje tworzone pod przykrywką celów edukacyjnych.
Często strony zaliczane do bergie web chcą blokować rządy - np. dopalacze.com Większość jednak takich stron po zablokowaniu trafia do Deep Web.

</doc>
<doc id="2863192" url="https://pl.wikipedia.org/wiki?curid=2863192" title="Aleksander Smirnow">
Aleksander Smirnow



</doc>
<doc id="2863194" url="https://pl.wikipedia.org/wiki?curid=2863194" title="Yuko Kawaguchi">
Yuko Kawaguchi



</doc>
<doc id="2863200" url="https://pl.wikipedia.org/wiki?curid=2863200" title="Język pite">
Język pite

Język pite (nazwa własna: "bidumsáme giella", "bisumsáme giella") – wymierający język saamski z grupy północno-zachodniej. Obecnie jest jeszcze w pewnym stopniu używany w centralnej części szwedzkiej Laponii, a dokładnie na południu regionu Norrbotten, tj. na terenie gmin Arjeplog i Arvidsjaur, wzdłuż rzeki Pite (stąd nazwa języka), natomiast populacja norweska wymarła (niegdyś żyła pomiędzy Saltenfjord a Ranenfjord).
Samogłoski.
Oprócz ośmiu samogłosek podanych w powyższej tabeli pite ma także dwugłoskę [u̯a].

</doc>
<doc id="2863206" url="https://pl.wikipedia.org/wiki?curid=2863206" title="Język ume">
Język ume

Język ume (lapoński ume, saami ume) – wymierający południowy język saamski, jeszcze spotykany w Szwecji w obszarze: Lycksele, Mala, Tärna oraz Sorsele, wzdłuż rzeki Ume.

</doc>
<doc id="2863208" url="https://pl.wikipedia.org/wiki?curid=2863208" title="Niszczyciele typu Hai Long">
Niszczyciele typu Hai Long

Niszczyciele typu Hai Long (; starsza transkrypcja spotykana w literaturze: Hai Lung) – seria czterech niszczycieli z początku XX wieku, zbudowanych w niemieckiej stoczni Schichau w Elblągu dla Chin. Zostały zdobyte w 1900 roku w Dagu przez mocarstwa europejskie i następnie służyły w marynarkach: rosyjskiej, brytyjskiej, niemieckiej i francuskiej; wszystkie początkowo pod nazwami: "Taku". 
Historia.
Po porażce w wojnie chińsko-japońskiej, jesienią 1896 roku Chiny zamówiły serię nowoczesnych niszczycieli w niemieckiej stoczni stoczni Schichau w Elblągu (ówczesny Elbing). Cechą je wyróżniającą miała być bardzo wysoka prędkość, przez co zastosowano wysmukły kadłub o lekkiej konstrukcji i siłownię o dużej mocy, napędzającą dwie śruby. Stocznia ta nie budowała dotąd niszczycieli i nowe okręty wywodziły się konstrukcyjnie z torpedowców tej firmy, lecz były powiększone. Zachowano w nich wypukły pokład dziobowy tzw. typu skorupy żółwia, stosowany na torpedowcach, a także np. brytyjskich niszczycielach. Po zbudowaniu były najszybszymi okrętami na świecie – na próbach w 1898 roku z pełnym zapasem węgla (67 ton) osiągnęły prędkość 33,6 węzła, bijąc ówczesny rekord prędkości (należący poprzednio do francuskiego torpedowca "Forban" - 31,03 w). Prędkość obliczeniowa przy małym zapasie węgla 25 ton miała wynosić aż 35,2 węzła. 
Cztery okręty otrzymały nazwy: "Hai Long" (海龍), "Hai Qing" (海青; nr budowy 608), "Hai Hua" (海華; nr budowy 611) i "Hai Niu", przemianowany następnie na "Hai Xi" (海犀, nr budowy 610). W literaturze spotyka się starsze latynizacje nazw. W lipcu-sierpniu 1898 przekazano w Niemczech odbiorcy niszczyciele "Hai Long" i "Hai Qing", następnie "Hai Niu" ("Hai Xi"), a w 1899 roku "Hai Hua". 
Opis.
Okręty miały kadłub gładkopokładowy i dziobnicę taranową, z tym, że pokład dziobowy był wypukły, tworząc tzw. skorupę żółwia, sięgającą do małej sterówki na dziobie, w formie ściętego stożka. Na dachu sterówki był odkryty mostek. Okręty miały dwa pochyłe, dość grube kominy. Ich wykonany z ocynkowanej stali kadłub, połączony był nitami i mieścił dziewięć przedziałów oddzielonych grodziami wodoszczelnymi.
Układ napędowy składał się z dwóch pionowych 3-cylindrowych maszyn parowych potrójnego rozprężania, które napędzały dwie trójłopatowe śruby o średnicy 1,85 m. Parę zapewniały 4 wodnorurkowe kotły typu Thornycroft o ciśnieniu roboczym 12 at i ciśnieniu przy forsowaniu 16 at. Kotły i maszyny umieszczone były w osobnych przedziałach, w układzie liniowym (kotłownie, a za nimi maszynownie). Energię elektryczną zapewniał parowy generator prądu o mocy 4 kW i napięciu 67 V. 
Uzbrojenie artyleryjskie składało się z sześciu dział kalibru 47 mm Hotchkiss (niemieckiego modelu) o długości lufy 35 kalibrów (L/35), które rozmieszczone były symetrycznie po trzy na każdej z burt (za sterówką, po bokach drugiego komina i na rufie). Pod względem kalibru i rozmieszczenia było ono bardziej typowe dla dużych torpedowców, niż niszczycieli. Uzbrojenie torpedowe tworzyły dwa pojedyncze aparaty torpedowe dla torped Schwarzkopf kalibru 356 mm, umieszczone na pokładzie w osi symetrii, między kominami i za drugim kominem (w niektórych publikacjach podawane są mylnie kalibru 381 mm - 18 cali).
Służba.
7 kwietnia 1899 cała flotylla wypłynęła z Niemiec i płynąc przez Kanał Sueski dotarła do Chin 6 czerwca 1899. Ich służba tam była niedługa, gdyż 17 czerwca 1900 roku wszystkie cztery zostały zdobyte przez marynarzy brytyjskich pod dowództwem por. Rogera Keyesa przy fortach Dagu (Taku) podczas interwencji międzynarodowej w Chinach ogarniętych powstaniem bokserów. Chińskie załogi stawiały niewielki opór, zabity został m.in. dowódca "Hai Hua". 
Zdobyte okręty zostały rozdzielone pomiędzy cztery kraje, których okręty uczestniczyły w szturmie Dagu: Wielka Brytania otrzymała flagowy "Hai Long", Rosja – "Hai Hua", Niemcy – "Hai Qing" i Francja – "Hai Xi". Wszystkim okrętom nadano w odpowiednich marynarkach imię "Taku" ("Takou" w przypadku francuskiego). Jedynie rosyjski niszczyciel 27 stycznia 1901 przemianowano na "Lejtienant Burakow", od nazwiska oficera kanonierki "Koriejec" zabitego podczas szturmu Dagu. 
"Lejtienant Burakow" służył w rosyjskiej Eskadrze Pacyfiku w Port Artur (ob. Lüshunkou). Zdjęto z niego jednak obie wyrzutnie dla nietypowych we flocie rosyjskiej torped 356 mm. Dopiero niedługo przed wojną z Japonią zamontowano na nim jedną wyrzutnię torped 381 mm przeznaczoną pierwotnie dla budowanego niszczyciela "Statnyj". W maju 1904 krótkolufowe i używające nietypowej amunicji działa 47 mm Hotchkissa zamieniono na typowe rosyjskie tego kalibru i systemu. Według niektórych informacji, na lewej burcie ustawiono działo 75 mm Canet. Okręt brał aktywny udział w obronie Port Artur podczas wojny rosyjsko-japońskiej w 1904 roku, w tym dwukrotnie przerywał japońską blokadę w rejsach łącznikowych. 24 lipca (11 lipca starego stylu) 1904 został storpedowany przez kuter parowy z pancernika "Mikasa" i osadzony na mieliźnie w zatoce Tahe. 
Niemiecki SMS "Taku" był używany we Niemieckiej Eskadrze Wschodnioazjatyckiej w bazie Qingdao. Od 1902 roku jego uzbrojenie stanowiły 2 działa 50 mm L/40 i, według publikacji, dwie wyrzutnie torped 450 mm. 13 czerwca 1914 został skreślony z listy floty z uwagi na zużycie kotłów. Po wybuchu I wojny światowej, w obliczu japońsko-brytyjskiego oblężenia Qingdao, został 28 września 1914 samozatopiony w zatoce Jiaozhou. 
Francuski "Takou" służył także na Dalekim Wschodzie – w Sajgonie. Uzbrojenie stanowiły, według publikacji, 4 działa 47 mm, 2 działa 37 mm i 2 wyrzutnie torped 381 mm. Został utracony – rozbity 22 lutego 1911 r.
Brytyjski HMS "Taku" służył w składzie sił China Station, lecz z uwagi na mało pozytywną ocenę jego własności przez marynarkę brytyjską, pozostawał w rezerwie lub służył jako tender (okręt pomocniczy) dla brytyjskiej bazy w Hongkongu HMS "Tamar". W 1914 został skreślony z listy floty.

</doc>
<doc id="2863209" url="https://pl.wikipedia.org/wiki?curid=2863209" title="Tablice rejestracyjne w Azerbejdżanie">
Tablice rejestracyjne w Azerbejdżanie

Tablice rejestracyjne w Azerbejdżanie były wprowadzone w 1980 r., kiedy Azerbejdżan był republiką ZSRR. Podobnie jak w Kirgistanie, radzieckie tablice były wciąż stosowane między 1991 r. (rok w którym państwo uzyskało niepodległość) a 1992 r. Obecny format tablic powstał w 1993.
Wzory tablic.
1980-1992.
Między 1980 a 1992 azerskie tablice podlegały normie GOST 3207-77. Wzór sekwencji alfanumerycznej to: x #### ХХ – gdzie x jest małą literą cyrylicy; # jest cyfrą w przedziale 0-9; i XX to dwie litery cyrylicy, określały gdzie pojazd był rejestrowany – w zasadzie Górski Karabach był jedynym rejonem który miał własny wyróżnik; wszystkie inne kody tylko potwierdzały, że wóz pochodził z Azerbejdżańskiej SRR, ale nie identyfikowały konkretnej miejscowości.
1993.
W 1993 r. wprowadzono obecny format tablic, który nieco przypomina europejski standard, dzięki zmianie w ich wymiarach i zastosowanie niemieckiej czcionki DIN 1451 i alfabetu łacińskiego. Inna znaczna zmiana to obecność flagi Azerbejdżanu i litery AZ po lewej stronie tablicy. Sekwencja alfanumeryczna w obecnym formacie to: ##-XX-### – gdzie # jest cyfrą w przedziale 0-9; a X to dana litera w przedziale A-Z. Pierwsze dwie cyfry oznaczają gdzie pojazd był rejestrowany.
Serie specjalne.
W tym formacie, litera ‘D’ podkreśla, że jest to wóz dyplomatyczny, a następujące trzy cyfry identyfikują ambasadę (np. 007 należy do ambasady niemieckiej); ostatnie dwie cyfry są seryjne.

</doc>
<doc id="2863210" url="https://pl.wikipedia.org/wiki?curid=2863210" title="Gruzja pod panowaniem rosyjskim">
Gruzja pod panowaniem rosyjskim

Państwa powstałe po rozpadzie Królestwa Gruzji na początku XIX w. znalazły się pod panowaniem rosyjskim. Było to konsekwencją traktatu gieorgijewskiego, zawartego w 1783 przez króla Kartlii i Kachetii Herakliusza II i carycę Katarzynę II. Wobec równoczesnego zagrożenia ze strony Turcji i Persji Kartlia i Kachetia przyjęła rosyjski protektorat.
W 1801 car Aleksander I ogłosił wcielenie Gruzji bezpośrednio do Imperium Rosyjskiego. Decyzja ta nie spotkała się z większymi protestami społecznymi. W kolejnych latach do Rosji wcielone zostały także państwa zachodniogruzińskie: Królestwo Imeretii, Królestwo Abchazji, Księstwo Megrelii, Guria i Swanetia.
Do 1864 na ziemiach gruzińskich nie prowadzona była szeroko zakrojona rusyfikacja. Gruzińska szlachta została zrównana w prawach ze szlachtą rosyjską i miała otwarte możliwości awansu społecznego. W czasie wojen z Turcją rozgrywających się na Kaukazie Gruzini opowiadali się każdorazowo po stronie rosyjskiej i ochotniczo walczyli w armii. Okres przynależności Gruzji do Rosji był także okresem rozwoju kulturalnego i gospodarczego (powstanie przemysłu w II poł. XIX w.). Zmiana polityki wobec Gruzji nastąpiła po tym, gdy wojska rosyjskie ostatecznie stłumiły powstania wyzwoleńcze muzułmańskich ludów północnego Kaukazu. Gruzja zaczęła być wówczas traktowana jak obszar podbity, podlegający pełnej rusyfikacji. Do szczególnie ostrego wybuchu konfliktu narodowościowego gruzińsko-rosyjskiego, na który nałożyły się konflikty społeczne wynikające z trudnej sytuacji robotników przemysłowych i chłopów, doszło w czasie rewolucji 1905 roku.
Gruzja odzyskała niepodległość w 1918, wchodząc w skład Zakaukaskiej Demokratycznej Republiki Federacyjnej.
Gruzja wschodnia jako protektorat rosyjski.
W 1783 król Kartlii i Kachetii Herakliusz II po raz kolejny poprosił carycę Katarzynę II o uznanie Gruzji wschodniej za rosyjski protektorat. Prośba ta została zaakceptowana i 24 lipca 1783 przedstawiciele obydwu stron (Paweł Potiomkin ze strony rosyjskiej oraz Iwane Bagrationi i Garsewane Czawczawadze ze strony gruzińskiej) podpisali traktat gieorgijewski. Rosja zobowiązała się do ochrony terytorium Gruzji, podczas gdy król tego kraju miał składać przysięgę na wierność carowi i zrezygnować z prowadzenia samodzielnej polityki zagranicznej. Traktat przewidywał także wprowadzenie do Gruzji 2 tys. żołnierzy rosyjskich i 4 armat. Chociaż siły te faktycznie wkroczyły do Tbilisi w listopadzie 1783 i pomogły Gruzinom w walce z góralami dagestańskimi, już cztery lata później, w nieznanych bliżej okolicznościach, zostały wycofane. Tymczasem w 1795 doszło do niespodziewanego perskiego najazdu, dowodzonego przez Agę Muhammada na Gruzję. Herakliusz II zbyt późno zwrócił się do Rosji z prośbą o udzielenie pomocy, ponadto część skłóconych z nim gruzińskich możnowładców nie przybyła z wojskiem do obozu króla. Mimo wsparcia militarnego króla Imeretii Solomona II i chana Karabachu Gruzja poniosła całkowitą klęskę. Tbilisi zostało zajęte 11 września 1795 i całkowicie zniszczone w ciągu kolejnych ośmiu dni. Wojska rosyjskie dotarły do Gruzji dopiero w grudniu tego samego roku. Wiosną roku następnego caryca Katarzyna II wypowiedziała Persji wojnę. Działania wojsk gen. Zubowa pozwoliły na zajęcie Baku (jego mieszkańcy poddali się Rosjanom), Szyrwanu i Chan Karabachu (ich władcy złożyli carycy hołd lenny). Herakliusz II zdołał przy pomocy rosyjskiej sformować nową armię i zająć Gandżę.
Katarzyna II zmarła nagle jesienią 1796. Jej następca, Paweł I, postanowił całkowicie zmienić politykę zagraniczną kraju, by nie naśladować w niczym matki. Jednym z przejawów tego było odwołanie oddziałów rosyjskich z Zakaukazia. Aga Muhammad postanowił wykorzystać ten fakt i przeprowadzić nową inwazję, jednak w 1797 został niespodziewanie zamordowany.
Zniszczona wojną, jak również epidemią dżumy, jaka po niej nastąpiła, obawiając się dalszych aktów agresji ze strony Persji, Gruzja była zmuszona nadal ubiegać się o pomoc rosyjską. Garsewane Czawczawadze, działając w imieniu sędziwego Herakliusza II, energicznie zabiegał u Pawła I nie tylko o pozostawienie w Gruzji czterotysięcznego rosyjskiego garnizonu, ale i o pomoc rosyjską przy wprowadzeniu głębokich reform administracyjnych i ustrojowych. Pomocy tej nie uzyskał. Tymczasem w styczniu 1798 Herakliusz II zmarł, a jego następcą został chwiejny i mało energiczny Jerzy XII. Nawiązał on kontakty dyplomatyczne z Persją i Turcją wbrew postanowieniom traktatu zawartego w 1783 przez jego ojca. Obawiając się, iż Gruzja zrezygnuje z rosyjskiej protekcji i znajdzie się pod opieką jednego z wymienionych krajów, ministrowie rosyjscy wymogli na carze zaangażowanie się w sprawy Kaukazu i wprowadzenie do Gruzji wojska. Jerzy XII przesłał wówczas do Petersburga projekt uszczegółowienia rosyjskich prerogatyw jako protektora Gruzji wschodniej. Władca pragnął, by Gruzja pozostała autonomicznym królestwem, aczkolwiek należącym do Cesarstwa Rosyjskiego. Żądał zachowania dynastii panującej Bagratydów, odrębności gruzińskiego rządu i autokefalii Gruzińskiego Kościoła Prawosławnego. O ile zgadzał się na stacjonowanie wojsk rosyjskich w Gruzji, domagał się, by nie było to równoznaczne z likwidacją sił gruzińskich i by etaty oficerskie zarezerwowane były dla Gruzinów. Zgodził się natomiast na przybycie rosyjskich specjalistów w dziedzinie administracji i górnictwa, by umożliwić ich modernizację. Opinie Jerzego XII nie miały jednak większego znaczenia, gdyż w Petersburgu niezależnie od jego sugestii zapadła decyzja o całkowitej likwidacji samodzielności Gruzji. Po śmierci króla w grudniu 1800 głównodowodzący armii Imperium Rosyjskiego w Gruzji gen. Iwan Łazariew uniemożliwił synowi Jerzego, Dawidowi, objęcie tronu, lecz nakazał mu oczekiwanie na oficjalną zgodę cara. Następnie 16 lutego 1801 w katedrze Sioni w Tbilisi odczytany został manifest Pawła I ogłaszający wcielenie Gruzji do Rosji.
Inkorporacja Gruzji, pierwsze reformy, postawa Gruzinów wobec Rosji.
Po śmierci Pawła I i objęciu tronu przez jego syna Aleksandra polityka rosyjska wobec Gruzji nie uległa zmianie. 12 września 1801 nowy car ogłosił powstanie guberni gruzińskiej w miejsce niepodległej Gruzji wschodniej. Decyzja ta nie spotkała się z protestami Gruzinów, którzy widzieli w przyłączeniu do Rosji jedyny skuteczny środek ochrony państwa przed najazdami perskimi i tureckimi, jak również atakami dagestańskich górali. Na pozytywne postrzeganie Rosji wpływ miał również fakt wyznawania przez narody gruziński i rosyjski tej samej religii.
Obszar dotąd niepodległej Gruzji wschodniej został zmieniony w gubernię gruzińską Imperium Rosyjskiego, podzieloną na pięć powiatów z siedzibą w Tyflisie (tak zrusyfikowaną nazwę Tbilisi), Telawi, Sighnaghi, Duszeti i Gori. Z czasem do Rosji włączone zostały także niezależne Królestwo Imeretii (1812), Swanetii (1859), zaś w 1864 bezpośrednio do Imperium Rosyjskiego wcielono Megrelię, od 1801 protektorat rosyjski. Niechęć do Rosjan związaną z aneksją Kartlii i Kachetii zmniejszał kolejnej agresywne poczynania Persji wobec ziem gruzińskich. W czasie wojny rosyjsko-perskiej w latach 1806-1813 oddziały gruzińskie walczyły po stronie rosyjskiej. Gruzini wspierali Rosjan także w walkach z Turkami. W traktatach pokojowych zawartych w 1812 z Turcją i w 1813 z Persją Turcja i Persja zrzekły się pretensji do ziem gruzińskich. Mimo to w 1826 doszło do wybuchu nowej wojny z Persją, zaś w 1829 z Turcją. Ponownie po stronie rosyjskiej walczyli Gruzini. Wielu drobnych gruzińskich szlachciców (aznaurów) wstąpiło na stałe do wojska rosyjskiego i zrobiło w nim karierę. Od 1827 cała szlachta gruzińska została zrównana w przywilejach z rosyjską. Równocześnie wśród gruzińskiej arystokracji, jak również literatów i ludzi kultury, nadal widoczna była postawa antyrosyjska; przeciwnicy wcielenia do Rosji skupiali się wokół książąt Bagratydów, w ruchu antyrosyjskim czynnie działali Solomon Dodaszwili, Jase Palawandiszwili i Elibar Eristawi. Wzorując się na polskim powstaniu listopadowym, grupa ta zawiązała spisek, planując zabójstwo najważniejszych rosyjskich oficerów i urzędników w czasie balu 20 grudnia 1832. Na skutek zdrady cały plan został jednak przedwcześnie ujawniony; 38 przywódców konspiracji otrzymało wyroki zesłania. Władze rosyjskie postanowiły również uniezależnić aznaurów od władzy miejscowych książąt (1833) i umożliwić im swobodny dostęp do urzędów, także tych, które dotąd obejmowali wyłącznie arystokraci (1838).
W 1840 na ziemiach gruzińskich przeprowadzona została reforma administracyjna i reforma ustrojowa, uchylająca dotychczasowe prawo skodyfikowane przez króla Kartlii Wachtanga VI. Na jego miejsce wprowadzone zostały przepisy rosyjskie. Na ziemiach gruzińskich oraz ormiańskich utworzono gubernię gruzińsko-imeretyńską podzieloną na 11 powiatów. Kilka lat później przekształcono ją w namiestnictwo kaukaskie podzielone na cztery gubernie - ziemie etnicznie gruzińskie znalazły się w guberni tyfliskiej i guberni kutaiskiej.
Stabilizacja społeczna na ziemiach gruzińskich po wcieleniu do Rosji, wywołana ostatecznym odparciem najazdów perskich i tureckich, przyczyniła się do rozwoju gospodarczego tego regionu. Liczba ludności Gruzji wschodniej wzrosła z 190 tys. w 1821 do 490 tys. w 1865. Na ziemiach zachodniogruzińskich liczba mieszkańców wzrosła z 370 tys. do 700 tys. Pozytywne zmiany zaszły w rolnictwie, ogrodnictwie, gospodarce hodowlanej, nadal jednak rolnictwo opierało się na pańszczyźnianej pracy chłopów. Ich trudne położenie społeczne było przyczyną powstań chłopskich, które regularnie wybuchały w różnych miejscowościach regionu. Najpoważniejsze zamieszki chłopskie miały miejsce w 1857 w Megrelii. W gruzińskich górach powstawały bandy zbójników.
Działalność Michaiła Woroncowa. Rozwój gospodarczy ziem gruzińskich.
W 1844 car Mikołaj I mianował namiestnikiem Kaukazu księcia Michaiła Woroncowa. Powierzenie tej funkcji wytrawnemu politykowi i wojskowemu miało zapewnić Rosji spokój w regionie w czasie, gdy carat zwalczał powstanie Szamila. Woroncow w znaczny sposób zrealizował stawiane przed nim zadanie zwalczenia wśród gruzińskiej arystokracji antyrosyjskich nastrojów. Namiestnik zjednywał sobie szlachtę gruzińską poprzez powierzanie jej przedstawicielom urzędów, nadawanie orderów i majątków ziemskich, kierując utalentowanych Gruzinów na stanowiska w całej Rosji (ich narodowość w żaden sposób nie przeszkadzała w karierze wojskowej i urzędniczej). Na ziemie gruzińskie napływali także urzędnicy i oficerowie rosyjscy, którzy często zawierali małżeństwa z miejscowymi kobietami. O ile pełna rusyfikacja Gruzinów następowała jedynie w odosobnionych przypadkach, to lojalność wyższych sfer gruzińskiego społeczeństwa wobec caratu stała się regułą.
W czasie wojny krymskiej Gruzini ponownie czynnie wsparli wojska rosyjskie przeciwko tureckiemu desantowi w Abchazji. Okres po wojnie krymskiej w Gruzji charakteryzował się szybkim rozwojem miast, przede wszystkim w Gruzji wschodniej i północnej. W gruzińskich miastach widoczne skupiska tworzyli Ormianie, napływali do nich także rosyjscy urzędnicy i kupcy. W tym samym okresie dynamicznie rozwijał się przemysł, powstawały nowe zakłady (huty, przedsiębiorstwa garbarskie, sukiennicze, tytoniowe, meblowe, metalurgiczne) zatrudniające po kilkudziesięciu pracowników. Od lat 40. XIX w. w rejonie Tkibuli eksploatowany był węgiel kamienny.
Kultura gruzińska w I poł. XIX w..
Po wcieleniu do Imperium Rosyjskiego kultura Gruzji weszła w bliski kontakt z kulturą rosyjską oraz zachodnioeuropejską, co pozwoliło na szybki rozwój życia kulturalnego w regionie. Znaczący wpływ na ten fakt miało zakładanie rosyjskich szkół, zarówno męskich, jak i żeńskich oraz wyjazdy młodych Gruzinów do szkół w Rosji. Tyflis (Tbilisi) stał się znaczącym ośrodkiem kulturalnym (zarówno kultury rosyjskiej, gruzińskiej, jak i muzułmańskiej). W mieście prowadzona była szeroko zakrojona działalność wydawnicza. Od 1819 w Tbilisi zaczęła ukazywać pierwsza w regionie gazeta pt. „Gazeta Gruzińska”. W tym samym ośrodku w czasie sprawowania urzędu namiestnika Kaukazu przez Michaiła Woroncowa powstała opera włoska, teatr rosyjski i teatr gruziński.
O ile Gruziński Kościół Prawosławny zachował wpływ na folklor i kulturę ludową, w niewielkim stopniu wpływał na dziewiętnastowieczną gruzińską literaturę i edukację. Zanikły także wpływy kulturalne perskie w Gruzji. Młoda inteligencja rzadko znała język perski, interesowała się natomiast romantyzmem niemieckim, angielskim, francuskim, a nawet polskim. Znaczącymi postaciami w dziewiętnastowiecznej romantycznej literaturze gruzińskiej byli poeci Aleksander Czawczawadze, Nikoloz Barataszwili, Grigol Orbeliani, a także dramaturg Giorgi Eristawi. Równocześnie Joane Bagrationi, Dawid Bagrationi i Solomon Dodaszwili podjęli prace nad spisywaniem historii Gruzji.
Istotne zmiany zaszły w architekturze gruzińskiej. W głównych miastach powstały nowe gmachy administracyjne i wojskowe w stylu klasycystycznym. Ten sam styl przejęła arystokracja i zamożne mieszczaństwo przy wznoszeniu swoich rezydencji. Gruziński wariant stylu klasycystycznego uzupełniał kanon tego stylu o elementy typowo gruzińskie, jak również typowe dla muzułmańskiej architektury Kaukazu.
1864-1914. Polityka rusyfikacji.
Po stłumieniu przez carat walk z muzułmańskimi ludami północnego Kaukazu rządzący Rosją zaczęli traktować Gruzję jako obszar podbity. Do szkół i urzędów wprowadzono język rosyjski, stopniowo nasilała się polityka rusyfikacyjna. Sprowadzani rosyjscy urzędnicy nie znali miejscowych zwyczajów ani języka, przez co szybko zrażali do siebie ludność. Nadal natomiast Gruzini bez problemu robili kariery w administracji i armii, nawet nie wyrzekając się swojej narodowości. Z reguły jednak służyli poza rodzinnym regionem. Również w czasie wojny rosyjsko-tureckiej z lat 1877-1878 Gruzini udzielili armii rosyjskiej czynnego poparcia, zgłaszając się na ochotnika do wojska po tureckim desancie w Abchazji, jakiemu towarzyszyły liczne ataki na ludność cywilną. Po zakończeniu tejże wojny Rosja anektowała Adżarię, zamieszkaną przez ludność muzułmańską. Próby siłowego nawracania Adżarów na prawosławie nie dały efektu, polityka carska wobec tej społeczności doprowadziła do wzrostu jej wrogości wobec chrześcijan. Stolica Adżarii, Batumi, pod panowaniem rosyjskim znacznie rozwinęła się przy tym gospodarczo. Znaczących zniszczeń doznała natomiast w czasie wojny Abchazja, z której wycofujący się Turcy wysiedlili mniejszość muzułmańską. Ubytek demograficzny władze carskie starały się zniwelować, sprowadzając do Abchazji osadników ormiańskich, rosyjskich, ukraińskich, a nawet przybyszów z Estonii. W 1876 i 1877, po antycarskich powstaniach w Abchazji, doszło do wysiedlenia znacznej grupy Abchazów (machadżyrstwo). Na ich miejsce do regionu napłynęli chłopi gruzińscy z Megrelii i Swanetii. W latach 80. XIX w. doszło również do nasilenia rusyfikacji. W celu sprowokowania wewnątrzgruzińskich podziałów władze carskie uznały Megrelów za całkowicie odrębny naród, zrażając do siebie część gruzińskiej inteligencji. Całkowicie zrusyfikowano szkoły, w tym seminarium duchowne w Tyflisie. W 1886 doszło do skandalu w seminarium, gdy jego rektor, Czudiecki, określił język gruziński jako "język psów" i został zamordowany przez wzburzonego seminarzystę. W czasie pogrzebu duchownego egzarcha Gruzji Paweł określił cały naród gruziński jako przeklęty, co wywołało z kolei protest marszałka szlachty guberni tyfliskiej Dmetre Kipjaniego. Za karę stracił on stanowisko i został zesłany do Stawropola. Konsekwencją całego incydentu było znaczące pogorszenie stosunków gruzińsko-rosyjskich, które dotąd układały się poprawnie. Mimo głosów w kręgach rządowych, by politykę wobec Gruzji złagodzić, rusyfikacyjny kurs został utrzymany.
W II poł. XIX w. w Gruzji pojawiły się pierwsze radykalne grupy, w tym nawiązujące do rosyjskiego narodnictwa. Zostały one jednak szybko rozbite przez tajną policję. Odrębne ruchy tworzyły się w łonie gruzińskiej inteligencji. Umiarkowana grupa Pirweli dasi (pol. Pierwsza grupa) z Ilią Czawczawadze i Akakim Ceretelim postulowała rozwój rolnictwa w Gruzji. Meore dasi (Druga grupa), kierowana przez Niko Nikoladze i Giorgiego Ceretelego wzywała natomiast do industrializacji Gruzji.
Reforma rolna i rozwój przemysłu.
Konsekwencją reformy uwłaszczeniowej Aleksandra II była reforma rolna na ziemiach gruzińskich. Do jej wdrażania przystąpiono w 1864 w guberni tyfliskiej, rok później - w kutaiskiej, w latach 1870-1871 w Abchazji i Swanetii. Likwidacja poddaństwa chłopów pozwoliła uzyskać wolność osobistą 400 tys. chłopów, co stanowiło 1/3 ogółu mieszkańców regionu. Równocześnie w czasie wdrażania postanowień reformy uwłaszczeniowej, z powodu skomplikowanej struktury własnościowej w Gruzji, w przypadkach spornych zapadały rozwiązania korzystne dla posiadaczy ziemskich. Szczególnie niekorzystne dla chłopów postanowienia zapadły w Megrelii, co stało się przyczyną powstania chłopskiego z udziałem kilku tysięcy buntowników w 1876. Powstanie stłumiło wojsko carskie.
Gruzińscy posiadacze ziemscy, głównie wielkie arystokratyczne rody, szybko tracili jednak na znaczeniu. Życie ponad stan typowe dla gruzińskiego ziemiaństwa zmuszało je do wyprzedawania majątków. Nieliczni właściciele majątków rolnych dążyli do ich modernizacji. Pomocą ziemiaństwu miały służyć banki w Tbilisi i Kutaisi, które wspierały także gruzińską literaturę i sztukę.
Schyłek XIX w. i pocz. XX w. były również okresem kryzysu w tradycyjnym rzemiośle, rozwoju mniejszych zakładów przemysłowych i powstawania pierwszych wielkich fabryk. Wielki przemysł rozwijał się przy tym wolniej niż na ziemiach polskich i w Rosji europejskiej. W 1900 w Gruzji istniało 111 wielkich fabryk zatrudniających łącznie ok. 10 550 robotników, trzy lata później liczba ta wzrosła do 21 400. Największe zakłady funkcjonowały w Tyflisie (zakłady kolejowe) i w Batumi (przemysł naftowy). Poza tym na ziemiach gruzińskich obecne były fabryki chemiczne, skórzane, tekstylne, poligraficzne, spożywcze i drzewne. W Cziaturze i okolicach działały kopalnie manganu. Właścicielami większych zakładów byli z reguły obywatele rosyjscy różnych narodowości (Ormianie, Gruzini, Rosjanie, Niemcy, Polacy, Żydzi), rzadziej firmy zagraniczne (francuskie, niemieckie, austro-węgierskie). Wśród robotników przeważali Gruzini, liczne były jednak także pozostałe narodowości południowokaukaskie, jak również Ukraińcy i Rosjanie. Warunki pracy (płace, długość dnia pracy, stosunek administracji fabryk do robotników) były gorsze niż w innych regionach Imperium.
Pierwsze strajki robotnicze w Gruzji miały miejsce w 1872 i 1878. Ideologia socjalistyczna w Gruzji pojawiła się jednak w regionie dopiero w ostatniej dekadzie XIX w. za sprawą działaczy socjaldemokratycznych zsyłanych na Kaukaz przez władze carskie oraz Gruzinów powracających ze studiów w Europie zachodniej. Pierwsza marksistowska organizacja w Gruzji, Mesame dasi ("Trzecia grupa"), została utworzona w 1893, zaś w 1901 przystąpiła do publikacji pierwszej rewolucyjnej gazety w języku gruzińskim, zatytułowanej "Brdzola". Mesame dasi rozpadła się na skrzydła bolszewickie i mienszewickie w tym samym momencie, co reprezentująca tę samą ideologię Socjaldemokratyczna Partia Robotnicza Rosji. Bardziej umiarkowany program przedstawiała partia socjal-federalistów, która koncentrowała się na żądania politycznej i narodowej autonomii Gruzji. Uznając konieczność rewolucji, partia skłaniała się ku socjalizmowi utopijnemu, krytycznie traktowała koncepcje marksistowskie i odmawiała robotnikom wiodącej roli w przyszłej transformacji społeczeństwa. Zasługą socjal-federalistów było spopularyzowanie wiedzy o Gruzji w Europie, co było możliwe dzięki ich zagranicznemu ośrodkowi w Paryżu
Niemal do końca XIX w. jedyne znaczące organizacje socjaldemokratyczne w Gruzji działały w Tyflisie, na prowincję ruch zaczął przenosić się w końcu stulecia.
Ruch robotniczy na początku XX wieku. Rewolucja 1905.
Fakt, iż gruzińscy mienszewicy łączyli postulaty o charakterze narodowowyzwoleńczym z typowo socjalistycznymi sprawił, że stali się oni bezdyskusyjnie najpopularniejszą partią wśród gruzińskich robotników. Skrzydło bolszewickie odgrywało nieporównywalnie mniejszą rolę w organizacji strajków, które od początku XX w. coraz częściej wybuchały w gruzińskich zakładach przemysłowych. Na wsi dochodziło natomiast do buntów chłopskich. Protesty robotnicze nasiliły się jeszcze po krwawej niedzieli w Petersburgu. Strajk ogłosiły wówczas wszystkie wiodące zakłady przemysłowe w kraju. Oprócz postulatów ekonomicznych robotnicy po raz pierwszy wysunęli żądanie likwidacji caratu. Na wsi gruzińskiej powstały chłopskie oddziały partyzanckie, walczące zarówno z carską administracją, jak i z miejscowymi właścicielami ziemskimi.
29 sierpnia 1905 oddziały kozaków rozpędziły wiec mienszewicki w gmachu zarządu miejskiego w Tyflisie, który miał omówić postulaty reform przedstawione przez ministra spraw wewnętrznych Aleksandra Bułygina. Zostały one uznane za niewystarczające (nie zapowiadały całkowitej likwidacji samowładztwa). Kozacy wtargnęli wówczas do sali obrad i w zamieszaniu zabili 60 ich uczestników, ranili natomiast dalszych dwustu. 1 września, na znak protestu, robotnicy gruzińscy na nowo porzucili pracę. W największych miastach Gruzji dochodziło do manifestacji, strajków i zamachów na rosyjskie instytucje rządowe. 15 października rozpoczął się strajk generalny kierowany przez rady delegatów robotniczych lub komitety strajkowe. Ogłoszenie manifestu październikowego nie uspokoiło sytuacji w Gruzji. W Tyflisie trwały wielotysięczne manifestacje uliczne, w Batumi, Poti i Kutaisi doszło do walk ulicznych. Carat stłumił wystąpienia robotnicze i chłopskie dopiero na przełomie roku 1905 i 1906, dzięki zaangażowaniu do wojskowej rozprawy z rewolucjonistami całego II Korpusu Kaukaskiego. Niszcząc oddziały partyzanckie, wojska rosyjskie stosowały brutalne metody, zabijając bez sądu osoby pojmane z bronią w ręku lub podejrzane o działalność antycarską. Setki wyroków śmierci wydały sądy polowe, kolejna grupa pojmanych Gruzinów została zesłana do guberni archangielskiej. Zwalczanie ruchu rewolucyjnego w Gruzji trwało do 1908, gdyż niektóre oddziały partyzanckie zbiegły w góry i stamtąd do wymienionej daty organizowały odwetowe ataki na Rosjan.
W czterech Dumach Państwowych Gruzja posiadała swoich reprezentantów - po ośmiu w Dumie I i II kadencji, po trzech w III i IV. Większość mandatów zdobywali mienszewicy, jako bezdyskusyjnie najpopularniejsza partia wśród ludności gruzińskiej. Gruzińscy deputowani, przede wszystkim Irakli Cereteli, zaliczali się do najbardziej radykalnych posłów Dumy. Ich postawa sprawiła, że w 1907 zostali postawieni w Petersburgu przed sądem i skazani na zesłanie. W tym samym roku w Gruzji doszło do fali ataków terrorystycznych na rosyjskich urzędników, w których zginęli m.in. gen. Maksud Alichanow-Awarski, gubernator tyfliski i szef sztabu kaukaskiego okręgu wojskowego Fiodor Griaznow. Zamachy organizowane były przez gruzińskich bolszewików, którzy przyjęli tę taktykę działania wobec faktu, że ich zaangażowanie w ruchu robotniczym nie przekładało się na wzrost poparcia. W zamachu zginął także egzarcha Gruzji Nikon, którego śmierć, przyjęta z entuzjazmem przez większość społeczności gruzińskiej, została potępiona przez bardziej konserwatywnie nastawionych działaczy. Śmierć metropolity Nikona miała prawdopodobnie związek z fiaskiem rozmów delegacji duchowieństwa gruzińskiego ze Świątobliwym Synodem Rządzącym w sprawie przywrócenia autokefalii Gruzińskiego Kościoła Prawosławnego. W odpowiedzi na zamachy przeprowadzane przez Gruzinów dochodziło do aktów przemocy wymierzonych w gruzińskich działaczy niepodległościowych. Ofiarą takiego zamachu przeprowadzonego przez współpracownika policji carskiej (według innych badaczy - przez gruzińskich bolszewików). padł w 1907 Ilia Czawczawadze.
Po rewolucji 1905. Rozwój kulturalny Gruzji.
Po stłumieniu wystąpień rewolucyjnych w Gruzji zelżała rusyfikacja, nasilona w poprzednich dziesięcioleciach. Faktycznie zezwolono na nauczanie w języku gruzińskim w szkołach podstawowych. W szkołach średnich nadal obowiązywał rosyjski. Złagodzenie cenzury pozwoliło równocześnie na rozwój literatury realistycznej. Bohaterami prozy Dawida Kldiaszwilego, Akakija Ceretego, Anastasii Eristawi-Chosztarii oraz poezji Iridiona Ewdoszwilego i Szio Aragwispirelego byli ludzie wywodzący się z dołów społecznych, którzy dzięki własnej wytężonej pracy uzyskiwali poprawę swojego statusu. Po 1905 szybko rozwijała się kultura muzyczna - w wymienionym roku powstało Gruzińskie Towarzystwo Filharmoniczne. Charlampi Swaneli i Lado Aganiszwili tworzyli kompozycje w duchu muzyki klasycznej, z wyraźnymi wpływami ludowej twórczości gruzińskiej. Rozwijało się malarstwo, którego czołowym przedstawicielem był prymitywista Niko Pirosmani.
I wojna światowa.
Wybuch I wojny światowej został na Zakaukaziu przyjęty przede wszystkim z nadzieją na liberalizację caratu. Gruzińska szlachta i przedstawiciele mieszczaństwa poparli politykę rosyjską. Szlachta gruzińska sformowała dwa ochotnicze legiony - tyfliski i kutaiski - które do końca 1915 walczyły z Turcją na Zakaukaziu jako formacje narodowe, zaś przez dwa kolejne lata jako pułki rosyjskie. Ziemie gruzińskie były areną bezpośrednich działań wojennych od października 1914, gdy gruzińskie porty czarnomorskie zostały ostrzelane przez okręty niemieckie i tureckie. W 1915 i 1916 armia rosyjska odparła jednak atak turecki w Adżarii i zdobyła Erzerum i Trapezunt. Linia frontu nie zmieniła się na Kaukazie do rewolucji lutowej w 1917. Ziemie gruzińskie mieściły oprócz garnizonów także szpitale, bazy wojskowe, magazyny i warsztaty naprawcze, z których w samej tylko stolicy, Tyflisie, korzystało 100 tys. żołnierzy. Utrzymywanie wojska stawało się dla mieszkańców coraz bardziej uciążliwe i przyczyniło się do wzrostu nastrojów antycarskich. Równocześnie gruzińscy mienszewicy zaczęli rozważać możliwość załamania się systemu carskiego wskutek niepowodzeń na froncie.
Wiadomości o rewolucji lutowej w Rosji zostały w Gruzji przyjęte spokojnie w znacznej mierze dzięki umiarkowanej postawie namiestnika Kaukazu, wielkiego księcia Mikołaja Nikołajewicza. Nie od razu wysunięte zostały w Gruzji postulaty niepodległościowe. Mienszewicy, działając w duchu idei socjalistycznych, o zasięgu ponadnarodowym, pragnęli przede wszystkim demokratyzacji całej Rosji. Niepodległościowe hasła federalistów i narodowych demokratów były znacznie mniej rozpowszechnione. Wątpliwości nie podlegała natomiast kwestia restytucji Gruzińskiego Kościoła Prawosławnego, ogłoszona już 25 marca 1917. Jego pierwszym zwierzchnikiem, z tytułem katolikosa-patriarchy, został Kirion (Sadzagliszwili).
22 marca 1917 rosyjski Rząd Tymczasowy utworzył Komitet Specjalny ds. Zakaukazia, którego zadaniem miała być organizacja nowej administracji w regionie. Znaczenie organizacji w Gruzji było jednak niewielkie, gdyż faktyczną władzę w terenie przejęły zdominowane przez mienszewików rady robotnicze. Mienszewicy konsekwentnie nie podejmowali działań separatystycznych, wierząc, że Gruzja uzyska niepodległość od rosyjskiego Zgromadzenia Konstytucyjnego. Równocześnie od lipca 1917 tworzona była gruzińska armia narodowa.
Rewolucja październikowa w Petersburgu miała początkowo niewielki wpływ na sytuację w Gruzji, gdzie poparcie dla bolszewików było niewielkie. 24 listopada w Tbilisi delegaci rad robotniczych i partii politycznych przegłosowali niepodporządkowywanie się Gruzji nowym władzom. Następnego dnia w regionie odbyły się wybory do rosyjskiej Konstytuanty, także zwycięskie dla mienszewików. Razem z dominującymi partiami ormiańską (Armeńska Federacja Rewolucyjna) i azerską (Musawat) utworzyli oni Komisariat Zakaukaski, którego przewodniczącym został Ewgeni Gegeczkori. Nie określał on siebie jako rząd, a jedynie tymczasowy organ administracyjny. Niezależnie od niego główne partie gruzińskie powołały do życia Gruzińską Radę Narodowa.
Rozpędzenie Konstytuanty przez bolszewików w styczniu 1918 zmusiło Komisariat Zakaukaski do podjęcia jednoznacznych decyzji w sprawie przyszłości regionu. Zdecydowano wówczas o utworzeniu Sejmu Zakaukaskiego, który 22 kwietnia 1918 proklamował powstanie Zakaukaskiej Demokratycznej Republiki Federacyjnej, w której skład weszła także Gruzja.

</doc>
<doc id="2863211" url="https://pl.wikipedia.org/wiki?curid=2863211" title="Stefano Dambruoso">
Stefano Dambruoso

Stefano Dambruoso (ur. 15 marca 1962 w Bari) – włoski prawnik, sędzia śledczy i prokurator, a także autor publikacji książkowych i deputowany.
Życiorys.
Ukończył studia prawnicze, specjalizując się w prawie pracy. W 1990 rozpoczął pracę jako sędzia śledczy ("magistrato"), w 1992 został zastępcą prokuratora w Agrigento, zaś w latach 1994–1996 pracował w Palermo, uczestnicząc w tzw. maksiprocesach (postępowaniach z wieloma oskarżonymi o działalność mafijną). Przeszedł następnie do pracy w departamencie antyterrorystycznym prokuratury w Mediolanie, zajmował się m.in. kontaktami zagranicznymi i rozwojem współpracy międzynarodowej. W 2001 wszedł w skład okręgowej dyrekcji antymafijnej. Przez kilka lat sprawował urząd wiceprokuratora przy sądzie w Mediolanie. Stał się najbardziej uznanym włoskim prokuratorem zajmującym się zwalczaniem islamskiego terroryzmu, odnosił sukcesy w tropieniu struktur Al-Kaidy we Włoszech.
Był także konsultantem UNICRI, ekspertem prawnym włoskich przedstawicielstw przy ONZ i UE, objął kierownictwo departamentu ds. współpracy międzynarodowej w Ministerstwie Sprawiedliwości. Jest autorem książki (przy współpracy z dziennikarzem Guido Olimpio z Corriere della Sera) zatytułowanej "Milano-Bagdad. Diario di un magistrato in prima linea nella lotta al terrorismo islamico in Italia" i poświęconej zwalczaniu islamskiego terroryzmu we Włoszech.
W 2013 został kandydatem koalicji Z Montim dla Włoch do Izby Deputowanych w wyborach w 2013, uzyskując mandat posła XVII kadencji.

</doc>
<doc id="2863212" url="https://pl.wikipedia.org/wiki?curid=2863212" title="Puchar Narodów Afryki 2012 Grupa A">
Puchar Narodów Afryki 2012 Grupa A



</doc>
<doc id="2863213" url="https://pl.wikipedia.org/wiki?curid=2863213" title="Puchar Narodów Afryki 2012 Grupa B">
Puchar Narodów Afryki 2012 Grupa B



</doc>
<doc id="2863214" url="https://pl.wikipedia.org/wiki?curid=2863214" title="Puchar Narodów Afryki 2012 Grupa C">
Puchar Narodów Afryki 2012 Grupa C



</doc>
<doc id="2863216" url="https://pl.wikipedia.org/wiki?curid=2863216" title="Puchar Narodów Afryki 2012 Grupa D">
Puchar Narodów Afryki 2012 Grupa D



</doc>
<doc id="2863217" url="https://pl.wikipedia.org/wiki?curid=2863217" title="Puchar Narodów Afryki 2012 Faza pucharowa">
Puchar Narodów Afryki 2012 Faza pucharowa



</doc>
<doc id="2863219" url="https://pl.wikipedia.org/wiki?curid=2863219" title="Puchar Narodów Afryki 2013 Grupa A">
Puchar Narodów Afryki 2013 Grupa A



</doc>
<doc id="2863220" url="https://pl.wikipedia.org/wiki?curid=2863220" title="Puchar Narodów Afryki 2013 Grupa B">
Puchar Narodów Afryki 2013 Grupa B



</doc>
<doc id="2863221" url="https://pl.wikipedia.org/wiki?curid=2863221" title="Puchar Narodów Afryki 2013 Grupa C">
Puchar Narodów Afryki 2013 Grupa C



</doc>
<doc id="2863222" url="https://pl.wikipedia.org/wiki?curid=2863222" title="Puchar Narodów Afryki 2013 Grupa D">
Puchar Narodów Afryki 2013 Grupa D



</doc>
<doc id="2863224" url="https://pl.wikipedia.org/wiki?curid=2863224" title="Arabski alfabet czatu">
Arabski alfabet czatu

Arabski alfabet czatu (arab. عربي - "‘arabi") – alfabet używany do komunikowania się w języku arabskim w Internecie oraz do wysyłania wiadomości poprzez telefon komórkowy, kiedy alfabet arabski jest niedostępny z przyczyn technicznych. Jest to zamiana znaków arabskich do alfabetu łacińskiego i arabskich cyfr. Użytkownicy tego alfabetu opracowali kilka specjalnych oznaczeń do transliteracji niektórych liter niewystępujących w podstawowym alfabecie łacińskim (ASCII).

</doc>
<doc id="2863225" url="https://pl.wikipedia.org/wiki?curid=2863225" title="Isaac Asare">
Isaac Asare

Isaac Asare (ur. 1 września 1974 w Kumasi) – ghański piłkarz grający na pozycji obrońcy. W swojej karierze rozegrał 27 meczów w reprezentacji Ghany i strzelił w nich 1 gola.
Kariera klubowa.
Swoją karierę piłkarską Asare rozpoczął w klubie Cornerstones Kumasi. W 1990 roku zadebiutował w jego barwach w ghańskiej Premier League. W Cornerstones grał do końca 1991 roku.
Na początku 1992 roku Asare przeszedł do Anderlechtu. Do końca sezonu 1996/1997 rozegrał w nim 21 ligowych meczów. Wraz z Anderlechtem wywalczył trzy tytuły mistrza Belgii w sezonach 1992/1993, 1993/1994 i 1994/1995. Zdobył też Puchar Belgii (1994) i dwa Superpuchary Belgii (1993, 1995).
W 1997 roku Asare został zawodnikiem Cercle Brugge i grał w nim przez dwa lata. W latach 1999–2001 był piłkarzem greckiego FAS Naoussa, a w latach 2001–2003 grał w KFC Dessel Sport. Karierę kończył w 2004 roku w KFC Lentezon Beerse.
Kariera reprezentacyjna.
W reprezentacji Ghany Asare zadebiutował w 1992 roku. W tym samym roku zdobył brązowy medal na Igrzyskach Olimpijskich w Barcelonie, a także wywalczył wicemistrzostwo Afryki w Pucharze Narodów Afryki 1992. Na tym turnieju zagrał w trzech meczach: ćwierćfinale z Kongiem(2:1), półfinale z Nigerią (2:1) i finale z Wybrzeżem Kości Słoniowej (0:0, k.10:11).
W 1996 roku Asare zagrał w 5 meczach Pucharze Narodów Afryki 1996: z Wybrzeżem Kości Słoniowej (2:0), z Tunezją (2:1), z Mozambikiem (2:0), półfinale z RPA i o 3. miejsce z Zambią (0:1). Od 1992 do 1998 roku rozegrał w kadrze narodowej 27 meczów i strzelił 1 gola.
Asare grał również w młodzieżowych reprezentacjach kraju. W 1989 roku wystąpił na Mistrzostwach Świata U-16. W 1991 roku wywalczył mistrzostwo świata U-17 na Mistrzostwach Świata U-17. Z kolei w 1993 roku został wicemistrzem świata U-21 na Mistrzostwach Świata 1993.

</doc>
<doc id="2863226" url="https://pl.wikipedia.org/wiki?curid=2863226" title="Biskupi Feldkirch">
Biskupi Feldkirch

Biskupi Feldkirch − lista biskupów: sufraganów Brixen, którzy między 1820 a 1921 rokiem piastowali funkcję wikariusza generalnego Voralbergu oraz administratorów apostolskich, a następnie ordynariuszy Innsbruck-Feldkirch, w tym w latach 1936-1938 biskupów pomocniczych i wikariuszy generalnych Voralbergu, a od 1968 roku biskupów ordynariuszy Feldkirch.

</doc>
<doc id="2863228" url="https://pl.wikipedia.org/wiki?curid=2863228" title="Tomasz Kłosowski">
Tomasz Kłosowski

Tomasz Kłosowski (ur. 1949) − polski fotograf i dziennikarz, autor filmów przyrodniczych, podróżnik.
Jest bratem malarza i fotografa Grzegorza Kłosowskiego, z którym wspólnie wydają albumy fotograficzne z własnymi zdjęciami przyrody polskiej oraz Stanisława Kłosowskiego – biologa. Tomasz Kłosowski jest współautorem cyklu przyrodniczego "Dzika Polska" i "Tańczący z naturą" realizowanego dla Telewizji Polskiej.
W 2022 wraz z braćmi obchodził 50-lecie wspólnej twórczej pracy. Z tej okazji Biebrzański Park Narodowy w ramach 76. Wszechnicy Biebrzańskiej, 26 i 27 marca 2022 zorganizował poświęcony im benefis "50-lecie pracy braci Kłosowskich".

</doc>
<doc id="2863229" url="https://pl.wikipedia.org/wiki?curid=2863229" title="Benno Elbs">
Benno Elbs

Benno Elbs (ur. 16 października 1960 w Bregencji) − austriacki duchowny katolicki, biskup Feldkirch od 2013.
Życiorys.
Urodził się w 1960 roku w Bregencji w Vorarlbergu, gdzie spędził dzieciństwo i młodość. Po ukończeniu szkoły podstawowej uczęszczał do tamtejszego gimnazjum państwowego, gdzie zdał maturę w 1979 roku. Następnie studiował teologię na Uniwersytecie w Innsbrucku. Ponadto od 1982 roku studiował psychologię i logoterapię. 16 maja 1986 roku otrzymał święcenia kapłańskie, których udzielił mu bp Bruno Wechner. Bezpośrednio potem pracował jako duszpasterz przez 3 lata w rodzinnym mieście. W 1986 roku otrzymał także stopień naukowy doktora teologii na podstawie pracy dotyczącej sakramentu pokuty. Wykładał także w Marianum w Bregencji, pełniąc przez jakiś czas funkcję rektora tej uczelni.
Od 1994 roku wchodził w skład Kolegium Konsultacyjnego diecezji Feldkirch, zajmując się sprawami finansowymi w kurii. 2 lipca 2005 roku został powołany na stanowisko wikariusza generalnego biskupstwa, a 15 listopada 2011 roku został wybrany administratorem apostolskim diecezji Feldkirch.
8 maja 2013 papież Franciszek mianował go biskupem ordynariuszem diecezji Feldkirch. Sakry biskupiej udzielił mu 30 czerwca 2013 arcybiskup Salzburga - Alois Kothgasser.

</doc>
<doc id="2863231" url="https://pl.wikipedia.org/wiki?curid=2863231" title="Jan Plewako">
Jan Plewako

 Jan Plewako (ur. 1937 w Wilnie) - aktor, lalkarz, pedagog.
Jeden z najwybitniejszych polskich lalkarzy, uznawany za mistrza klasycznych form lalkowych, takich jak jawajka czy kukła.
Jako aktor był związany m.in. z Białostockim Teatrem Lalek oraz scenami warszawskimi: Teatrem Guliwer i Teatrem Baj.
Wykładowca Wydziału Sztuki Lalkarskiej od początku istnienia tej placówki. Jako pedagog jest wychowawcą kilku pokoleń polskich lalkarzy. Nosi tytuł Profesora Akademii Teatralnej.
W 2008 został odznaczony Srebrnym Medalem „Zasłużony Kulturze Gloria Artis”.
Jego głos można usłyszeć między innym w grach Icewind Dale oraz Baldur's Gate.

</doc>
<doc id="2863241" url="https://pl.wikipedia.org/wiki?curid=2863241" title="Onufry Kwiciński">
Onufry Kwiciński

Onufry Kwiciński (ur. 1792, zm. 21 lipca 1862 w Berlinie) – generał lejtnant wojsk rosyjskich.
Pochowany na cmentarzu Powązkowskim w Warszawie (kwatera 7-3-6/7). Spoczywa w grobie razem z żoną – Karoliną z Chełkowskich-Kwicińską oraz synem Michałem Kwicińskim – pułkownikiem wojsk rosyjskich Smolińskiego Pułku Ułanów.

</doc>
<doc id="2863242" url="https://pl.wikipedia.org/wiki?curid=2863242" title="Jet Pasman">
Jet Pasman

Jet Pasman (ur. 1953) – holenderska brydżystka z tytułami World Grand Master w kategorii Kobiet (WBF) oraz European Grand Master i European Champion w kategorii Kobiet (EBL).
Jej partnerką brydżową jest Anneke Simons.
Mieszka w Broek in Waterland wraz z mężem Chrisem Niemeijerem, który jest jej partnerem brydżowym w mikstach.
Jet Pasman w latach 1989-1993 była niegrającym kapitanem kobiecych drużyn Holandii na mistrzostwa świata i Europy.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2863245" url="https://pl.wikipedia.org/wiki?curid=2863245" title="Aurelio Herrera">
Aurelio Herrera

Aurelio Herrera (ur. 17 czerwca 1876 w San Jose w Kalifornii, zm. 12 kwietnia 1927 w San Francisco) – amerykański bokser kategorii piórkowej i lekkiej.
Życiorys.
Aurelio Herrera jest pierwszym sławnym bokserem pochodzenia latynoamerykańskiego. Był znany z agresywnego stylu walki i silnego uderzenia. Dwie trzecie swoich walk rozstrzygnął przed czasem.
Pochodził z rodziny meksykańskiej. Urodził się w San José, ale jako dziecko przeniósł się z rodzicami i rodzeństwem do Bakersfield. Tam pracował przy zbiorze winogron.
Pierwszą walkę zawodową stoczył w 1895. Do 1900, kiedy dwie walki zremisował, wszystkie wygrał poza dwiema "no decision". 29 maja 1901 w San Francisco stoczył jedyną walkę o tytuł mistrza świata, przegrywając z czempionem wagi piórkowej Terrym McGovernem przez nokaut w 5. rundzie. Była to pierwsza porażka Herrery. Walka ta jednak wzmocniła reputację Herrery jako groźnego pięściarza. 15 października 1902 zmierzył się z Abe Attellem w pojedynku, który miał wyłonić pretendenta do walki to tytuł mistrza świata. Attell umiejętnie unikał silnych ciosów Herrery i wygrał na punkty.
W 1903 Herrera m.in. znokautował Kida Broada i Eddiego Santry'ego. W marcu 1904 ponownie przegrał z Attellem na punkty. 5 września tego w Butte w Montanie roku stoczył 20 rundowy pojedynek z Battlingiem Nelsonem, w którym zwycięzcą został Nelson.
12 stycznia 1906 w Los Angeles Herrera znokautował byłego mistrza świata wagi piórkowej Young Corbetta II w 5. rundzie. Stoczył potem jeszcze kilka walk i zakończył karierę w 1909.
Chociaż zarobił dużo pieniędzy za walki bokserskie, roztrwonił majątek i w 1927 został skazany na 10 dni aresztu za włóczęgostwo. Zmarł dwa miesiące później, dwa dni po śmierci Young Corbetta II.
Stoczył w sumie 99 walk, z których wygrał 66, przegrał 12, zremisował 14, 5 było "no decision", a 2 "no contest".

</doc>
<doc id="2863247" url="https://pl.wikipedia.org/wiki?curid=2863247" title="Konstanty Gruszecki">
Konstanty Gruszecki

Konstanty Franciszek Gruszecki herbu Lubicz (ur. 1803, zm. 16 maja 1874) – członek senatu, sekretarz kancelarii Rady Stanu w latach 1860-1868.
Życiorys.
Syn Kaspra Gruszeckiego – sędziego apelacyjnego Królestwa Polski i Franciszki Chociszewskiej.
Od 1819 roku – student Uniwersytetu Warszawskiego (Wydział Prawa i Administracji, sekcja Prawa i Administracji). W 1822 uzyskał stopień magistra prawa i rozpoczął aplikację w Trybunale Cywilnym w Radomiu. 
W 1825 roku został asesorem Trybunału Cywilnego w Lublinie. 1833–1840 – sędzia, następnie prokurator przy Trybunale Cywilnym w Lublinie. W 1842–1860 – sędzia Sądu Apelacyjnego Królewskiego Polskiego oraz prezes Trybunału Handlowego w Warszawie. Od 1861 roku – wiceprezes Sądu Apelacyjnego. Był członkiem Towarzystwa Rolniczego w Królestwie Polskim. W 1862 mianowany członkiem IX Departamentu Rządzącego Senatu. W 1856 radca stanu. W 1862 rzeczywisty radca stanu.
13 lipca 1867 roku przeniesiony w stan spoczynku. Wykształcony prawnik, autor wielu rozpraw prawniczych, członek Komisji Egzaminacyjnej przy Trybunale Cywilnym w Lublinie. Od 1842 przy Najwyższej Komisji Egzaminacyjnej przy Komisji Rządowej Sprawiedliwości.
Pochowany na Starych Powązkach w Warszawie (kwatera 10-2-26).

</doc>
<doc id="2863251" url="https://pl.wikipedia.org/wiki?curid=2863251" title="Papirus LXX Oxyrhynchus 3522">
Papirus LXX Oxyrhynchus 3522



</doc>
<doc id="2863252" url="https://pl.wikipedia.org/wiki?curid=2863252" title="Papirus LXX Oxyrhynchus 846">
Papirus LXX Oxyrhynchus 846



</doc>
<doc id="2863253" url="https://pl.wikipedia.org/wiki?curid=2863253" title="Papirus LXX Oxyrhynchus 1007">
Papirus LXX Oxyrhynchus 1007



</doc>
<doc id="2863254" url="https://pl.wikipedia.org/wiki?curid=2863254" title="Papirus LXX Oxyrhynchus 5101">
Papirus LXX Oxyrhynchus 5101



</doc>
<doc id="2863256" url="https://pl.wikipedia.org/wiki?curid=2863256" title="LXXIEJ 12">
LXXIEJ 12



</doc>
<doc id="2863257" url="https://pl.wikipedia.org/wiki?curid=2863257" title="LXXVTS 10b">
LXXVTS 10b



</doc>
<doc id="2863258" url="https://pl.wikipedia.org/wiki?curid=2863258" title="LXXVTS 10a">
LXXVTS 10a



</doc>
<doc id="2863259" url="https://pl.wikipedia.org/wiki?curid=2863259" title="Bertus Aafjes">
Bertus Aafjes

Bertus Aafjes, właściwie Lambertus Jacobus Johannes (Bertus) Aafjes, pseud. "Jan Oranje" (ur. 12 maja 1914 w Amsterdamie, zm. 22 kwietnia 1993 w Swolgen) – poeta, prozaik, tłumacz i eseista holenderski. Był członkiem redakcji "Ad Interim", holenderskiego czasopisma literackiego o profilu czysto artystycznym.
Twórczość.
W pierwszym okresie twórczości (1936-1952) tworzył konwencjonalne poezje, korzystając z tradycyjnych motywów romantycznych. W latach 1940-1947 opublikował "Gedichten" (Wiersze) jako zbiór 8 tomików poezji. Był autorem aforyzmów "Per slot van rekening" (W ostatecznym rozrachnuku). Posługiwał się także motywami historyczno-mitologicznymi: egipskimi – sonet "Het koningsgraf. Honderd en een sonnetten" (Grób króla) oraz biblijnymi – "In den beginne" (Na początku). Sławę przyniósł mu w roku 1949 poemat "Een voetreis naar Rome" (Piesza podróż do Rzymu), opisujący podróż którą odbył w roku 1936. Nieco wcześniej (1945), jedna z części poematu uzyskała prywatną nagrodę literacką za najlepszy wiersz napisany w czasie wojny.
W latach 50. XX wieku pisał eseje. W roku 1953 ukazały się "Drie essays over experimentele poëzie" (Trzy eseje o poezji eksperymentalistów), które stanowiły dość ostrą w wymowie krytykę poezji młodszego pokolenia, tzw. Vijftigers. Poglądy tam zawarte Aafjes później odwołał. Pomimo tego naraził się na konflikt z wpływowymi ośrodkami literackimi Holandii.
Począwszy od drugiej połowy lat 50. dużo podróżował odwiedzając m.in. Włochy, Grecję i Egipt. Swe wrażenia opisał w licznych reportażach i szkicach, wydanych w kilkunastu zbiorach. W latach 1969-1973 wielokrotnie odwiedzał Japonię, dzięki którym powstał cykl opowiadań kryminalnych z udziałem XVIII-wiecznego sędziego, wydany w roku 1982 pt. "Rechter Ooka-mysteries" (Tajemnice sędziego Ooka).
W latach 1972-1980 w Afryce, w ramach organizacji charytatywnej "Terre des Hommes", prowadził działalność pomocową na terenach objętych klęskami żywiołowymi. Po dłuższej przerwie, w roku 1981, wydał tomik wierszy erotycznych "Deus sive natura" (Bóg czyli natura). W tym okresie dokonywał przekładów i przeróbek poezji staroegipskiej, greckiej ("Odyseja"), niemieckiej ("Des Knaben Wunderhorn") i średniowiecznej ("Brandaen"). Powrócił też do tworzenia aforyzmów, czego dowodem jest zbiór "Zeventien aforismen" (Siedemdziesiąt aforyzmów).
Poezje zebrane ukazały się w roku 1990 pt. "Verzamelde gedichten 1938-1988".

</doc>
<doc id="2863260" url="https://pl.wikipedia.org/wiki?curid=2863260" title="Ministrowie Skarbu Państwa (Polska)">
Ministrowie Skarbu Państwa (Polska)

Poniższa tabela przedstawia kierowników istniejącego w latach 1990–1996 Ministerstwa Przekształceń Własnościowych oraz kierowników istniejącego w latach 1996–2017 Ministerstwa Skarbu Państwa, będącego bezpośrednią kontynuacją kompetencji i zadań poprzedniego resortu.
Nazwy i uprawnień MSP nie należy mylić z istniejącym w latach 1807–1831 Ministerstwem Przychodów i Skarbu ani z Ministerstwem Skarbu z lat 1918–1950, miały one bowiem inny zakres właściwości (były odpowiednikiem kompetencyjnym działającego od 1950 Ministerstwa Finansów).

</doc>
<doc id="2863261" url="https://pl.wikipedia.org/wiki?curid=2863261" title="Wietske van Zwol">
Wietske van Zwol

Wietske van Zwol – holenderska brydżystka z tytułami World Grand Master w kategorii Kobiet (WBF) oraz European Grand Master i European Champion w kategorii Kobiet (EBL).
Jej długoletnimi partnerkami brydżowymi były Femke Hoogweg i Martine Verbeek a obecnie jest Carla Arnolds.
Jej mężem jest Carel Berendregt.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2863262" url="https://pl.wikipedia.org/wiki?curid=2863262" title="Łupki radzimowickie">
Łupki radzimowickie



</doc>
<doc id="2863263" url="https://pl.wikipedia.org/wiki?curid=2863263" title="Wietske Van Zwol">
Wietske Van Zwol



</doc>
<doc id="2863265" url="https://pl.wikipedia.org/wiki?curid=2863265" title="Floxytek">
Floxytek

Floxytek właśc. Florian Daure – urodzony we Francji DJ i producent muzyczny.
Floxytek wychowywał się w południowej Francji i Normandii. Swoją karierę pod nazwą Floxytek zaczął w 1998 roku.

</doc>
<doc id="2863266" url="https://pl.wikipedia.org/wiki?curid=2863266" title="Marian Król (żołnierz AK)">
Marian Król (żołnierz AK)

Marian Król ps. Szczerba (zm. 24 lutego 1944 w Piotrkowie Trybunalskim) – działacz podziemia niepodległościowego w czasie II wojny światowej, kapral AK, partyzant.
Zginął w samotnej walce z nazistami w budynku przy ul. Sienkiewicza 3 w Piotrkowie Trybunalskim. Upamiętnia go tablica odsłonięta na budynku przy tej ulicy.

</doc>
<doc id="2863267" url="https://pl.wikipedia.org/wiki?curid=2863267" title="Płyćwia (osada)">
Płyćwia (osada)

Płyćwia – osada w Polsce położona w województwie łódzkim, w powiecie skierniewickim, w gminie Godzianów.
W latach 1975–1998 miejscowość administracyjnie należała do województwa skierniewickiego.
Zobacz też: Płyćwia

</doc>
<doc id="2863271" url="https://pl.wikipedia.org/wiki?curid=2863271" title="Niszczyciele typu Hai Lung">
Niszczyciele typu Hai Lung



</doc>
<doc id="2863273" url="https://pl.wikipedia.org/wiki?curid=2863273" title="Ercüment Aslan">
Ercüment Aslan

Ercüment Aslan (ur. 7 czerwca 1976 w Ankarze) – turecki bokser, brązowy medalista mistrzostw świata w Budapeszcie.
Kariera amatorska.
Jako amator zdobył brązowy medal podczas mistrzostw świata w Budapeszcie. W półfinale pokonał go Jermachan Ybrajymow, który zdobył srebrny medal.
W 1998 roku zdobył srebrny medal podczas mistrzostw europy w Mińsku. W finale pokonał go Francuz Frédéric Esther.
Kariera zawodowa.
Jako zawodowiec zadebiutował 29 listopada 2002 roku, nokautując w 1 rundzie Larry'ego Smitha. W sumie na zawodowym ringu stoczył 10 pojedynków, z czego 8 wygrał i 2 przegrał. W 2005 roku walczył z Zulfikarem Joy Alim, o pas PABA, jednak przegrał przez nokaut w 1 rundzie. Ostatnią walkę stoczył 10 grudnia 2007 roku.

</doc>
<doc id="2863274" url="https://pl.wikipedia.org/wiki?curid=2863274" title="Alweolaty">
Alweolaty



</doc>
<doc id="2863275" url="https://pl.wikipedia.org/wiki?curid=2863275" title="Wilfred Benítez">
Wilfred Benítez

Wilfred Benítez (ur. 12 września 1958 w Bronx w Nowym Jorku) – portorykański bokser, zawodowy mistrz świata trzech kategorii.
Wilfred Benítez był bokserem, który umiejętnie łączył agresywny styl boksowania z umiejętnościami obrony. Swój pierwszy tytuł zawodowego mistrza świata zdobył w wieku 17 lat, co jest do tej pory rekordem.
Rozpoczął karierę boksera zawodowego w 1973, w wieku 15 lat. 6 marca 1976 w San Juan zmierzył się z obrońcą tytułu mistrza świata federacji WBA w wadze junior półśredniej Antonio Cervantesem z Kolumbii. Cervantes miał wówczas 30 lat i był mistrzem świata od 1972. Benítez pokonał go niejednogłośnie na punkty i zdobył swój pierwszy tytuł. W jego obronie zwyciężył 31 maja 1976 Emiliano Villę na punkty i Tony’ego Petronellego 16 października tego roku przez techniczny nokaut w 3. rundzie; obie walki odbyły się w San Juan.
W 1977 WBA pozbawiła Beníteza tytułu za odmowę rewanżu z Cervantesem. 3 sierpnia tego roku w Nowym Jorku Benítez pokonał Raya Chaveza Guerrero przez TKO w 15. rundzie w obronie tytułu mistrza świata wagi junior półśredniej uznawanego przez NYSAC. Po tej walce przeszedł do wagi półśredniej.
18 listopada 1977 w Nowym Jorku pokonał niejednogłośnie przyszłego mistrza świata Bruce’a Curry’ego, mimo że trzy razy był powalony na deski. W rewanżu 4 lutego 1978 pokonał Curry’ego dwa do remisu.
14 stycznia 1979 w San Juan Benítez zdobył pas mistrza świata wagi półśredniej federacji WBC po niejednogłośnej wygranej na punkty z dotychczasowym czempionem Carlosem Palomino z Meksyku. Obronił ten tytuł wygrywając na punkty z Haroldem Westonem (z którym zremisował w 1977) 25 marca 1979 w San Juan. W następnej walce spotkał się 30 listopada tego roku w Caesars Palace w Las Vegas z Sugar Rayem Leonardem. Leonard wygrał przez techniczny nokaut w 15. rundzie i zdobył tytuł mistrza świata. Była to pierwsza porażka Beníteza.
Benítez zmienił kategorię na junior średnią i 23 maja 1981 w Las Vegas (również w Caesars Palace) został w niej mistrzem świata WBC, wygrywając przez techniczny nokaut w 12. rundzie z obrońcą tytułu Maurice’em Hope’em. 11 listopada tego roku w las Vegas obronił mistrzostwo po wygranej na punkty z przyszłym mistrzem świata Carlosem Santosem. Był to pierwszy w historii pojedynek o tytuł zawodowego mistrza świata w boksie stoczony pomiędzy dwoma Portorykańczykami. W kolejnej walce o tytuł 30 stycznia 1982 w Caesars Palace pokonał byłego mistrza świata kategorii lekkiej i półśredniej Roberto Durána. 3 grudnia tego roku w Nowym Orleanie uległ niejednogłośnie Thomasowi Hearnsowi i utracił pas mistrza świata.
Walczył do 1986, ale jego zdrowie zaczęło szwankować. 14 lipca 1984 w Monte Carlo inny były mistrz świata wagi junior średniej Davey Moore wygrał z nim przez TKO w 2. rundzie. W 1990 Benítez powrócił na ring, stoczył cztery walki (2 wygrane i 2 przegrane) i ostatecznie zakończył karierę.
Został wybrany w 1996 do Międzynarodowej Bokserskiej Galerii Sławy.
Od lat cierpi na zaawansowaną encefalopatię bokserską. Opiekował się nim matka do swej śmierci w 2008. 28 grudnia 2012 doznał udaru mózgu i był hospitalizowany.

</doc>
<doc id="2863276" url="https://pl.wikipedia.org/wiki?curid=2863276" title="Dywan kwantowy">
Dywan kwantowy

W mechanice kwantowej dywan kwantowy (ang. "Quantum carpet") to regularny paraartystyczny wzór rysowany przez ewolucje funkcji falowej lub gęstość prawdopodobieństwa w przestrzeni iloczynu kartezjańskiego położenia cząstki kwantowej i czasu lub w czasoprzestrzeni przypominający wzór artystyczny na zwykłym dywanie. Jest wynikiem interferencji funkcji falowej samej ze sobą podczas jej oddziaływania z odbijającymi warunkami brzegowymi. Np. w nieskończonej studni potencjału po rozpływaniu się początkowo dobrze zlokalizowanej gausowskiej funkcji falowej w środku studni poszczególne części funkcji falowej zaczynają się przekrywać i wzajemnie zaburzać po odbiciu lub oddziaływaniu z brzegami. Geometria dywanu kwantowego jest wyznaczona przez ułamkowe ożywienia funkcji falowej, których zmiana rzędu w czasie prowadzi do regularnych wzorów i liniowych wygaszeń.

</doc>
<doc id="2863277" url="https://pl.wikipedia.org/wiki?curid=2863277" title="Wilfred Benitez">
Wilfred Benitez



</doc>
<doc id="2863278" url="https://pl.wikipedia.org/wiki?curid=2863278" title="Alweolata">
Alweolata



</doc>
<doc id="2863280" url="https://pl.wikipedia.org/wiki?curid=2863280" title="The endless forest">
The endless forest



</doc>
<doc id="2863283" url="https://pl.wikipedia.org/wiki?curid=2863283" title="Ewazjusz II">
Ewazjusz II

Ewazjusz, biskup Asti, w niektórych tekstach wymieniany jako Ewazjusz II, wł. "Evasio" – biskup Asti w latach 685 i 713 błędnie utożsamiany ze świętym imiennikiem z IV wieku. Był następcą Benenato przed objęciem urzędu przez Evasino.

</doc>
<doc id="2863286" url="https://pl.wikipedia.org/wiki?curid=2863286" title="Manuel Mantilla">
Manuel Mantilla

Manuel Mantilla Rodríguez (ur. 25 września 1973) − kubański bokser, złoty medalista mistrzostw świata w Budapeszcie.
Kariera amatorska.
W 1997 roku zdobył złoty medal na mistrzostwach świata w Budapeszcie. W półfinale pokonał Argentyńczyka Narváeza, a w finale Rosjanina Ilfata Raziapowa.
W 1999 roku zdobył brązowy medal na igrzyskach panamerykańskich w Winnipeg. W półfinale pokonał go Argentyńczyk Narváez, który zdobył złoty medal.
W 2000 roku startował na igrzyskach olimpijskich w Sydney. Mantilla doszedł do ćwierćfinału, gdzie został pokonany przez złotego medalistę, Taja Wijana Ponlida.

</doc>
<doc id="2863287" url="https://pl.wikipedia.org/wiki?curid=2863287" title="Emil Sayfutdinov">
Emil Sayfutdinov



</doc>
<doc id="2863288" url="https://pl.wikipedia.org/wiki?curid=2863288" title="Heteramoeba clara">
Heteramoeba clara

Heteramoeba clara – gatunek eukariotów należący do kladu Tetramitia z supergrupy excavata.
Osobniki należące do tego gatunku występują w formie ameby oraz w formie wiciowca. Dodatkowo wytwarzają cysty. Trofozoit osiąga wielkość 12 – 47 μm ma jądro wielkości 4,2 – 6,5 μm. Postać wiciowca osiąga wielkość 30 μm z wicią długości 60 μm. Cysty wielkości 9,2 – 23 μm, kształtu kulistego lub lekko jajowatego.

</doc>
<doc id="2863290" url="https://pl.wikipedia.org/wiki?curid=2863290" title="Gieorgij Miszarin">
Gieorgij Miszarin

Gieorgij Pawłowicz Miszarin (ros. Георгий Павлович Мишарин; ur. 11 maja 1985 w Swierdłowsku) – rosyjski hokeista, reprezentant Rosji.
Kariera.
Wychowanek Dinama-Energija Jekaterynburg. Od lutego 2011 zawodnik Mietałłurga Magnitogorsk. W maju 2011 roku przedłużył kontrakt z klubem o dwa lata. Zawodnikiem klubu był do 30 kwietnia 2013. W maju 2013 praz trzeci w karierze został graczem CSKA Moskwa, związany dwuletnim kontraktem. Od maja 2015 zawodnik Sibiru. W maju 2017 przeszedł do Awtomobilista Jekaterynburg. W sierpniu 2019 został zawodnikiem Torpedo Niżny Nowogród, gdzie w maju 2020 przedłużył kontrakt.
Uczestniczył w turnieju mistrzostw Świata w 2005.

</doc>
<doc id="2863291" url="https://pl.wikipedia.org/wiki?curid=2863291" title="Ordu Kabul">
Ordu Kabul

Ordu Kabul F.C. - afgański klub piłkarski grający na najwyższym szczeblu piłkarskim w Afganistanie, Kabul Premier League. Jest 3-krotnym mistrzem Afganistanu.

</doc>
<doc id="2863292" url="https://pl.wikipedia.org/wiki?curid=2863292" title="FABLOK">
FABLOK



</doc>
<doc id="2863293" url="https://pl.wikipedia.org/wiki?curid=2863293" title="Liga papuaska">
Liga papuaska



</doc>
<doc id="2863295" url="https://pl.wikipedia.org/wiki?curid=2863295" title="Kaplica św. Rocha w Wolborzu">
Kaplica św. Rocha w Wolborzu

Kaplica św. Rocha w Wolborzu – kaplica rzymskokatolicka w Wolborzu w powiecie piotrkowskim, w województwie łódzkim, przy ul. Warszawskiej na drodze do mostu nad rzeką Wolbórką. 
Powstała na miejscu dawnej drewnianej kapliczki w 1915 r., z inicjatywy ks. proboszcza Ignacego Pertkiewicza. Kaplica była poddana generalnemu remontowi w 1982 r.

</doc>
<doc id="2863298" url="https://pl.wikipedia.org/wiki?curid=2863298" title="Julian Korsak">
Julian Korsak

Julian Korsak (ur. 13 lutego 1806 lub 1807 w Słonimie, zm. 30 sierpnia 1855 w Nowogródku) – polski poeta i tłumacz, przedstawiciel romantyzmu krajowego. 
Życiorys.
Był synem Jana Sowy-Korsaka (Korsaka Sowicza) herbu Lis odmieniony i Karoliny Ordzianki herbu Ostoja.
Studiował wraz z Adamem Mickiewiczem na Uniwersytecie Wileńskim; od tego czasu łączyła go też znajomość z Antonim Odyńcem.
Twórczość.
Tworzył liryki i powieści poetyckie. Jego poezję uznaje się za naśladowanie Mickiewicza, któremu początkowo przypisywano niektóre wiersze, m.in. "Dumanie do Laury". Wiersze "Pielgrzym" i "Barkarola" zostały spopularyzowane jako pieśni z muzyką Stanisława Moniuszki. Część jego twórczości zalicza się do nurtu polskiego byronizmu (m.in. "Bejram").
Największym jego dokonaniem poetyckim jest pierwsze pełne i doskonałe tłumaczenie na język polski Boskiej Komedii Dantego Alighieri.
Tłumaczył także Shakespeare'a ("Romeo i Julia"), Horacego, Schillera, Lamartine'a, Byrona (', ', "").

</doc>
<doc id="2863299" url="https://pl.wikipedia.org/wiki?curid=2863299" title="Jakub Henryk Zernecke">
Jakub Henryk Zernecke



</doc>
<doc id="2863301" url="https://pl.wikipedia.org/wiki?curid=2863301" title="Dymitr Czetwertyński-Światopełk">
Dymitr Czetwertyński-Światopełk

Dymitr Czetwertyński-Światopełk, książę, herbu Pogoń Ruska (ur. 3 sierpnia 1777, zm. 5 czerwca 1859 w Hodomiczach) – marszałek powiatu zasławskiego. Przyczynił się do rozwoju szkolnictwa polskiego na Wołyniu.
Zasiadał w Komisji Sądowej Edukacyjnej. Według Karola Kaczkowskiego był nawet jej przewodniczącym, jednak wydaje się, że informacja ta nie jest prawdziwa. Zimą 1813 r. został powołany przez kuratora okręgu szkolnego wileńskiego, Adama Jerzego Czartoryskiego, wizytatorem guberni wołyńskiej, podolskiej i kijowskiej. Stanowiska tego jednakże nie przyjął. Gdy w 1817 r. postanowiono przekształcić Gimnazjum Wołyńskie w liceum, wówczas Czetwertyński-Światopełk, był jednym z autorów, tzw. projektu obywatelskiego, domagającego się dla szkoły przywilejów szkół wyższych.
Pełnił funkcję marszałka powiatu zasławskiego, później chorążego, a także prezesa Izby Celnej.
Syn Janusza Tomasza i Joanny Jabłonowskiej. W 1800 r. ożenił się z Zofią Ślizień (1780-1845). Z małżeństwa urodziły się dwie córki: Karolina (1804-1859), Eleonora (1811-1882).
Na starym cmentarzu w Kołkach znajdują się nagrobki: księcia Dymitra Czetwertyńskiego-Światopełka z czerwonego granitu, z zachowanym napisem (wytłuszczonym): "DOM DYMITR XIĄŻE ŚWIATOPOLK-CZETWERTYŃSKI" oraz jego żony księżnej Zofii Ślizień, z marmuru, z herbami Świat i Pogoń Ruska.

</doc>
<doc id="2863304" url="https://pl.wikipedia.org/wiki?curid=2863304" title="Tetramitus">
Tetramitus

Tetramitus – takson eukariotów należący do supergrupy excavata.
Systematyka.
Należą tutaj następujące gatunki :

</doc>
<doc id="2863306" url="https://pl.wikipedia.org/wiki?curid=2863306" title="Kaplica św. Anny w Wolborzu">
Kaplica św. Anny w Wolborzu

Kaplica św. Anny w Wolborzu – kaplica cmentarza parafialnego znajdująca się w Wolborzu, w powiecie piotrkowskim, w województwie łódzkim.
Kaplica neogotycka, murowana, wybudowana w latach 1886–1887 w miejscu starszego kościoła drewnianego. Proboszczem był wówczas ks. Alojzy Gerlach, który wyjednał zgodę u władz na jego przebudowanie – gdy zmarł w 1893 roku, właśnie w kościele św. Anny został pochowany. 
Głównym inicjatorem i fundatorem postawienia nowego murowanego kościółka św. Anny był Filip Łaski. W 1906 roku położono na kaplicy nowy dach cynkowy, a wewnątrz została wymalowana. W 1948 roku zapadła uchwała uznająca „kaplicę św. Anny w Wolborzu” za zabytkową.

</doc>
<doc id="2863307" url="https://pl.wikipedia.org/wiki?curid=2863307" title="Grand Prix Nowej Zelandii na Żużlu 2012">
Grand Prix Nowej Zelandii na Żużlu 2012

2012 FIM Buckley Systems New Zealand Speedway Grand Prix był pierwszą imprezą w sezonie 2012 z cyklu Grand Prix. Zawody odbyły się 31 marca 2012 na stadionie Western Springs w Auckland. Zwycięzcą został Greg Hancock.
Po raz pierwszy turniej Grand Prix odbył się w Nowej Zelandii, a drugi poza Europą po Grand Prix Australii
Zawodnicy.
Komisja Speedway Grand Prix nominowała Jasona Bunyana jako zawodnika z dziką kartą.
Jako rezerwa jedzie Grant Tregoning i Sean Mason

</doc>
<doc id="2863308" url="https://pl.wikipedia.org/wiki?curid=2863308" title="Partia Reform Zatlersa">
Partia Reform Zatlersa



</doc>
<doc id="2863309" url="https://pl.wikipedia.org/wiki?curid=2863309" title="Stade de la Vallée du Cher">
Stade de la Vallée du Cher

Stade de la Vallée du Cher – stadion piłkarski w Tours, we Francji. Został otwarty 2 września 1978 roku. Obiekt może pomieścić 16 624 widzów. Swoje spotkania rozgrywa na nim drużyna Tours FC, która przed otwarciem stadionu występowała na Stade de Grammont. Obiekt był jedną z aren piłkarskich Mistrzostw Europy U-17 w 2004 roku (odbyły się na nim dwa spotkania grupowe i jeden półfinał zawodów) oraz Mistrzostw Europy U-19 kobiet w 2008 roku (rozegrano na nim jeden półfinał oraz finał turnieju).

</doc>
<doc id="2863314" url="https://pl.wikipedia.org/wiki?curid=2863314" title="Ordu F.C.">
Ordu F.C.



</doc>
<doc id="2863316" url="https://pl.wikipedia.org/wiki?curid=2863316" title="Paletka">
Paletka



</doc>
<doc id="2863317" url="https://pl.wikipedia.org/wiki?curid=2863317" title="Anton Wołczenkow">
Anton Wołczenkow

Anton Aleksiejewicz Wołczenkow (ros. Антон Алексеевич Волченков; ur. 25 lutego 1982 w Moskwie) – rosyjski hokeista. reprezentant Rosji, dwukrotny olimpijczyk.
Jego ojciec Aleksiej (1953-2011) także był hokeistą.
Kariera.
Wychowanek CSKA Moskwa. Wieloletni zawodnik Ottawa Senators. Od lipca 2010 zawodnik New Jersey Devils, związany sześcioletnim kontraktem. Od września 2012 do stycznia 2013 związany kontraktem z Torpedo Niżny Nowogród. Od lipca 2014 zawodnik Nashville Predators. Od maja 2016 do początku lutego 2018 zawodnik Admirała Władywostok. Pod koniec maja 2018 powrócił do Torpedo Niżny Nowogród.
Uczestniczył w turniejach mistrzostw świata w 2002, 2009, Pucharu Świata 2004 oraz zimowych igrzysk olimpijskich 2006, 2010.

</doc>
<doc id="2863319" url="https://pl.wikipedia.org/wiki?curid=2863319" title="Kamon (góra)">
Kamon (góra)

Kamon (hebr. הר כמון) – góra położona w Dolnej Galilei na północy Izraela. Wznosi się na wysokość 598 metrów n.p.m. Jest to najwyższe wzniesienie Dolnej Galilei.
Geografia.
Kamon jest górą wznoszącą się od strony południowej nad Doliną Bet ha-Kerem i Doliną Chananja. Jej wysokość wynosi 598 metrów n.p.m. Jest to najwyższe wzniesienie Dolnej Galilei. Po stronie wschodniej znajduje się głębokie wadi strumienia Calmon. Z południowych zboczy spływają strumienie Kamon i Ketsah, a w kierunku zachodnim spływa strumień Cuf, który zasila strumień Chilazon. Stoki góry są częściowo zalesione.
W masywie górskim znajdują się wioski Kamon, Kamane i Michmanim (należące do Samorządu Regionu Misgaw). U południowego podnóża leżą wioski Sallama, Ma’ale Cewijja i Chusnija, na zachodzie miasto Karmiel, na północy moszaw Szezor, na północnym wschodzie miejscowość Rama, a na wschodzie wioska Ras al-Ajn.

</doc>
<doc id="2863320" url="https://pl.wikipedia.org/wiki?curid=2863320" title="Ball Aerospace &amp; Technologies">
Ball Aerospace &amp; Technologies

Ball Aerospace &amp; Technologies Corp. (potocznie Ball Aerospace) – amerykańskie przedsiębiorstwo zajmujące się wytwarzaniem produktów wysoko zaawansowanych technologii. Przedsiębiorstwo zajmuje się produkcją cywilnych i wojskowych statków kosmicznych oraz komponentów i przyrządów na potrzeby naukowe i przemysłu zbrojeniowego. Produkty firmy mają zastosowanie w celach naukowych, komercyjnych i wojskowych.
Siedziba przedsiębiorstwa oraz główne zakłady znajdują się w Boulder, ponadto firma posiada oddziały w Broomfield i Westminster w stanie Kolorado.
Ball Aerospace rozpoczął budowę podzespołów dla rakiet balistycznych w 1956 roku. W 1960 roku wygrał kontrakt na budowę pierwszego statku kosmicznego dla NASA – Orbiting Solar Observatory 1. W późniejszych latach firma zrealizowała wiele projektów technologicznych i naukowych.

</doc>
<doc id="2863322" url="https://pl.wikipedia.org/wiki?curid=2863322" title="Zawady (Warszawa)">
Zawady (Warszawa)

Zawady – dawna wieś, obecnie osiedle i obszar MSI w dzielnicy Wilanów w Warszawie.
Historia.
Osada założona nad Wisłą, wzmiankowana była jako wieś kościelna w XIII wieku. W 1528 roku liczyła sobie 8 łanów.
W 1580 jako wieś duchowna Zawady znajdowały się w powiecie warszawskim ziemi warszawskiej województwa mazowieckiego.
W XVII wieku Zawady zostały włączone do dóbr wilanowskich. W 1827 roku liczyły 44 domy i 451 mieszkańców, w 1905 roku 35 domów i 409 mieszkańców, w 1921 roku 49 domów i 447 mieszkańców. W marcu 1947 roku Zawady zostały zalane przez Wilanówkę.
W 1951 roku wieś została włączona do Warszawy. Początkowo znajdowała się w dzielnicy Wilanów, od 1960 roku w dzielnicy Mokotów, od 1994 roku w gminie Warszawa-Wilanów, od 2002 roku ponownie w dzielnicy Wilanów.
Obszar Zawad podlega szybkim procesom urbanizacyjnym, dotychczasowe tereny rolnicze przekształcają się w obszary zabudowy jedno- i wielorodzinnej.
W 2005 przy ul. Sytej 190/192 uruchomiono Oczyszczalnię Ścieków „Południe“, przyjmującą ścieki z południowej części lewobrzeżnej Warszawy.
Wzdłuż Wału Zawadowskiego przebiega linia kolejowa do EC Siekierki.

</doc>
<doc id="2863326" url="https://pl.wikipedia.org/wiki?curid=2863326" title="Zespół Reitera">
Zespół Reitera



</doc>
<doc id="2863327" url="https://pl.wikipedia.org/wiki?curid=2863327" title="Janusz Tomasz Czetwertyński-Światopełk">
Janusz Tomasz Czetwertyński-Światopełk

Janusz Tomasz Czetwertyński-Światopełk książę herbu Pogoń Ruska (ur. 1743, zm. 15 września 1813) – kasztelan czernichowski, szambelan Stanisława Augusta Poniatowskiego w 1764 roku, pułkownik powiatu zwinogrodzkiego w konfederacji barskiej w 1768 roku, kawaler maltański (w zakonie od 1769 roku), kawaler Honoru i Dewocji w Wielkim Przeoracie Katolickim w Rosji.
Syn Felicjana Stefana i Katarzyny Jełowickiej. Brat Antoniego Jana. Ojciec Józefa, szambelana króla polskiego Stanisława Augusta, Ludwika (1775–1844) i Dymitra (1777–1859).
Został mianowany podkomorzym królewskim w 1767 roku. W latach 1785–1792 kasztelan czernihowski. Był członkiem konfederacji Sejmu Czteroletniego. 
Ufundował dla franciszkanów kościół i klasztor w Komargrodzie (1770). 
Odznaczony Orderem Świętego Stanisława w 1777 oraz Orderem Orła Białego w 1789. 
Napisał wiersz na powitanie Króla Stanisława Augusta Poniatowskiego na Bracławiu w 1787. W drugim wierszu ubolewał nad losem króla Francji Ludwika XVI.

</doc>
<doc id="2863328" url="https://pl.wikipedia.org/wiki?curid=2863328" title="Siergiej Żukow">
Siergiej Żukow

Siergiej Pietrowicz Żukow (ros. Сергей Петрович Жуков; ur. 23 listopada 1975 w Nowosybirsku) – rosyjski hokeista, reprezentant Rosji.
Kariera.
Wychowanek Sibiru Nowosybirsk. Od 1993 przeniósł się do Jarosławia i tam tam kontynuował swoją karierę przez kilkanaście kolejnych lat. W barwach tamtejszego Torpedo, a od 2000 Łokomotiwu rozegrał łącznie 19 sezonów, w tym 988 meczów (uzyskał w nich 105 punktów za 23 gole i 82 asysty). W trakcie kariery poprawił rekordy ligowe w liczbie występów w lidze rosyjskiej (wówczas 959) i w meczach fazy play-off (162 - w sezonie KHL (2012/2013) pobił go Kanstancin Kalcou). Z drużyną zdobył wszystkie trofea i sukcesy w najnowszej historii klubu, liczone aż do tragicznej katastrofy lotniczej w 2011 na początku sezonu KHL (2011/2012) - Żukow zakończył karierę dwa miesiące wcześniej, w lipcu 2011.
Uczestniczył w turniejach mistrzostw świata w 1998, 2001, 2002, 2006 oraz zimowych igrzysk olimpijskich 2006.

</doc>
<doc id="2863329" url="https://pl.wikipedia.org/wiki?curid=2863329" title="Ordu Kabul F.C.">
Ordu Kabul F.C.



</doc>
<doc id="2863333" url="https://pl.wikipedia.org/wiki?curid=2863333" title="Przełęcz Mysłowska">
Przełęcz Mysłowska

 Przełęcz Mysłowska – przełęcz na wysokości 504 m n.p.m., w południowo-zachodniej Polsce w Sudetach Zachodnich, w Górach Kaczawskich.
Przełęcz położona jest w północno-wschodniej części Gór Kaczawskich, na południowy zachód od wzniesienia Głogowiec, około 7,0 km na zachód od centrum Bolkowa.
Przełęcz położona jest w środkowej części Grzbietu Wschodniego Gór Kaczawskich. Przełęcz stanowi wyraźne, rozległe siodło o łagodnych zboczach i podejściach, wcinające się w staropaleozoiczne skały metamorficzne pochodzenia osadowego: zieleńce, łupki zieleńcowe, łupki serycytowe, łupki kwarcowo-serycytowe, tzw. łupki radzimowickie. Obszar w otoczeniu przełęczy zajmują pola uprawne, nieużytki i łąki górskie. Dolną część wschodniego podejścia przełęczy porasta niewielki las regla dolnego. Na wschodnim podejściu przełęczy położone jest źródło górskiego potoku Świękatka. W sąsiedztwie przełęczy, po południowo-zachodniej stronie położona jest wieś Mysłów, której zabudowania podchodzą prawie pod samą przełęcz. Od tej miejscowości pochodzi nazwa przełęczy. W bliskiej odległości od przełęczy po stronie południowej prowadzi droga krajowa Wrocław - Jelenia Góra. Przez przełęcz przechodzi dział wodny, oddzielający dorzecza rzeki, Kaczawy i Nysy Szalonej.

</doc>
<doc id="2863334" url="https://pl.wikipedia.org/wiki?curid=2863334" title="Aleksander Charitonow">
Aleksander Charitonow



</doc>
<doc id="2863335" url="https://pl.wikipedia.org/wiki?curid=2863335" title="Sparus testudineus">
Sparus testudineus



</doc>
<doc id="2863336" url="https://pl.wikipedia.org/wiki?curid=2863336" title="Sparus scandens">
Sparus scandens



</doc>
<doc id="2863337" url="https://pl.wikipedia.org/wiki?curid=2863337" title="Perca scandens">
Perca scandens



</doc>
<doc id="2863338" url="https://pl.wikipedia.org/wiki?curid=2863338" title="Lutjanus scandens">
Lutjanus scandens



</doc>
<doc id="2863339" url="https://pl.wikipedia.org/wiki?curid=2863339" title="Lutjanus testudo">
Lutjanus testudo



</doc>
<doc id="2863340" url="https://pl.wikipedia.org/wiki?curid=2863340" title="Antias testudineus">
Antias testudineus



</doc>
<doc id="2863341" url="https://pl.wikipedia.org/wiki?curid=2863341" title="Anthias testudineus">
Anthias testudineus



</doc>
<doc id="2863342" url="https://pl.wikipedia.org/wiki?curid=2863342" title="Anabas variegatus">
Anabas variegatus



</doc>
<doc id="2863343" url="https://pl.wikipedia.org/wiki?curid=2863343" title="Anabas trifoliatus">
Anabas trifoliatus



</doc>
<doc id="2863344" url="https://pl.wikipedia.org/wiki?curid=2863344" title="Anabas testudineus riveri">
Anabas testudineus riveri



</doc>
<doc id="2863345" url="https://pl.wikipedia.org/wiki?curid=2863345" title="Anabas testudineus ricei">
Anabas testudineus ricei



</doc>
<doc id="2863346" url="https://pl.wikipedia.org/wiki?curid=2863346" title="Anabas testudineus lacustri">
Anabas testudineus lacustri



</doc>
<doc id="2863347" url="https://pl.wikipedia.org/wiki?curid=2863347" title="Anabas testudinens">
Anabas testudinens



</doc>
<doc id="2863348" url="https://pl.wikipedia.org/wiki?curid=2863348" title="Anabas tastudineus">
Anabas tastudineus



</doc>
<doc id="2863349" url="https://pl.wikipedia.org/wiki?curid=2863349" title="Anabas spinosus">
Anabas spinosus



</doc>
<doc id="2863350" url="https://pl.wikipedia.org/wiki?curid=2863350" title="Anabas microcephalus">
Anabas microcephalus



</doc>
<doc id="2863351" url="https://pl.wikipedia.org/wiki?curid=2863351" title="Anabas macrocephalus">
Anabas macrocephalus



</doc>
<doc id="2863352" url="https://pl.wikipedia.org/wiki?curid=2863352" title="Anabas elongatus">
Anabas elongatus



</doc>
<doc id="2863353" url="https://pl.wikipedia.org/wiki?curid=2863353" title="Aleksander Charitonow (szachista)">
Aleksander Charitonow (szachista)



</doc>
<doc id="2863354" url="https://pl.wikipedia.org/wiki?curid=2863354" title="Amphiprion testudineus">
Amphiprion testudineus



</doc>
<doc id="2863355" url="https://pl.wikipedia.org/wiki?curid=2863355" title="Amphiprion scansor">
Amphiprion scansor



</doc>
<doc id="2863357" url="https://pl.wikipedia.org/wiki?curid=2863357" title="Ordynacja ocenowa">
Ordynacja ocenowa

Ordynacja ocenowa (również zwana ordynacją przedziałową lub interwałową) – ordynacja wyborcza, w której wyborcy oceniają każdego z kandydatów. Wygrywa kandydat (lub kandydaci) z najwyższą średnią oceną.
Opis metody.
W głosowaniu ocenowym wyborca przyznaje każdemu z kandydatów ocenę na skali przedziałowej (interwałowej), np. 1-10 lub 1-6 (skala ocen szkolnych). W najprostszej odmianie tej metody ważny głos musi zawierać oceny wszystkich kandydatów. Oceny dla każdego z kandydatów są sumowane, zaś wygrywa kandydat z najwyższą sumą ocen (nie ma potrzeby wyliczania średniej, suma daje identyczne wyniki).
W odmianie "nieobowiązkowej" wyborca nie musi oceniać każdego z kandydatów (może wystawić ocenę obojętną), a do agregacji ocen poszczególnych kandydatów stosuje się średnią arytmetyczną (rzadziej medianę) z wszystkich wystawionych ocen. Zwykle odmianie tej towarzyszy próg wyborczy, np. odrzucenie kandydatów z sumą ocen mniejszą niż połowa sumy ocen najlepszego kandydata lub odrzucenie dolnych 50% listy wyborczej o najmniejszych sumach ocen. Użycie sumy zamiast średniej w progu wyborczym ma na celu zapobieżenie zwycięstwa mało znanego kandydata dzięki zawyżeniu średniej oceny przez małą grupkę zagorzałych zwolenników przy obojętności ogółu wyborców.
Ordynacja ocenowa może być stosowana do wyborów jednomandatowych jak i wielomandatowych. W okręgach wielomandatowych stanowiska przydziela się kandydatom o najlepszych ocenach.
Ordynacja ocenowa ze skalą ocen ograniczoną do dwóch opcji, np. "tak" i "nie", jest tożsama z ordynacją zgody (aprobaty).
Przykład.
Odbywają się wybory na prezesa klubu. Startuje 5 kandydatów, głosuje 6 członków klubu.
Proces wyłaniania prezesa w ordynacji ocenowej:
Prezesem klubu został Kandydat B. Zauważmy, że gdyby nie zastosowano progu wyborczego, wygrałby Kandydat D mający wysokie noty u małej grupki zwolenników, lecz pozostający nieznanym większości wyborców.
Strategia.
Ocenowe głosowanie taktyczne polega na wystawieniu preferowanemu kandydatowi oceny maksymalnej, zaś pozostałym - minimalnej. Jeżeli zwolennicy jednego kandydata stosują tą strategię, a zwolennicy pozostałych kandydatów głosują szczerze (wystawiając oceny zgodne z ich upodobaniami), to wyborcy tego pierwszego zyskaliby znaczną przewagę nad resztą wyborców. W praktyce wyborcy strategiczni pojawiają się wśród zwolenników wszystkich kandydatów, więc przewaga ta byłaby ciężka do uzyskania.
Istnieją jednak przykłady, w których ograniczenie się do ocen ekstremalnych nie jest optymalne. Sonda wychodzących (ang. exit poll) pokazała, że wyborcy skłaniali się do bardziej szczerej oceny kandydatów, którym przypisywali małe szanse na zwycięstwo. Ordynacja ocenowa może być bardziej korzystna dla kandydatów niezależnych i małych partii w porównaniu do innych metod wyborczych, tzw. "efekt żłobka".
Zastosowanie.
W polityce pełna ordynacja ocenowa nie jest obecnie stosowana, częściej występuje jej uproszczona dwuocenowa odmiana, tzw. ordynacja zgody. Była ona stosowana np. w wyborach sekretarza generalnego ONZ w 2006 r.
Głosowanie ocenowe często jest używane poza polityką. Sportowcy podczas zawodów są oceniani na skali liczbowej przez sędziów, np. w łyżwiarstwie figurowym. Zwykle oceny skrajne są odrzucane, a średnia jest wyliczana z pozostałych ocen. Jawność głosowania sędziów sprawia, iż są oni o wiele mniej skłonni do głosowania taktycznego.
Ordynacja ocenowa jest powszechna na stronach internetowych wyłaniających najlepsze filmy (np. IMDb), produkty (np. cokupić.pl), książki (np. lubimyczytać.pl), itp.
Możliwe, że odmiana ordynacji ocenowej była używana w starożytnej Sparcie w niektórych głosowaniach. Mierzono jak głośno tłum wykrzykiwał imiona kandydatów. Dzisiejszy odpowiednik tego sposobu głosowania można znaleźć w programach rozrywkowych, w których po występie mierzone jest natężenie oklasków publiczności.

</doc>
<doc id="2863358" url="https://pl.wikipedia.org/wiki?curid=2863358" title="Alfredo Duvergel">
Alfredo Duvergel

Alfredo Duvergel (ur. 2 kwietnia 1968 w Guantánamo) − kubański bokser, srebrny medalista olimpijski z Atlanty.
Kariera amatorska.
W 1993 roku zdobył srebrny medal na mistrzostwach świata w Tampere. W finale pokonał go Rumun Francisc Vastag.
W 1995 roku kolejny raz zdobył srebro podczas mistrzostw świata. W finale turnieju rozgrywanego w Berlinie, pokonał go rywal z poprzednich mistrzostw, Francisc Vastag. Jeszcze tego samego roku zdobył złoto podczas igrzysk panamerykańskich w Mar Del Pata.
W 1996 roku zdobył srebrny medal na igrzyskach olimpijskich w Atlancie. W finale znokautował go w 3 rundzie, Amerykanin David Reid
W 1997 roku zdobył złoty medal na mistrzostwach świata w Budapeszcie. W finale pokonał Jermachana Ybrajymowa.

</doc>
<doc id="2863359" url="https://pl.wikipedia.org/wiki?curid=2863359" title="Bezpieczeństwo pracy sieci elektroenergetycznej">
Bezpieczeństwo pracy sieci elektroenergetycznej

Bezpieczeństwo pracy sieci elektroenergetycznej – według ustawy, prawo energetyczne jest to stan nieprzerwanej pracy sieci elektroenergetycznej, a także spełnianie wymagań w zakresie parametrów jakościowych energii elektrycznej i standardów jakościowych obsługi odbiorców, w tym dopuszczalnych przerw w dostawach energii elektrycznej odbiorcom końcowym, w możliwych do przewidzenia warunkach pracy danej sieci.

</doc>
<doc id="2863361" url="https://pl.wikipedia.org/wiki?curid=2863361" title="Polyacanthus signatus">
Polyacanthus signatus



</doc>
<doc id="2863362" url="https://pl.wikipedia.org/wiki?curid=2863362" title="Platycanthus signatus">
Platycanthus signatus



</doc>
<doc id="2863363" url="https://pl.wikipedia.org/wiki?curid=2863363" title="Macropodus signatus">
Macropodus signatus



</doc>
<doc id="2863365" url="https://pl.wikipedia.org/wiki?curid=2863365" title="Jeżynka peruwiańska">
Jeżynka peruwiańska

Jeżynka peruwiańska ("Congiopodus peruvianus") – gatunek morskiej ryby skorpenokształtnej z rodziny jeżynkowatych (Congiopodidae), występujący w subtropikalnych wodach południowo-wschodniego Pacyfiku i południowo-zachodniego Atlantyku, po obu stronach Ameryki Południowej, od Urugwaju po Peru. Jej nazwa zwyczajowa, podobnie jak nazwa całej rodziny, nawiązuje do „najeżonej” płetwy grzbietowej. 
Biologia i ekologia tego gatunku pozostaje słabo poznana. Ryba bez znaczenia gospodarczego.
Budowa.
Od 4 do 6 pierwszych promieni płetwy grzbietowej wyraźnie wydłużonych. Ubarwienie brązowooliwkowe z licznymi ciemniejszymi plamami na ciele i płetwach. U dorosłych osobników spotykane są ciemniejsze barwy ciała – do brązowoczarnej. Zauważalną cechą tej ryby jest pyszczek wydłużony w rodzaj ryjka, zakończonego grubymi, małymi wargami.
Osiąga do 27 cm długości standardowej (SL).
Opis płetw: D XVI–XVIII/13–15, A I/8–10, V I/5–6.
Ochrona.
Według stanu ze stycznia 2013 roku gatunek ten nie figuruje w Czerwonej księdze gatunków zagrożonych IUCN.

</doc>
<doc id="2863366" url="https://pl.wikipedia.org/wiki?curid=2863366" title="Congiopodus peruvianus">
Congiopodus peruvianus



</doc>
<doc id="2863368" url="https://pl.wikipedia.org/wiki?curid=2863368" title="Agriopus peruvianus">
Agriopus peruvianus



</doc>
<doc id="2863369" url="https://pl.wikipedia.org/wiki?curid=2863369" title="Agriopus hispidus">
Agriopus hispidus



</doc>
<doc id="2863371" url="https://pl.wikipedia.org/wiki?curid=2863371" title="First Division (1899/1900)">
First Division (1899/1900)



</doc>
<doc id="2863372" url="https://pl.wikipedia.org/wiki?curid=2863372" title="Fundacja Wojskowości Polskiej">
Fundacja Wojskowości Polskiej

Fundacja Wojskowości Polskiej – fundacja zarejestrowana 18 maja 2007 roku, której celem jest prowadzenie Muzeum Wojskowości Polskiej i Techniki oraz działalność na rzecz zachowania dóbr kultury militarnej w Polsce.
Historia.
Fundację utworzyła grupa miłośników polskich militariów oraz wojskowości okresu II wojny światowej z Bielska-Białej. Od początku jej członkowie gromadzili dokumentację urządzeń oraz broni, a także zaangażowali się w rekonstrukcję oraz odbudowę pojazdów historycznych. Ich pierwszą realizacją (jeszcze przed założeniem fundacji) była budowa w 2001 roku repliki polskiego samochodu pancernego wz. 34. Kolejną – wykonanie repliki niemieckiego czołgu lekkiego z kampanii wrześniowej Panzerkampfwagen II. Obecnie fundacja realizuje szereg projektów rekonstrukcyjnych polskiej broni pancernej II RP: czołg lekki 7TP „Projekt 7TP”, ciągnik artyleryjski C7P „Projekt C7P”, samochód pancerny wz. 29 „Projekt wz. 29 URSUS” oraz dwa projekty wz. 14/19 P.
Projekt 7TP.
Dzięki zgromadzeniu przez Grzegorza Klimczaka elementów oraz wyposażenia polskiego czołgu lekkiego 7TP ocalałych po wojnie, od 2006 roku rozpoczęto jego rekonstrukcję. W roku 2007 zrekonstruowano oryginalny układ jezdny czołgu z zachowanych części należących do dwóch egzemplarzy. W tym roku podjęto również decyzję o rejestracji fundacji w celu pozyskania dodatkowych środków na rekonstrukcję, ponieważ do tej pory była ona finansowana z prywatnych funduszy uczestników.
W 2008 roku zrekonstruowano z oryginalnych części kadłub czołgu oraz rozpoczęto budowę wieży, którą z braku oryginalnych elementów zbudowano od nowa według zachowanej dokumentacji. Na przełomie lat 2008/2009 w pojeździe zainstalowano silnik oraz wewnętrzne wyposażenie. Całą bryłę czołgu 7TP ukończono 15 sierpnia 2009 roku, a w roku 2011 czołg po raz pierwszy udało się uruchomić oraz odbyć pierwszą jazdę.
Pokazy rekonstrukcyjne.
Pojazdy odbudowane przez członków fundacji sukcesywnie prezentowane są w całej Polsce podczas historycznych pokazów rekonstrukcyjnych. Zrekonstruowany samochód pancerny wz. 34 i kopia czołgu lekkiego Pzkfw II były największą atrakcją scen batalistycznych rozegranych podczas rekonstrukcji walk z września 1939 na terenie Skansenu Rzeki Pilicy w 2007. Pierwsza publiczna jazda zrekonstruowanego czołgu 7TP miała miejsce 18 czerwca 2011 roku podczas V Pikniku Lotniczego w Płocku.

</doc>
<doc id="2863373" url="https://pl.wikipedia.org/wiki?curid=2863373" title="Tahar Tamsamani">
Tahar Tamsamani

Tahar Tamsamani (ur. 10 września 1980) − marokański bokser, brązowy medalista igrzysk olimpijskich w Sydney.
Kariera amatorska.
W 2000 roku zdobył brązowy medal podczas igrzysk olimpijskich w Sydney. W półfinale przegrał z Kazachem Bekzatem Sattarchanowem, który zdobył złoty medal.

</doc>
<doc id="2863374" url="https://pl.wikipedia.org/wiki?curid=2863374" title="Stade Parsemain">
Stade Parsemain

Stade Parsemain – stadion piłkarski w Istres, we Francji. Został otwarty 9 kwietnia 2005 roku. Obiekt może pomieścić 17 170 widzów. Swoje spotkania rozgrywa na nim drużyna FC Istres, która przed otwarciem stadionu występowała na Stade Bernard Bardin.

</doc>
<doc id="2863377" url="https://pl.wikipedia.org/wiki?curid=2863377" title="Grand Prix Europy na Żużlu 2012">
Grand Prix Europy na Żużlu 2012

2012 FIM Fogo European Speedway Grand Prix był drugą imprezą w sezonie 2012 z cyklu Grand Prix. Zawody odbyły się 28 kwietnia 2012 na stadionie im. Alfreda Smoczyka w Lesznie. Zwycięzcą został Chris Holder, pokonując w finale Tomasza Golloba, Jarosława Hampela i Andreasa Jonssona.
Zawodnicy.
Komisja Speedway Grand Prix nominowała Przemysława Pawlickiego jako zawodnika z dziką kartą. Rezerwowymi zawodnikami zostali Tobiasz Musielak i Piotr Pawlicki.

</doc>
<doc id="2863379" url="https://pl.wikipedia.org/wiki?curid=2863379" title="Mariama Signate">
Mariama Signate



</doc>
<doc id="2863381" url="https://pl.wikipedia.org/wiki?curid=2863381" title="Gyula Káté">
Gyula Káté

Gyula Káté (ur. 3 lutego 1982 w Budapeszcie) − węgierski bokser, brązowy medalista mistrzostw świata w Bangkoku i w Mediolanie.
Kariera amatorska.
W 2003 roku podczas mistrzostw świata w Bangkoku zdobył brązowy medal w wadze koguciej. W półfinale pokonał go złoty medalista tych mistrzostw, Mario Kindelán.
W 2004 roku zdobył brązowy medal w wadze koguciej podczas mistrzostw Europy w Puli.
W 2006 roku zdobył brązowy medal na mistrzostwach Europy Płowdiwie. W półfinale pokonał go Rosjanin Oleg Komisarow.
W 2008 roku zdobył srebro podczas mistrzostw Europy w Liverpoolu. W finale pokonał go Eduard Hambardzumjan.
W 2009 roku zdobył brązowy medal podczas mistrzostw świata w Mediolanie. W półfinale pokonał go Frankie Gomez.
W 2010 roku zdobył srebrny medal na mistrzostwach europy w Moskwie. W finale pokonał go jednym punktem Hraczik Jawachjan.

</doc>
<doc id="2863383" url="https://pl.wikipedia.org/wiki?curid=2863383" title="Daleko jeszcze? (serial telewizyjny)">
Daleko jeszcze? (serial telewizyjny)

Daleko jeszcze? (ang. "Are We There Yet?", 2010-2012) – amerykański sitcom stworzony przez Ali LeRoi, bazujący na filmie z 2005 roku o tej samej nazwie. Serial przedstawia losy nowej rodziny oraz ich próby życia normalnie.
2 czerwca 2010 zadebiutował w amerykańskiej telewizji kablowej TBS, w Polsce natomiast jego premiera miała miejsce w Comedy Central Family 4 lutego 2013.
Fabuła.
Przybrana rodzina Kingston-Persons zmaga się z wyzwaniami dnia codziennego i próbami mieszkania razem pod jednym dachem. Nick Persons (Terry Crews) i Suzanne Kingston-Persons (Essence Atkins) to małżeństwo od 6 miesięcy, którzy wychowują dorastające dzieci. Nick to były sportowiec, pracuje w sklepie w zakresie technologii informatycznych oraz próbuje swoich sił jako głowa rodziny. Suzanne natomiast to matka dwójki dzieci, 14-letniej Lindsey, która zazwyczaj esemesuje ze znajomymi i 12-letniego Kevina, którego całym światem są gry video.

</doc>
<doc id="2863385" url="https://pl.wikipedia.org/wiki?curid=2863385" title="Aleksandr Charitonow (hokeista)">
Aleksandr Charitonow (hokeista)

Aleksandr Jewgienjewicz Charitonow (ros. Александр Евгеньевич Харитонов; ur. 30 marca 1976 w Moskwie) – rosyjski hokeista, reprezentant Rosji.
Kariera.
Wychowanek i wieloletni zawodnik Dinama Moskwa. Od stycznia 2012 gracz ukraińskiego klubu Sokił Kijów.
Uczestniczył w turniejach Mistrzostw Świata w 2000, 2001, 2005, 2006, 2007 oraz zimowych igrzysk olimpijskich 2006.

</doc>
<doc id="2863386" url="https://pl.wikipedia.org/wiki?curid=2863386" title="Colisa fasciatus">
Colisa fasciatus



</doc>
<doc id="2863387" url="https://pl.wikipedia.org/wiki?curid=2863387" title="Colisa ponticeriana">
Colisa ponticeriana



</doc>
<doc id="2863388" url="https://pl.wikipedia.org/wiki?curid=2863388" title="Colisa vulgaris">
Colisa vulgaris



</doc>
<doc id="2863389" url="https://pl.wikipedia.org/wiki?curid=2863389" title="Colisha fasciatus">
Colisha fasciatus



</doc>
<doc id="2863390" url="https://pl.wikipedia.org/wiki?curid=2863390" title="Polyacanthus fasciatus">
Polyacanthus fasciatus



</doc>
<doc id="2863391" url="https://pl.wikipedia.org/wiki?curid=2863391" title="Trichopodus bejeus">
Trichopodus bejeus



</doc>
<doc id="2863392" url="https://pl.wikipedia.org/wiki?curid=2863392" title="Do No Harm">
Do No Harm

Do No Harm – amerykański dramatyczny serial telewizyjny wyprodukowany i nadawany przez telewizję NBC od 31 stycznia 2013 roku. Premierowy odcinek serialu został wyemitowany tuż po Rockefeller Plaza 30. Pomysłodawcą serialu jest David Schulner. 8 lutego 2013 roku po emisji dwóch odcinków NBC ogłosiło koniec produkcji. Stacja NBC ogłosiła, że pozostałe 11 odcinków zostaną wyemitowane od 29 czerwca 2013 roku.
Fabuła.
Serial opowiada o genialnym neurochirurgu Jason Cole, który zmaga się ze swoim niebezpiecznym alter-ego – Ian Price. Niszczy on nie tylko jego prywatne życie ale też zawodowe.
Odcinki.
Sezon 1 (2013).
!! style="background-color: #6D9BF1; color:#100; text-align: center;"|#
!! style="background-color: #6D9BF1; color:#100; text-align: center;"|Tytuł
!! style="background-color: #6D9BF1; color:#100; text-align: center;"|Reżyseria
!! style="background-color: #6D9BF1; color:#100; text-align: center;"|Scenariusz
!! style="background-color: #6D9BF1; color:#100; text-align: center;"|Premiera 

</doc>
<doc id="2863393" url="https://pl.wikipedia.org/wiki?curid=2863393" title="Trichopodus colisa">
Trichopodus colisa



</doc>
<doc id="2863394" url="https://pl.wikipedia.org/wiki?curid=2863394" title="Trichopodus cotra">
Trichopodus cotra



</doc>
<doc id="2863396" url="https://pl.wikipedia.org/wiki?curid=2863396" title="Warcabnik ślazowiec">
Warcabnik ślazowiec

Warcabnik ślazowiec ("Carcharodus alceae") – motyl dzienny z rodziny powszelatkowatych.
Wygląd.
Rozpiętość skrzydeł od 28 do 32 mm. Dymorfizm płciowy słabo zaznaczony.
Siedlisko.
Suche, przerzedzone zarośla, obrzeża lasów i polany z niską roślinnością, kamieniste lasostepy, nasypy kolejowe, przydroża, opuszczone ogrody.
Biologia i rozwój.
Wykształca dwa pokolenia w roku (maj-czerwiec i połowa lipca-początek września). Rośliny żywicielskie: ślaz zygmarek, ślaz piżmowy, ślaz zaniedbany, malwa różowa i inne malwowate. Jaja barwy brunatnej składane są pojedynczo na wierzchniej stronie liścia, pąka lub kwiatu rośliny żywicielskiej. Larwy wylęgają się po 1-2 tygodniach. Zimują wyrośnięte larwy. Stadium poczwarki trwa 2-4 tygodnie.
Rozmieszczenie geograficzne.
Gatunek zachodniopalearktyczny, w Polsce występuje najczęściej w południowej i środkowej części kraju.

</doc>
<doc id="2863397" url="https://pl.wikipedia.org/wiki?curid=2863397" title="Mistrzostwa Świata w Snowboardzie 2013 − slalom równoległy kobiet">
Mistrzostwa Świata w Snowboardzie 2013 − slalom równoległy kobiet

Kobiety w ostatniej konkurencji na tych mistrzostwach rywalizowały o mistrzostwo świata 27 stycznia 2013 w Stoneham. Mistrzostwa Świata z 2011 roku nie obroniła Norweżka Hilde-Katrine Engeli, która uplasowała się na czwartym miejscu. Nową mistrzynią świata została Rosjanka Jekatierina Tudiegieszewa, srebrny medal wywalczyła reprezentantka Szwajcarii Patrizia Kummer. Natomiast medal z brązowego kruszcu zdobyła Niemka Amelie Kober, to był jej drugi brązowy medal na tych mistrzostwach wcześniej brązowy krążek wywalczyła w gigancie równoległym.

</doc>
<doc id="2863402" url="https://pl.wikipedia.org/wiki?curid=2863402" title="Sherzod Husanov">
Sherzod Husanov

Sherzod Alimovich Husanov (ur. 27 stycznia 1980 w Ferganie) – uzbecki bokser kategorii średniej, dwukrotny amatorski medalista mistrzostw świata. W 2001 roku otrzymał tytuł „Zasłużonego sportowca Republiki Uzbeskitanu” ("Oʻzbekiston Respublikasida xizmat koʻrsatgan sportchi"), a w 2002 roku – tytuł „Dumy Uzbekistanu” ("Oʻzbekiston iftixori").
Kariera amatorska.
W 2000 roku startował na igrzyskach olimpijskich w Sydney, w wadze półśredniej. W 2 rundzie pokonał go Vitalie Gruşac, który zdobył brązowy medal.
W 2001 roku podczas mistrzostw świata w Belfaście zdobył brązowy medal w wadze półśredniej.
W 2003 roku podczas mistrzostw świata w Bangkoku zdobył brązowy medal w wadze półśredniej. W finale pokonał go Lorenzo Aragón.
W 2004 roku startował na igrzyskach olimpijskich w Atenach. Odpadł w ćwierćfinale, przegrywając z brązowym medalistą tych igrzysk Olegiem Saitowem.
Kariera zawodowa.
Jako zawodowiec zadebiutował 6 stycznia 2007 roku, pokonując jednogłośnie na punkty Fayzullo Ahmedova. Do końca 2010 roku stoczył jeszcze 14 pojedynków, z czego 13 wygrał i 1 zremisował, zdobywając tytuły: WBC Asian Boxing Council, WBO Ascia Pacific i WBC International.

</doc>
<doc id="2863403" url="https://pl.wikipedia.org/wiki?curid=2863403" title="Tails (system operacyjny)">
Tails (system operacyjny)

Tails (The Amnesic Incognito Live System) – dystrybucja systemu GNU/Linux oparta na Debianie, mająca na celu zachować prywatność i anonimowość (tzw. incognito) podczas korzystania z internetu. Jest kontynuacją projektu Incognito LiveCD.
Oprogramowanie.
W skład wchodzą m.in. następujące programy oraz zestawy programów:

</doc>
<doc id="2863405" url="https://pl.wikipedia.org/wiki?curid=2863405" title="Chlorophyllum">
Chlorophyllum

Chlorophyllum Massee (czubajnik) – rodzaj grzybów wielkoowocnikowych należący do rodziny pieczarkowatych ("Agaricaceae"), którego gatunkiem typowym jest "Chlorophyllum molybdites". W Polsce występują 3 gatunki: "Ch. rhacodes", "Ch. brunneum" i "Ch. olivieri".
Systematyka.
Pozycja w klasyfikacji według Index Fungorum: "Agaricaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Rodzaj "Chlorophyllum" utworzył George Edward Massee w artykule „Fungi exotici I” opublikowanym w "Bulletin of Miscellaneous Informations of the Royal Botanical Gardens Kew" w 1898 r. Zaliczył on do tego rodzaju trzy gatunki ("Ch. esculentum", "Ch. molybdites" i "Ch. morganii"), obecnie uznawane za synonimiczne z "Chlorophyllum molybdites". Nazwa rodzajowa pochodzi od zielonawego zabarwienia blaszek u tego gatunku. W 1910 r. William Alphonso Murrill użył nazwy "Chlorophyllum" dla rodzaju siatkolist ("Gomphus"). Else Vellinga w artykule „New combinations in Chlorophyllum” ("Mycotaxon", 2002) opublikowała analizę badań filogenetycznych rodzaju czubajka ("Macrolepiota"). W jej wyniku zaliczyła do rodzaju "Chlorophyllum" 13 innych gatunków, zaliczanych wcześniej głównie do rodzajów "Lepiota" lub "Macrolepiota". Polską nazwę w 2021 r. zarekomendowała Komisja ds. Polskiego Nazewnictwa Grzybów, zaproponowaną w 2015 przez grupę mykologów w publikacji Karasińskiego i in.
Gatunki.
Kodeks "Index Fungorum" wymienia następujące gatunki obecnie zaliczane do tego rodzaju. Obejmuje on tylko gatunki zweryfikowane o potwierdzonym statusie. Oprócz wyżej wymienionych na liście "Index Fungorum" znajdują się gatunki niezweryfikowane. Nazwy polskie według W. Wojewody i in.:

</doc>
<doc id="2863408" url="https://pl.wikipedia.org/wiki?curid=2863408" title="Milrynon">
Milrynon



</doc>
<doc id="2863410" url="https://pl.wikipedia.org/wiki?curid=2863410" title="Władimir Antipow">
Władimir Antipow

Władimir Borisowicz Antipow, ros. Владимир Борисович Антипов (ur. 14 stycznia 1978 w Apatyty) – rosyjski hokeista, reprezentant Rosji.
Kariera.
Karierę rozpoczynał w rodzinnej miejscowości. Następnie został zawodnikiem Łokomotiwu Jarosław, którego barwy reprezentował przez wiele sezonów. Od czerwca 2011 zawodnik Traktora Czelabińsk i kapitan tej drużyny. Od lipca 2013 zawodnik Siewierstali Czerepowiec. Był zawodnikiem klubu do końca 2013. W lipcu 2014 miał zakończyć karierę. Od października 2014 zawodnik CSKA Sofia.
Uczestniczył w turniejach mistrzostw Europy juniorów do lat 18: 1996, mistrzostw świata juniorów do lat 20 edycji 1997, 1998, mistrzostw świata w 2002, 2003, 2004, 2005.

</doc>
<doc id="2863411" url="https://pl.wikipedia.org/wiki?curid=2863411" title="Trichogaster fasciata">
Trichogaster fasciata



</doc>
<doc id="2863412" url="https://pl.wikipedia.org/wiki?curid=2863412" title="Święty Sebastian (obraz El Greca z 1614)">
Święty Sebastian (obraz El Greca z 1614)

Święty Sebastian ("Męczeństwo św. Sebastiana") – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Męczeństwo Sebastiana zostało opisane w XIII-wiecznym zbiorze żywotów świętych pt. "Złota legenda" autorstwa Jakuba de Voragine. Sebastian był rzymskim oficerem gwardii cesarskiej. Żył w czasach prześladowań chrześcijan. Gdy dwóch z jego przyjaciół zostało skazanych na śmierć z powodu wiary, Sebastian chciał ich uratować, samemu przyznając się podczas procesu, że jest chrześcijaninem. Został skazany na przeszycie strzałami przez jego własnych żołnierzy. Sebastian nie umarł od otrzymanych ran.
Opis obrazu.
Pierwowzorem dla obrazu była owalna wersja z 1607 roku znajdująca się w Pałacu Królewskim w Bukareszcie. Wizerunek prawdopodobnie powstał na użytek malarza, być może z przeznaczeniem do jego kaplicy grobowej. El Greco skoncentrował się na ukazaniu mistycznej relacji pomiędzy św. Sebastianem a Bogiem. Mimo iż jego ciało było przywiązane do drzewa i przeszyte strzałami, on sam pogrążony jest w modlitwie ze wzrokiem skierowanym ku niebu. Dramatyzm sceny potęgują ciemne chmury widoczne w tle.
Historia obrazu.
Po śmierci malarza obraz otrzymali jego spadkobiercy, którzy prawdopodobnie przedzielili płótno na pół. Do XX wieku górna część była uznawana za obraz kompletny. W 1959 roku płótno zostało podarowane Muzeum Prado przez wdowę po hrabim Mora, markizę de Casa-Riera. W 1963 roku odkryto w Sewilli obraz przedstawiający jedynie nogi przeszyte strzałami. W ich tle widoczny był fragment panoramy miasta Toledo. Było to wskazówką do identyfikacji autorstwa owego dziwnego obrazu. El Greco bardzo często przedstawiał widok tego miasta na swoich płótnach, w tym na portretach świętych m.in.: "Widok Toledo", "Święty Marcin z żebrakiem" czy "Laokoon". Muzeum Prado zakupiło drugi obraz i obecnie eksponuje obie części pod numerami katalogowymi P03002 i P07186.
Pierwszą wersję męczeńskiej śmierci św. Sebastiana, El Greco namalował po przybyciu do Hiszpanii w 1578 roku. Obraz pod tytułem "Święty Sebastian" znajduje się w Museo Catedralico w Palencii.

</doc>
<doc id="2863415" url="https://pl.wikipedia.org/wiki?curid=2863415" title="Jo Seok-hwan">
Jo Seok-hwan

Jo Seok-hwan (kor. 조석환, ur. 15 października 1979) – południowokoreański bokser, brązowy medalista igrzysk olimpijskich w Atenach, a także brązowy medalista Mistrzostw Świata 2003.
Kariera amatorska.
W 2000 roku startował na igrzyskach olimpijskich w Sydney. Seok-hwan odpadł w 2 rundzie, przegrywając z Alisherem Rahimovem.
W 2003 roku zdobył brązowy medal podczas mistrzostw świata w Bangkoku. W półfinale pokonał go Galib Żafarow, który zdobył 
złoty medal.
W 2004 zdobył brązowy medal podczas igrzysk olimpijskich w Atenach. W półfinale pokonał go Aleksiej Tiszczenko z Rosji.

</doc>
<doc id="2863417" url="https://pl.wikipedia.org/wiki?curid=2863417" title="Mistrzostwa Świata w Snowboardzie 2013 − slalom równoległy mężczyzn">
Mistrzostwa Świata w Snowboardzie 2013 − slalom równoległy mężczyzn

Mężczyźni w ostatniej konkurencji na tych mistrzostwach rywalizowali o mistrzostwo świata 27 stycznia 2013 w Stoneham. Mistrzostwa Świata z 2011 roku nie obronił Austriak Benjamin Karl, który uplasował się na 6 miejscu. Nowym mistrzem świata został reprezentant Słowenii Rok Marguč, na drugim miejscu uplasował się Amerykanin Justin Reiter. Natomiast brązowy medal zdobył Włoch Roland Fischnaller. To był jego drugi medal na tych mistrzostwach, wcześniej wywalczył srebrny medal w gigancie równoległym. 

</doc>
<doc id="2863419" url="https://pl.wikipedia.org/wiki?curid=2863419" title="Jeżynkowate">
Jeżynkowate

Jeżynkowate (Congiopodidae) – rodzina niewielkich morskich ryb skorpenokształtnych (Scorpaeniformes), obejmująca kilka gatunków występujących w przybrzeżnych wodach oceanicznych półkuli południowej, na głębokościach do 500 m.
Budowa.
Przód ciała jest wzniesiony i wygarbiony, w stronę ogona lekko bocznie ścieśniony. Pysk jeżynkowatych jest stosunkowo długi. Ciało bez łusek, czasem pokryte gruzełkami i brodawkami skórno-kostnymi. Jeden otwór nozdrzowy na każdej stronie. Zredukowany otwór skrzelowy położony jest nad nasadą płetwy piersiowej. Linia boczna zazwyczaj dobrze rozwinięta. Płetwy grzbietowe połączone, poza rodzajem "Zanclorhynchus", u którego są oddzielone. Przednia jej część jest wysoka, rozpostarta na od 8 do 21 silnych i ostrych kolcach. Druga część płetwy grzbietowej ma 8–14 promieni miękkich. W płetwie odbytowej występuje do 3 kolców i 5–10 promieni miękkich. Płetwy piersiowe z 8–12 promieniami. Liczba kręgów: 28–39. Maksymalna długość ciała wynosi około 80 cm.
Klasyfikacja.
Rodzaje zaliczane do tej rodziny:
"Alertichthys" — "Congiopodus" — "Perryena" — "Zanclorhynchus"
Rodzajem typowym jest "Congiopodus".
Dla rodzaju "Perryena" proponowane jest utworzenie nowej rodziny Perryenidae.

</doc>
<doc id="2863420" url="https://pl.wikipedia.org/wiki?curid=2863420" title="Congiopodidae">
Congiopodidae



</doc>
<doc id="2863422" url="https://pl.wikipedia.org/wiki?curid=2863422" title="Da’ Miilkrate">
Da’ Miilkrate

Da’ Miilkrate – pierwszy album studyjny amerykańskiego rapera Miilkbone’a

</doc>
<doc id="2863423" url="https://pl.wikipedia.org/wiki?curid=2863423" title="Jan Franciszek Konopka">
Jan Franciszek Konopka

Jan Franciszek Stanisław Konopka, baron (ur. 2 grudnia 1855 w Tarnowie, zm. 13 grudnia 1948 w Krakowie), działacz społeczno-polityczny. 
Życiorys.
Należał do zamożnej, patriotycznej rodziny ziemiańskiej, pieczętującej się herbem Nowina. Pradziad Jana Franciszka Stanisława, Jan Konopka (1732–1804), uzyskał w 1791 roku tytuł barona. Ojciec, Leon Karol Marcin (1801–1880), i stryj (Prosper) walczyli jako oficerowie w powstaniu listopadowym. Jego matką była Ewa Anna Antonina Wojciechowska (1826–1909).
Jan Franciszek urodził się 2 grudnia 1855 roku w Tarnowie. W dzieciństwie był chorowity. Początkowo uczył się prywatnie. Egzaminy zdawał jako eksternista w gimnazjum tarnowskim (zob. historia szkoły realnej w Tarnowie), a następnie w Gimnazjum Św. Anny w Krakowie. Naukę przerwał z powodu konieczności wyjazdu na kurację do Merano. Po powrocie kształcił się prywatnie. 
Po ojcu i stryju odziedziczył dobra majątkowe: Gorzyce, Diament, Breń, Olesno, Wietrzychowice. Zajmował się ich administracją. Wprowadzał nowoczesne maszyny rolnicze i inne techniki uprawy, prowadził hodowlę koni rasy małopolskiej i pierwszą w powiecie pieczarkarnię. Opublikował broszurę pt. "Regulacja Nowego Brnia", Tarnów 1890). Kochał polowania. W Brniu gościł artystów, m.in. przyjaciela, Jacka Malczewskiego, który w 1903 roku wykonał jego portret, zaliczany do najlepszych dzieł malarza. Brał udział w życiu społeczno-politycznym kraju.
W 1879 roku poślubił Annę Krystynę Bobrowską, córkę Wincentego Ignacego Bobrowskiego, polskiego dramatopisarza. Małżeństwo miało troje dzieci: Jadwigę (ur. 1880), Feliksa (ur. 1888) i Jana (ur. 1889). Córka wyszła za mąż za czeskiego ziemianina, dowódcę 1 Galicyjskego Pułku Ułanów (płk. Carl Dlauhovesky v. Langendorf, baron). Feliks został pisarzem a Jan – inżynierem-agronomem. 
W 1920 roku Jan Konopka podjął decyzję o podziale majątku między potomków: Feliks odziedziczył dobra Breń, w tym: gospodarstwo w Brniu, folwark Ulinów/Julinów (Dąbrówki Breńskie), las w Podborzu, dwór w Breniu z ogrodem francuskim i parkiem angielskim (zob. Breń – historia), stawy i młyn. Jan otrzymał Olesno, z dworem Owczarnia, a Jadwiga – Wietrzychowice. 
Majątek został po II wojnie światowej odebrany właścicielom, którzy zamieszkali w swojej kamienicy w Krakowie. Jan Franciszek Konopka zmarł tamże 13 grudnia 1948 roku. Został pochowany na cmentarzu Rakowickim.
Działalność społeczno-polityczna.
Jan Konopka zajmował różne stanowiska w urzędach państwowych i samorządowych oraz pełnił funkcje społeczne. Był m.in.:
W Sejmie starał się o budowę kolei Tarnów–Szczucin (starania były skuteczne; zob. Linia kolejowa nr 115). Był prezesem Klubu Konserwatywnego. Wygłaszał mowy poselskie w sprawach budżetu 1 i 2 marca 1914). Wspierał Michała Bobrzyńskiego w zabiegach o sejmową reformę wyborczą. W grudniu 1916 roku został mianowany komisarzem rządowym przy Tymczasowej Radzie Stanu (decyzja władz austriackich, zgodna z sugestiami M. Bobrzyńskiego i Leona Bilińskiego).
Działalność artystyczna.
Jan Konopka był zainteresowany malarstwem i grafiką. Pozostawił wiele szkiców i rysunków oraz napisał rozprawę heraldyczną pt. "O polskich herbach złożonych", opublikowaną w Miesięczniku Heraldycznym (Lwów 1912). Był też uzdolniony muzycznie. Komponował sonaty, mazurki, pieśni kościelne (zob. A cappella) oraz marsze i pieśni dla Wojska Polskiego. Niektóre z utworów są przechowywane w Bibliotece Jagiellońskiej.

</doc>
<doc id="2863425" url="https://pl.wikipedia.org/wiki?curid=2863425" title="Marek Mikrut">
Marek Mikrut

Marek Mikrut (ur. 1958 w Krakowie) – polski malarz, grafik, kontynuator koloryzmu.
Życiorys.
Artysta jest absolwentem krakowskiej Akademii Sztuk Pięknych. Dyplom uzyskał w 1984 w pracowni Franciszka Bunscha. Od 1985 mieszka w Przemyślu. Jest założycielem i członkiem Towarzystwa Przyjaciół Sztuk Pięknych w Przemyślu. Uprawia malarstwo, rysunek, grafikę warsztatową (akwafortę, akwatintę, mezzotintę, drzeworyt i linoryt) oraz zajmuje się projektowaniem graficznym.
Jego żoną jest Alicja Czernecka-Mikrut.
Twórczość.
Marek Mikrut maluje głównie martwe natury, portrety i pejzaże. Malarstwo Mikruta można określić jako przedstawiające. U podstaw działań artysty pojawiło się zagadnienie budowanie kolorem wartości formalnych. Malarstwo Mikruta zostało także porównane do prac kapistów, a szczególnie Jana Cybisa.

</doc>
<doc id="2863426" url="https://pl.wikipedia.org/wiki?curid=2863426" title="Trichogaster labiosa">
Trichogaster labiosa



</doc>
<doc id="2863427" url="https://pl.wikipedia.org/wiki?curid=2863427" title="Igor Musatow">
Igor Musatow

Igor Maksimowicz Musatow, ros. Игорь Максимович Мусатов (ur. 23 września 1987 w Moskwie) – rosyjski hokeista, reprezentant Rosji.
Kariera klubowa.
Wychowanek Spartaka Moskwa. Od grudnia 2012 zawodnik Saławatu Jułajew Ufa, związany kontraktem do końca sezonu KHL (2012/2013). W kwietniu 2013 roku przedłużył umowę do 30 kwietnia 2015 roku. Od 1 listopada 2013 zawodnik Łokomotiwu Jarosław (w toku wymiany między trzeba klubami, w ramach której uczestniczyli także Nikita Szczitow i Maksim Truniow). Zwolniony z klubu pod koniec grudnia 2014. Wówczas został zawodnikiem Awangardu Omsk. Był nim do końca sezonu KHL (2014/2015). Od maja 2015 zawodnik Witiazia Podolsk. Od listopada 2016 zawodnik Slovana Bratysława.
Życie prywatne.
W 2013 ożenił się z gimnastyczką sportową Jewgieniją Kanajewą, z którą ma syna Władimira (ur. w marcu 2014).
W trakcie jego kariery informowano o nadużywaniu przez niego alkoholu, różnego rodzaju incydentach z jego udziałem. We wrześniu 2019 został zatrzymany pod zarzutem oszustwa przy użyciu kryptowaluty o łącznej wartości 899 tys. dolarow. 2 listopada 2020 został skazany przez sąd w Moskwie na cztery lata w kolonii karnej za popełnione oszustwa. W marcu 2021 sąd miejski w Moskwie złagodził wymiar wyroku o trzy miesiące (kara 3 lat i 9 miesięcy). Z dnie 19 październiku 2021 został warunkowo zwolniony z odbywania kary (przesiedział w więzieniu niespełna rok) i jednocześnie zobowiązany do podjęcia pracy zarobkowej (zamierzał został trenerem hokejowym dzieci).

</doc>
<doc id="2863428" url="https://pl.wikipedia.org/wiki?curid=2863428" title="Colisa labiosus">
Colisa labiosus



</doc>
<doc id="2863429" url="https://pl.wikipedia.org/wiki?curid=2863429" title="Trichogaster labiosus">
Trichogaster labiosus



</doc>
<doc id="2863430" url="https://pl.wikipedia.org/wiki?curid=2863430" title="Św. Maternus">
Św. Maternus



</doc>
<doc id="2863435" url="https://pl.wikipedia.org/wiki?curid=2863435" title="Mesame dasi">
Mesame dasi

Mesame dasi (gruz. მესამე დასი, "trzecia grupa") – pierwsza gruzińska organizacja marksistowska, utworzona w 1893.
Marksizm zaczął przenikać na ziemie gruzińskie w granicach Imperium Rosyjskiego za sprawą rosyjskich zesłańców politycznych kierowanych przez władze carskie na Kaukaz. Drugą grupą, która propagowała idee socjalistyczne w Gruzji byli studenci gruzińscy wracający do rodzinnych miast po studiach zagranicznych. Pierwszym ugrupowaniem politycznym, które w całości oparło swój program na koncepcjach marksistowskich, była Mesame dasi - Trzecia grupa, utworzona w latach 90. XIX w. Historycy przyjmują, że za datę jej ukonstytuowania się należy uznać rok 1893. Przywódcami grupy byli Silwestri Dżibladze, Filipe Macharadze, Łado Kecchoweli i Josif Dżugaszwili, umiarkowanemu skrzydłu przewodził Noe Żordania. Ugrupowanie działało niezależnie od Socjaldemokratycznej Partii Robotniczej Rosji i nie podlegało jej Związkowi Kaukaskiemu. Nazwa organizacji nawiązywała do starszych inteligenckich ugrupowań politycznych gruzińskich - Pirweli dasi i Meore dasi (odpowiednio: pierwsza i druga grupa), z których pierwsze przedstawiało program ogólnohumanistyczny, drugie zaś - demokratyczno-liberalny.
W Mesame dasi znaleźli się przedstawiciele różnych kierunków politycznych - zarówno socjalistycznych, jak i bardziej umiarkowanych, bliższych liberalizmowi. Organizacja zrzeszała przede wszystkim Gruzinów, utrzymywała natomiast kontakty z socjaldemokratycznymi kołami rosyjskimi na Zakaukaziu. Socjalistyczne idee głoszone przez Mesame dasi znalazł zwolenników przede wszystkim wśród robotników na wschodnim Zakaukaziu, poza terenem etnicznie gruzińskim. Dlatego jego oficjalne pismo, nielegalnie wydawana "Walka" ("Brdzola"), której redaktorem naczelnym był Kecchoweli, była publikowana w wielkim ośrodku przemysłowym w Baku.
W 1903 w Mesame dasi doszło do rozłamu. Było to konsekwencją podziału Socjaldemokratycznej Partii Robotniczej Rosji na bolszewików i mienszewików. Na czele bolszewickiej grupy Mesame dasi stanęli Filipe Macharadze i Micha Cchakaja, podczas gdy Noe Żordania, Silwestri Dżibladze i Diomid Topuridze opowiedzieli się po stronie mienszewików. W kolejnych latach to mienszewicy, łączący w swoim programie kwestie społeczne z postulatem autonomii narodowej Gruzji, stali się najpopularniejszą gruzińską partią polityczną.

</doc>
<doc id="2863438" url="https://pl.wikipedia.org/wiki?curid=2863438" title="Wiaczesław Kulomin">
Wiaczesław Kulomin

Wiaczesław Walerjewicz Kulomin, ros. Вячеслав Валерьевич Кулёмин (ur. 14 czerwca 1990 w Nogińsku) – rosyjski hokeista, reprezentant Rosji.
Kariera.
Wychowanek CSKA Moskwa. Od lipca 2012 zawodnik Witiazia Czechow. Od maja 2013 ponownie w CSKA, związany dwuletnim kontraktem. Mimo tego w lipcu 2013 został zawodnikiem Torpedo Niżny Nowogród. Pod koniec września 2018 podpisał kontrakt próbny z Dinamem Moskwa, ważny do 8 października tego roku. W kwietniu 2021 prolongował umowę o kolejny rok.

</doc>
<doc id="2863440" url="https://pl.wikipedia.org/wiki?curid=2863440" title="Pogrom w Złoczowie">
Pogrom w Złoczowie

Pogrom w Złoczowie – pogrom Żydów dokonany w dniach 2–4 lipca 1941 roku przez ukraińskich nacjonalistów oraz żołnierzy niemieckich z udziałem ludności Złoczowa.
Przed pogromem.
Pod koniec czerwca 1941 roku, przed wycofaniem się z miasta, NKWD zamordowało od 649 do 752, a według innych źródeł od 650 do 720 pensjonariuszy więzienia w Złoczowie, mieszczącego się w zamku Sobieskich. Ciała ofiar oprawcy pogrzebali w zbiorowych grobach wykopanych na dziedzińcu wewnętrznym i na terenie sadu. 1 lipca 1941 roku Złoczów został zajęty przez wojska niemieckie. Odnalezienie ofiar NKWD, które zbiegło się z wkroczeniem do miasta Niemców, posłużyło za pretekst do organizacji pogromu Żydów, których zgodnie ze stereotypem „żydokomuny” utożsamiano z systemem sowieckim i stosowaną przezeń polityką terroru.
2 lipca ukraińska część ludności miasta odbyła spotkanie, na którym wybrano "tymczasowy komitet wykonawczy" oraz uchwalono rezolucję obciążającą Żydów winą za śmierć więźniów. Zwrócono się do Niemców z prośbą o zgodę na akcję odwetową, na co Niemcy odpowiedzieli pozytywnie. Niemiecki wojskowy komendant miasta zabronił Żydom opuszczania miasta i nakazał im nosić białe opaski z gwiazdą Dawida. Rozlepiono plakaty, wzywające Żydów pod groźbą śmierci do stawienia się następnego dnia o ósmej na placu ratuszowym.
Przebieg pogromu.
3 lipca 1941 roku od rana żołnierze dywizji SS Wiking oraz Ukraińcy, głównie młodzież (według innych źródeł - członkowie grupy marszowej OUN bądź milicji OUN), wyganiali Żydów na ulice Złoczowa zmuszając ich do wykonywania różnych prac, na przykład porządkowania ulic oraz zapędzając na teren więzienia celem wydobywania zwłok. Zapędzaniu Żydów do więzienia towarzyszyło bicie. Na miejscu esesmani oddzielali kobiety i dzieci od mężczyzn. Tych ostatnich przymuszono do wydobywania ciał ofiar z grobu gołymi rękoma i do oczyszczania ich. Zwłoki kładziono na dziedzińcu celem identyfikacji. Po wydobyciu zwłok esesmani otworzyli ogień do Żydów znajdujących się na dnie wykopu.
W tym czasie mordy przeniosły się na ulice miasta. Cywile uzbrojeni w siekiery, widły i pałki atakowali Żydów. Zgodnie z zeznaniem świadka rabina Elenberga przywiązano do motocykla i ciągnięto, aż zmarł.
Po południu oficer sztabowy 295 Dywizji Piechoty Helmuth Groscurth, przeciwnik nazistowskiej polityki wobec Żydów, dowiedziawszy się o wydarzeniach w mieście, nakazał niemieckiemu komendantowi miasta przerwać pogrom. Komendant wyznaczył to zadanie pułkownikowi Otto Korfesowi a ten wysłał do zamku swojego wysłannika. Według sprzecznych informacji wysłannik jedynie kazał opuścić zamek żydowskim kobietom i dzieciom, bądź nakazał esesmanom zakończyć egzekucję w ciągu godziny. Po jego wyjeździe esesmani kontynuowali masakrę, którą przerwała dopiero wieczorna ulewa. 
Rano 4 lipca Korfesa powiadomiono, że na zamku ponownie odbywają się mordy. Po przybyciu tam zastał kilkuset Żydów oraz esesmanów i ukraińskich uzbrojonych cywilów przygotowujących się do egzekucji. Według M. Carynnyka tym razem pogrom został przerwany.
Liczbę ofiar pogromu ocenia się na od kilkuset przez 1,4 tysiąca do kilku tysięcy. Niektóre źródła podają, że pogrom trwał 4 dni. Sceny z pogromu zostały sfotografowane przez żołnierzy Wehrmachtu.
Jako organizatorów pogromu wymienia się esesmanów z dywizji SS Wiking, bojówki tzw. ukraińskiej samoobrony, którą organizował miejscowy ośrodek OUN, milicję OUN oraz grupę marszową OUN pod dowództwem Iwana Kłymowa. Gabriele Lesser wymienia także Sonderkommando 4b Eisatzgruppe C, jako obecne w Złoczowie w przeddzień pogromu.

</doc>
<doc id="2863441" url="https://pl.wikipedia.org/wiki?curid=2863441" title="U Got Miilk?">
U Got Miilk?

U Got Miilk? – drugi album studyjny amerykańskiego rapera Miilkbone'a wydany w 2001 roku.

</doc>
<doc id="2863442" url="https://pl.wikipedia.org/wiki?curid=2863442" title="Mieczysław Michalik">
Mieczysław Michalik

Mieczysław Michalik (ur. 4 października 1927 we wsi Ostrawa-Michałkowice w Czechosłowacji, zm. 22 kwietnia 2016 w Warszawie) – generał brygady WP, oficer polityczny, działacz PZPR, filozof, etyk, profesor nauk humanistycznych.
Życiorys.
Syn Jana, górnika i Marii z domu Zawada. W 1933 rozpoczął naukę w czeskiej szkole podstawowej. W 1934 przybył z rodziną z Czechosłowacji do Polski. Mieszkał w Jurkowie. Od 1940 pracował w gospodarstwie rolnym, w marcu 1943 został aresztowany przez Niemców i wywieziony na roboty przymusowe w kamieniołomach do Gruszewca, skąd zbiegł na początku 1944 i ukrywał się w Krakowie pracując pod przybranym nazwiskiem. W sierpniu 1945 podjął naukę w Gimnazjum Ogólnokształcącym i Liceum dla Dorosłych Towarzystwa Uniwersytetu Robotniczego. Jednocześnie pracował zarobkowo w Spółdzielni Pracy „Straż Przemysłowa” zajmującej się konwojowaniem transportów i ochroną obiektów. W lipcu 1948 zdał maturę i zamierzał podjąć studia, jednak we wrześniu 1948 został powołany do służby wojskowej i skierowany do Szkolnej Kompanii Oficerów Rezerwy nr 3 w Gdańsku, a następnie kształcił się w Oficerskiej Szkoły Piechoty nr 2 w Jeleniej Górze. Szkołę ukończył z wyróżnieniem i 9 września 1949 został promowany na stopień podporucznika w korpusie oficerów piechoty. Po promocji został instruktorem młodzieżowym, a następnie instruktorem propagandy i nieetatowym wykładowcą historii Polski i filozofii w Oficerskiej Szkole Artylerii Przeciwlotniczej w Koszalinie. W latach 1952–1955 studiował w Akademii Wojskowo-Politycznej w Warszawie, którą ukończył w lipcu 1955 z wyróżnieniem. Po zakończeniu studiów pozostał w akademii, która od 1958 nosiła nazwę Wojskowej Akademii Politycznej im. Feliksa Dzierżyńskiego i był asystentem, starszym asystentem i adiunktem w Katedrze Filozofii tej uczelni. W maju 1958 ukończył studia na Wydziale Filozofii Uniwersytetu Warszawskiego.
W latach 1970–1972 kierował Zakładem Filozofii w Katedrze Filozofii WAP, a 1972–1973 był komendantem (dziekanem) Wydziału Pedagogiczno-Politycznego WAP. W 1963 został doktorem filozofii na Uniwersytecie Warszawskim, a 6 czerwca 1972 uzyskał tytuł naukowy doktora habilitowanego w dziedzinie filozofii nadany uchwałą Rady Wydziału Filozofii Uniwersytetu Warszawskiego. Równolegle do pracy w Wojskowej Akademii Politycznej w latach 1963–1965 wykładał filozofię i etykę na UW, w latach 1965–1967 na Politechnice Warszawskiej, a od 1967 do 1974 w Wyższej Szkole Nauk Społecznych przy KC PZPR w Warszawie. W latach 1977–1978 był wyjazdowym profesorem Instytutu Filozofii Akademii Nauk ZSRR. Był także nieetatowym pracownikiem naukowo-badawczym Instytutu Badań Strategiczno-Obronnych Akademii Sztabu Generalnego Wojska Polskiego.
Od 1973 zastępca komendanta (prorektor) Wojskowej Akademii Politycznej im. Feliksa Dzierżyńskiego ds. naukowych. 12 lipca 1974 Rada Państwa nadała mu tytuł profesora nadzwyczajnego nauk humanistycznych, a 9 kwietnia 1982 profesora zwyczajnego nauk humanistycznych. W 1984 został zastępcą szefa Głównego Zarządu Politycznego WP do spraw szkolnictwa wojskowego. 3 października 1986 uchwałą Rady Państwa mianowany generałem brygady; nominację wręczył mu 10 października 1986 w Belwederze przewodniczący Rady Państwa, Zwierzchnik Sił Zbrojnych PRL gen. armii Wojciech Jaruzelski. W latach 80. wchodził w skład Rady Redakcyjnej organu teoretycznego i politycznego Komitetu Centralnego PZPR "Nowe Drogi". W latach 1987–1989 był członkiem Komisji Ekspertów ds. Edukacji Narodowej. Od 28 grudnia 1989 podczas posiedzenia Rady Naukowej WAP przejął od gen. dyw. Władysława Polańskiego obowiązki komendanta – rektora WAP. Funkcję tę sprawował do czasu rozwiązania uczelni 14 lipca 1990. Następnie przebywał w dyspozycji MON, a 20 maja 1991 przeszedł w stan spoczynku.
Po przejściu w stan spoczynku nadal pracował naukowo. W latach 1993–1998 był kierownikiem Katedry Etyki i Historii Filozofii Wydziału Humanistycznego Wyższej Szkoły Pedagogicznej w Olsztynie. Od lutego 1998 do czerwca 2000 był prorektorem Prywatnej Wyższej Szkoły Biznesu i Administracji w Warszawie, gdzie w 1999 zorganizował międzynarodową konferencję „Wyzwania moralne XXI wieku”. Od 2001 pracował w Wyższej Szkole Społeczno-Ekonomicznej w Warszawie, gdzie od 2005 był dziekanem Wydziału Pedagogicznego.
Członek Związku Walki Młodych (1945–1948), Związku Młodzieży Polskiej (1948–1950) i PZPR (od 1950). Delegat na VI Zjazd PZPR (1971). W grudniu 1985 wszedł w skład Zespołu do przygotowania "Tez Zjazdowych" na X Zjazd PZPR, który odbył się w lipcu 1986.
Dorobek naukowy.
Uczestniczył w wielu międzynarodowych kongresach filozoficznych, etycznych i socjologicznych, m.in. w Filozoficznym w Warnie, Socjologicznych w Toronto, Uppsali, Delhi, Politologicznym w Moskwie, Czasu Wolnego w Brukseli. Uczestnik II (1973) i III (1985) Kongresu Nauk Polskiej, Kongresu Intelektualistów w Obronie Pokojowej Przyszłości Świata (1986). Uczestniczył w ponad stu krajowych i zagranicznych konferencjach naukowych. Autor około 100 referatów i komunikatów naukowych opublikowanych w pracach zbiorowych, w tym także w wydawnictwach obcojęzycznych. Współorganizator i uczestnik Ogólnopolskich Kongresów Filozoficznych (Lublin 1977, Kraków 1987, Toruń 1995). Brał także aktywny udział w Ogólnopolskim Kongresie Pedagogicznym (1977), Europejskim Seminarium Czerwonego Krzyża (1977), I Kongresie Demograficznym w Polsce (2001).
Autor kilkunastu książek naukowych, w tym „Moralność a wojna” (1972, Belgrad 1976), „Dialektyka procesów moralnych” (1973, Moskwa 1978). Autor ponad 300 publikacji naukowych i popularno-naukowych publikowanych w ogólnokrajowych periodykach naukowych, takich jak „Studia Filozoficzne”, „Etyka”, „Ruch Filozoficzny”, „Dydaktyka Szkoły Wyższej”, „Zeszyty Naukowe WAP”, „Prometeusz”, a także w czasopismach społecznych i kulturalnych (m.in. „Głos Nauczycielski”, „Radar”, „Oświata i Wychowanie”, „Problemy Alkoholizmu”). Był także autorem ponad dwustu różnych opracowań, sprawozdań, recenzji i haseł encyklopedycznych.
Życie prywatne.
Mieszkał w Warszawie. Od 1951 żonaty z Alicją, dwóch synów.

</doc>
<doc id="2863445" url="https://pl.wikipedia.org/wiki?curid=2863445" title="Congiopodus">
Congiopodus

Congiopodus – rodzaj morskich ryb skorpenokształtnych z rodziny jeżynkowatych (Congiopodidae).
Klasyfikacja.
Gatunki zaliczane do tego rodzaju:
Gatunkiem typowym jest "Congiopodus percatus" (="Congiopodus torvus").

</doc>
<doc id="2863449" url="https://pl.wikipedia.org/wiki?curid=2863449" title="Taavi Rõivas">
Taavi Rõivas

Taavi Rõivas (ur. 26 września 1979 w Tallinnie) – estoński polityk i samorządowiec, parlamentarzysta, w latach 2012–2014 minister spraw społecznych. Od 26 marca 2014 do 23 listopada 2016 premier Estonii.
Życiorys.
W 1997 został absolwentem szkoły średniej w Tallinnie, w 2002 ukończył studia ekonomiczne na Uniwersytecie w Tartu. W 1998 wstąpił do Estońskiej Partii Reform. Pracował krótko w prywatnym przedsiębiorstwie, następnie na stanowiskach doradcy w administracji rządowej. W 2005 został po raz pierwszy radnym miejskim Tallinna. W wyborach w 2007 uzyskał mandat posła do Zgromadzenia Państwowego (Riigikogu XI kadencji). W 2011 również wybrany do parlamentu na XII kadencję.
11 grudnia 2012 objął urząd ministra spraw społecznych w trzecim gabinecie Andrusa Ansipa. 14 marca 2014 prezydent Toomas Hendrik Ilves powierzył mu misję sformowania nowego rządu. Do nowej koalicji poza Estońską Partią Reform weszła Partia Socjaldemokratyczna. Przedstawiony przez niego gabinet uzyskał 25 marca wotum zaufania w Riigikogu, a 26 marca 2014 został zaprzysiężony, rozpoczynając tym samym urzędowanie. Również w 2014 został przewodniczącym Estońskiej Partii Reform.
W 2015 ponownie wybrany do parlamentu. Otrzymał misję utworzenia nowego gabinetu. Ostatecznie umowę koalicyjną podpisały Estońska Partia Reform, Partia Socjaldemokratyczna oraz centroprawicowy Związek Ojczyźniany i Res Publica. 8 kwietnia 2015 ogłoszono listę ministrów. Drugi rząd Taaviego Rõivasa rozpoczął urzędowanie 9 kwietnia tegoż roku po dokonaniu zaprzysiężenia. 9 listopada tegoż roku gabinet przegrał w parlamencie głosowanie nad wotum nieufności, gdy doszło do rozpadu koalicji. 23 listopada 2016 nowym premierem został Jüri Ratas. W styczniu 2017 na funkcji przewodniczącego partii zastąpił go Hanno Pevkur. Po odejściu z rządu był wiceprzewodniczącym parlamentu, zrezygnował jednak w październiku 2017, gdy zarzucono mu napastowanie seksualne podczas delegacji do Malezji. W 2019 utrzymał mandat deputowanego do Riigikogu na kolejną kadencję.
Życie prywatne.
Oprócz języka estońskiego deklaruje znajomość języków angielskiego, fińskiego i rosyjskiego. Jego partnerką życiową jest piosenkarka Luisa Värk, z którą ma córkę Miinę Rihannę.

</doc>
<doc id="2863450" url="https://pl.wikipedia.org/wiki?curid=2863450" title="Tokio Komatsu">
Tokio Komatsu

Tokio Komatsu (ur. 26 września 1946, Tokio) – japoński baseballista, który występował na pozycji zapolowego przez 2 sezony w Nippon Professional Baseball.
Kształcił się w wyższej szkole Nichidaisan. Później, wstąpił do Nihon University, gdzie studiował.
W 1970 roku został wybrany w siódmej rundzie draftu przez Nishitetsu Lions (obecnie Saitama Seibu Lions). W Nippon Professional Baseball zadebiutował w sezonie 1971. W inaugurującym sezonie wystąpił w 23 spotkaniach, zdobył m.in. 2 home runy. W kolejnym sezonie wystąpił jedynie w 7 spotkaniach. Jak się później okazało, był to jego ostatni sezon w karierze.

</doc>
<doc id="2863451" url="https://pl.wikipedia.org/wiki?curid=2863451" title="Jonathon Tiller">
Jonathon Tiller

Jonathon T. Tiller (ur. 11 maja 1988 w Marietta w stanie Georgia) − amerykański koszykarz występujący na pozycji rzucającego obrońcy lub rozgrywającego.
W sierpniu 2015 podpisał umowę z klubem Polpharmy Starogard Gdański. 17 grudnia klub rozwiązał z nim umowę z powodu problemów zdrowotnych.

</doc>
<doc id="2863452" url="https://pl.wikipedia.org/wiki?curid=2863452" title="J.T. Tiller">
J.T. Tiller



</doc>
<doc id="2863453" url="https://pl.wikipedia.org/wiki?curid=2863453" title="Urwisko (dopływ Cichej)">
Urwisko (dopływ Cichej)

Urwisko – potok, prawy dopływ Cichej o długości 4,55 km.
Potok płynie w Grupie Oszusa w Beskidzie Żywieckim. Jego źródła znajdują się na zachodnich stokach Oszusa, ale zasilany jest przez liczne potoki spływające z zachodnich i północnych stoków granicznego polsko-słowackiego grzbietu na odcinku od Beskidu Bednarów (1093 m) po Jaworzynę (1052 m). Najwyżej położone źródła znajdują się na wysokości około 1040 m. Spływa w północno-zachodnim potoku i na wysokości około 650 m uchodzi do potoku Cicha. Cała zlewnia Urwiska znajduje się w obrębie miejscowości Soblówka. w całkowicie zalesionych górach. W górnej, źródliskowej części potoku, na zachodnich stokach góry Oszus znajduje się rezerwat przyrody Oszast chroniący dobrze zachowany fragment dawnej Puszczy Karpackiej.

</doc>
<doc id="2863454" url="https://pl.wikipedia.org/wiki?curid=2863454" title="JT Tiller">
JT Tiller



</doc>
<doc id="2863457" url="https://pl.wikipedia.org/wiki?curid=2863457" title="Urwisko">
Urwisko



</doc>
<doc id="2863458" url="https://pl.wikipedia.org/wiki?curid=2863458" title="Mieczysław Melenas">
Mieczysław Melenas

Mieczysław Melenas (ur. 15 lutego 1904 w Jekatierinosławiu (obecnie: Dniepr), zm. ?) − podpułkownik Armii Czerwonej, generał brygady LWP, zastępca szefa Głównego Zarządu Politycznego WP w latach 1950–1955.
Życiorys.
Syn Pawła i Aleksandry z d. Kurczewskiej, 1921 skończył gimnazjum, 1922 zaliczył rok w Technikum Kolejowym w Dniepropetrowsku, przerwał naukę z powodu choroby. Był ślusarzem w Zakładach Parowozowych im. Stalina, od 1925 działacz Komsomołu.
We wrześniu 1927 wstąpił do Armii Czerwonej, gdzie od lutego 1929 był zastępcą dowódcy szwadronu ds. politycznych w szkole pułkowej 51 pułku kawalerii. 1933–1937 studiował w Akademii Politycznej im. Lenina w Moskwie, po czym został politrukiem i szefem pracy politycznej w 39 Morskiej Brygadzie. Zastępca kierownika kursu w Wyższej Szkole Marynarki Wojennej w Leningradzie. We wrześniu 1938 zwolniony na fali czystek stalinowskich, do grudnia 1939 był w rezerwie. Absolwent kursu dowódców batalionów w Baku (1941).
Od jesieni 1941 walczył na froncie sowiecko-niemieckim jako dowódca samodzielnego batalionu 69 Samodzielnej Brygady Morskiej na Froncie Karelskim, w lutym 1942 kontuzjowany, od kwietnia 1942 inspektor oddziału politycznego 7 Armii. Od grudnia 1942 podpułkownik., od stycznia 1944 dowódca 763 pułku piechoty w 114 Dywizji Piechoty 7 Armii. W kwietniu 1944 skierowany do służby w Armii Polskiej w ZSRR, 10 czerwca 1944 został dowódcą 4 pp 2 DP im. Dąbrowskiego. Dowodził pułkiem w walkach nad Wisłą i na Pomorzu.
4 stycznia 1945 mianowany pułkownikiem, 25 kwietnia 1945 został komendantem Centralnej Szkoły Oficerów Polityczno-Wychowawczych w Łodzi. W grudniu 1945 mianowany generałem brygady przez Prezydium KRN, w lipcu 1946 zatwierdzony przez Prezydium Rady Ministrów ZSRR w stopniu generała majora Armii Czerwonej. Od stycznia 1946 dowódca 3 Dywizji Piechoty, uczestnik walk z UPA w Bieszczadach. 24 września 1946 Prezydium KRN nadało mu polskie obywatelstwo. Od grudnia 1947 w Rembertowie, od 1 stycznia 1948 kierownik II kursu i wykładowca tej akademii, od 1 maja 1948 kierownik I kursu i pomocnik komendanta akademii ds. liniowych. 7 lutego 1950 – 16 listopada 1955 zastępca szefa Głównego Zarządu Politycznego WP, po zdaniu obowiązków służbowych wyjechał do ZSRR. W latach 80. mieszkał w Leningradzie i prawdopodobnie tam zmarł.

</doc>
<doc id="2863475" url="https://pl.wikipedia.org/wiki?curid=2863475" title="Ranzania">
Ranzania



</doc>
<doc id="2863478" url="https://pl.wikipedia.org/wiki?curid=2863478" title="Bitwa pod Praszką">
Bitwa pod Praszką

Bitwa pod Praszką – potyczka powstania styczniowego stoczona 11 kwietnia 1863 pod Praszką, pomiędzy oddziałem powstańczym dowodzonym przez porucznika Józefa Oxińskiego, a otaczającymi oddział wojskami rosyjskimi wspomaganymi Kozaków.
Przebieg bitwy.
Oddział Oxińskiego stacjonował na krótko w folwarku Kuźniczka, położonym około kilometra od Praszki, gdzie przemieścił się z lasów pod Dankowem śledzony przez wojska moskiewskie. Oxiński był świadomy zagrożenia związanego z działaniami oddziałów rosyjskich w tej okolicy. Dlatego postanowił przemieścić oddział na północny wschód w kierunku granicy aby tam, w spokojniejszym terenie, spędzić święta wielkanocne.
Wysłany w okolicę patrol powstańczy dowiedział się o znajdujących się w sąsiedniej wiosce Strojec żołnierzach kozackich. Informację tę rankiem 11 kwietnia potwierdziła Oxińskiemu mieszkająca w okolicy kobieta. Dlatego przygotował on w lesie przy folwarku zasadzkę na Kozaków. Jak się okazało Kozacy byli tylko przynętą, a oddział Oxińskiego otoczony był przez wojska rosyjskie. Ich piechota nad ranem przybyła do lasu i z ukrycia obserwowała oddział. Ponieważ siły rosyjskie były znacznie silniejsze od oddziału Oxińskiego postanowił on przebić krąg przeciwnika wąskim czołem i uciec w stronę Wielunia.
Przebicie wojsk rosyjskich nastąpiło w gęstym lesie, gdzie nie było możliwe użycie pistoletów, a jedynie walka na bagnety. Skoncentrowane siły Oxińskiego miały lokalną przewagę nad żołnierzami rosyjskimi. Starcie było krótkie, jednak dość krwawe. Spośród oddziału Oxińskiego poległo dziesięciu powstańców, natomiast siły przeciwnika straciły 28 walczących. 
Po przedostaniu się przez pierścień Rosjan oddział, zmniejszony w liczbie do 81 powstańców przesuwał się coraz bardziej w kierunku północno-wschodnim, dotarł do wsi Wiry lub Podkowa po czym ruszył w dalszą drogę.
Kilka dni po bitwie 9 poległych w niej żołnierzy (nieznanych z imienia i nazwiska, ani tego do której strony należeli) zostało pochowanych w zbiorowej mogile na cmentarzu w Praszce, gdzie współcześnie znajduje się pomnik upamiętniający walczących
W okolicy Praszki miała miejsce jeszcze jedna potyczka stoczona pomiędzy Strojcem i Praszką, w której połączone oddziały Słupskiego i Matuszewicza rozbiły posterunek 25 objezdczyków kozackich.

</doc>
<doc id="2863482" url="https://pl.wikipedia.org/wiki?curid=2863482" title="Eris O’Brien">
Eris O’Brien

Eris Norman Michael O’Brien (ur. 20 września 1895 w Condobolin, zm. 28 lutego 1974) − australijski duchowny rzymskokatolicki, w latach 1953-1966 arcybiskup Canberry-Goulburn. 
Życiorys.
Święcenia kapłańskie przyjął 30 listopada 1918 w archidiecezji Sydney, udzielił ich mu ówczesny delegat apostolski w Australii abp Bartolomeo Cattaneo. 5 lutego 1948 papież Pius XII mianował go biskupem pomocniczym archidiecezji ze stolicą tytularną Alinda. Sakry udzielił mu 6 kwietnia 1948 delegat apostolski abp Giovanni Panico, późniejszy kardynał. 11 stycznia 1951 został arcybiskupem "ad personam" i otrzymał nową stolicę tytularną Cyrrhus. 16 listopada 1953 został arcybiskupem diecezjalnym Canberry-Goulburn. Zrezygnował z tego stanowiska 29 listopada 1966 i otrzymał godność arcybiskupa tytularnego Apamea in Syria. Zmarł 28 lutego 1974 w wieku 78 lat. 

</doc>
<doc id="2863490" url="https://pl.wikipedia.org/wiki?curid=2863490" title="NKN Usługi Kolejowe">
NKN Usługi Kolejowe

NKN Usługi Kolejowe - Projektowanie, Budownictwo, Transport (NKN) – polskie przedsiębiorstwo transportowe, przewoźnik kolejowy.
Firma powstała w 2006 roku. Zajmuje się świadczeniem usług z zakresu obsługi manewrowej, wynajmu wykwalifikowanej kadry pracowniczej oraz wykonywaniem przeglądów, napraw lokomotyw i wagonów dla podmiotów z branży kolejowej.
Przedsiębiorstwo posiada lokomotywy spalinowe SM42 i 401Da. Swoją działalność prowadzi głównie na terenie województwa zachodniopomorskiego (m.in. Kołobrzeg, Szczecin).

</doc>
<doc id="2863492" url="https://pl.wikipedia.org/wiki?curid=2863492" title="Bartolomeo Cattaneo">
Bartolomeo Cattaneo

Bartolomeo Cattaneo (ur. 26 września 1866 w Novi Ligure - zm. 14 maja 1943) − włoski duchowny rzymskokatolicki, arcybiskup tytularny, dyplomata watykański, w latach 1917-1933 delegat apostolski w Australii. 
Życiorys.
Święcenia kapłańskie przyjął 2 sierpnia 1894. 19 maja 1917 papież Benedykt XV mianował go delegatem apostolskim w Australii, a dwa dni później arcybiskupem tytularnym Palmyry. Sakry udzielił mu 10 czerwca 1917 kardynał Domenico Serafini OSB, prefekt Kongregacji Rozkrzewiania Wiary. W 1933 zrezygnował z zajmowanego urzędu i przeszedł na emeryturę. Zmarł 14 maja 1943 w wieku 76 lat.

</doc>
<doc id="2863497" url="https://pl.wikipedia.org/wiki?curid=2863497" title="Izzat Ibrahim al-Douri">
Izzat Ibrahim al-Douri



</doc>
<doc id="2863500" url="https://pl.wikipedia.org/wiki?curid=2863500" title="Stevo Todorčević">
Stevo Todorčević

Stevo Todorčević, cyr. Стево Тодорчевић (ur. 9 lutego 1955 w Ubovića Brdo, Mrkonjić Grad) – serbsko-francusko-kanadyjski matematyk, jeden z wiodących na świecie logików, światowy lider w teorii mnogości i jej zastosowań w ramach czystej matematyki. Profesor matematyki na Uniwersytecie w Toronto, zatrudniony też w Centre national de la recherche scientifique (CNRS) w Paryżu.
Doktorat uzyskał w 1979 pod kierunkiem Ðuro Kurepy na Uniwersytecie w Belgradzie. Laureat nagrody CRM-Fields-PIMS Prize z roku 2012.
W 1998 roku wygłosił wykład sekcyjny na Międzynarodowym Kongresie Matematyków w Berlinie.

</doc>
<doc id="2863501" url="https://pl.wikipedia.org/wiki?curid=2863501" title="Aleksander Abt">
Aleksander Abt



</doc>
<doc id="2863503" url="https://pl.wikipedia.org/wiki?curid=2863503" title="Maria Butyrska">
Maria Butyrska



</doc>
<doc id="2863506" url="https://pl.wikipedia.org/wiki?curid=2863506" title="Maria Muchortowa">
Maria Muchortowa



</doc>
<doc id="2863508" url="https://pl.wikipedia.org/wiki?curid=2863508" title="Front Środkowy (1939)">
Front Środkowy (1939)

Front Środkowy − związek operacyjny Wojska Polskiego improwizowany w czasie kampanii wrześniowej 1939 roku.
Front Środkowy, nazywany też Armią „Lublin”. Utworzony 11 września 1939. Skład: Armia Lublin, ponadto wszystkie oddziały, które walczyły nad Wisłą między Warszawą a Sandomierzem, oraz oddziały Armii „Prusy”, znajdujące się na przedpolu Wisły, oraz te które przejdą Wisłę na odcinku Armii Lublin. Dowódcą armii był generał dywizji Tadeusz Piskor, a szefem sztabu, pułkownik dyplomowany Jerzy Aleksander Zawisza.
Zadaniem Frontu było: bronić Wisły od Pilicy do Sandomierza, organizując obronę (w miarę odwrotu Frontu Północnego wzdłuż Wieprza na Kock, utrzymać kontakt z armiami na zachodnim brzegu Wisły, ułatwić im przeprawę. Po przeprawieniu się wojsk generała Tadeusza Kutrzeby odchodzić na Tomaszów Lubelski. Po przejściowej obronie Wisły Front Środkowy przekazał część sił Frontowi Północnemu i 14 września, zgodnie z rozkazem Naczelnego Wodza rozpoczął odwrót do południowo-wschodniej Polski. 
17 września Sowieci uderzyli na Polskę. Polacy nie byli kompletnie przygotowani na walkę na dwóch frontach, toteż w każdej bitwie ponosili coraz większe klęski. W dniu 18 września część sił Armii „Lublin” wraz z Armią „Kraków” pod dowództwem generała Tadeusza Piskora podjęły walkę z przeważającymi siłami niemieckimi i radzieckimi pod Tomaszowem Lubelskim.
W lasach na południe od Janowa Lubelskiego Armia „Lublin” połączyła się z Armią „Kraków” i wspólnie stoczyły bitwę w rej. Tomaszowa Lubelskiego z 14 Armią niemiecką, nacierającą z kierunku południowo-zachodniego. Na skutek przewagi ogniowej i wykonanego manewru przez Niemców nie udało się polskim związkom operacyjnym przebić na Lwów. Po dwóch dniach walk, generał Piskor 20 września, podjął decyzję o kapitulacji.

</doc>
<doc id="2863509" url="https://pl.wikipedia.org/wiki?curid=2863509" title="Julia Obertas">
Julia Obertas



</doc>
<doc id="2863511" url="https://pl.wikipedia.org/wiki?curid=2863511" title="Puchar Polski w piłce siatkowej mężczyzn (2004/2005)">
Puchar Polski w piłce siatkowej mężczyzn (2004/2005)

Puchar Polski w piłce siatkowej mężczyzn 2004/2005 - 48. sezon rozgrywek o siatkarski Puchar Polski odbywający się od 1932 roku. 
System rozgrywek.
Rozgrywki składały się z rundy wstępnej, w której wystąpiły zespoły z II i III lig. Zwycięzcy grali w 1. rundzie z zespołami z I ligi, w następnej rundzie dołączyły drużyny z PLS. Gospodarzem jest drużyna, która zajęła niższą pozycję w klasyfikacji końcowej lub z niższej ligi.
Zwycięzcy awansowali do fazy grupowej, w której były 4 grupy po 3 zespoły. Najlepsze drużyny z każdej grupy walczyły w turnieju finałowym. 
ćwierćfinałów i turnieju finałowego.
Rozgrywki.
Faza grupowa.
I grupa.
Wyniki
Tabela
II grupa.
Wyniki
Tabela
III grupa.
Wyniki
Tabela
IV grupa.
Wyniki
Tabela

</doc>
<doc id="2863514" url="https://pl.wikipedia.org/wiki?curid=2863514" title="Julia Sołdatowa">
Julia Sołdatowa



</doc>
<doc id="2863517" url="https://pl.wikipedia.org/wiki?curid=2863517" title="Tatiana Tarasowa">
Tatiana Tarasowa



</doc>
<doc id="2863521" url="https://pl.wikipedia.org/wiki?curid=2863521" title="Jelizawieta Tuktamiszewa">
Jelizawieta Tuktamiszewa



</doc>
<doc id="2863522" url="https://pl.wikipedia.org/wiki?curid=2863522" title="Pleurogrammus monopterygius">
Pleurogrammus monopterygius



</doc>
<doc id="2863523" url="https://pl.wikipedia.org/wiki?curid=2863523" title="Alperka">
Alperka



</doc>
<doc id="2863524" url="https://pl.wikipedia.org/wiki?curid=2863524" title="Terpuga alperka">
Terpuga alperka



</doc>
<doc id="2863526" url="https://pl.wikipedia.org/wiki?curid=2863526" title="Wiktoria Wołczkowa">
Wiktoria Wołczkowa



</doc>
<doc id="2863531" url="https://pl.wikipedia.org/wiki?curid=2863531" title="Aleksander Zajcew (szachista)">
Aleksander Zajcew (szachista)



</doc>
<doc id="2863532" url="https://pl.wikipedia.org/wiki?curid=2863532" title="Aleksander Zajcew (łyżwiarz)">
Aleksander Zajcew (łyżwiarz)



</doc>
<doc id="2863534" url="https://pl.wikipedia.org/wiki?curid=2863534" title="The Elder Scrolls Online">
The Elder Scrolls Online

The Elder Scrolls Online – gra komputerowa z gatunku MMORPG stworzona przez ZeniMax Online Studios. Jej premiera odbyła się 4 kwietnia 2014. Została wydana tak jak poprzednie części serii "The Elder Scrolls", przez firmę Bethesda Softworks. 17 marca 2015 gra przeszła na nowy model biznesowy, w którym subskrypcja jest opcjonalna, obok możliwości zakupu gry jednorazowo.
Fabuła.
Akcja gry umiejscowiona jest w fikcyjnym świecie Tamriel, na tysiąc lat przed wydarzeniami opisanymi w "". Gracz będzie miał możliwość dołączenia do jednego z trzech sojuszy: Ebonheart Pact, Aldmerskiego Dominium i Daggerfall Covenant.
Rozgrywka.
Gracz steruje wcześniej utworzoną postacią poruszającą się po świecie Tamriel. Podczas rozgrywki postać może wykonywać zadania za które dostaje wynagrodzenie. Każda z postaci posiada zestaw umiejętności, które rozwijają się wraz z ich użyciem.
Produkcja.
Produkcję gry rozpoczęto w 2007 roku, a oficjalnie zapowiedziano ją w maju 2012 roku. W październiku 2012 roku udostępniono oficjalną stronę "The Elder Scrolls Online". W styczniu 2013 roku wystartowały zapisy na zamknięte beta testy i pokazano zwiastun dotyczący konfliktu pomiędzy sojuszami. Testy rozpoczęły się pod koniec marca 2013 roku. 10 czerwca oficjalnie potwierdzono wersję gry na Xbox One i PlayStation 4.
Na targach gier gamescom 21 sierpnia 2013 roku ogłoszono, że gra będzie wymagać miesięcznych opłat na wszystkich platformach.

</doc>
<doc id="2863538" url="https://pl.wikipedia.org/wiki?curid=2863538" title="Panagiotis Markouizos">
Panagiotis Markouizos



</doc>
<doc id="2863541" url="https://pl.wikipedia.org/wiki?curid=2863541" title="Izzedin Salim">
Izzedin Salim



</doc>
<doc id="2863543" url="https://pl.wikipedia.org/wiki?curid=2863543" title="Grand Prix Czech na Żużlu 2012">
Grand Prix Czech na Żużlu 2012

2012 FIM Mitas Czech Republic Speedway Grand Prix − był trzecią imprezą w sezonie 2012 z cyklu Grand Prix. Zawody odbyły się 12 maja 2012 na stadionie Markéta w Pradze. Zwycięzcą został Nicki Pedersen, pokonując w finale Jasona Crumpa, Tomasza Golloba i Grega Hancocka.
Zawodnicy.
Komisja Speedway Grand Prix nominowała Josefa Franca jako zawodnika z dziką kartą. Rezerwowymi zawodnikami zostali Vaclav Milik i Matěj Kůs

</doc>
<doc id="2863544" url="https://pl.wikipedia.org/wiki?curid=2863544" title="Trichogaster leerri">
Trichogaster leerri



</doc>
<doc id="2863545" url="https://pl.wikipedia.org/wiki?curid=2863545" title="Trichopodus leeri">
Trichopodus leeri



</doc>
<doc id="2863546" url="https://pl.wikipedia.org/wiki?curid=2863546" title="Trichopus leerii">
Trichopus leerii



</doc>
<doc id="2863547" url="https://pl.wikipedia.org/wiki?curid=2863547" title="Gurami księżycowy">
Gurami księżycowy



</doc>
<doc id="2863548" url="https://pl.wikipedia.org/wiki?curid=2863548" title="Aleksandra Zworygina">
Aleksandra Zworygina

Aleksandra Zworygina, ros. Александра Зворыгина (ur. 7 stycznia 1991 w Głazowie) – rosyjska łyżwiarka figurowa reprezentująca Polskę, startująca w parach tanecznych z Maciejem Bernadowskim. Uczestniczka mistrzostw świata i Europy, trzykrotna mistrzyni Polski (2011–2013). Zakończyła karierę sportową w 2013 roku.
Osiągnięcia.
Z Maciejem Bernadowskim (Polska)

</doc>
<doc id="2863550" url="https://pl.wikipedia.org/wiki?curid=2863550" title="Puchar Polski w piłce siatkowej mężczyzn (2005/2006)">
Puchar Polski w piłce siatkowej mężczyzn (2005/2006)

Puchar Polski w piłce siatkowej mężczyzn 2005/2006 - 49. sezon rozgrywek o siatkarski Puchar Polski odbywający się od 1932 roku. 
System rozgrywek.
Rozgrywki składały się z rundy wstępnej, w której wystąpiły zespoły z II i III lig. Zwycięzcy grali w 1. rundzie z zespołami z I ligi, w następnej rundzie dołączyły drużyny z PLS. Gospodarzem jest drużyna, która zajęła niższą pozycję w klasyfikacji końcowej lub z niższej ligi. Zwycięzcy awansowali do fazy grupowej, w której były 4 grupy po 3 zespoły. Najlepsze drużyny z każdej grupy walczyły w turnieju finałowym. ćwierćfinałów i turnieju finałowego.
Rozgrywki.
Faza grupowa.
I grupa.
Wyniki
Tabela
II grupa.
Wyniki
Tabela
III grupa.
Wyniki
Tabela
IV grupa.
Wyniki
Tabela

</doc>
<doc id="2863552" url="https://pl.wikipedia.org/wiki?curid=2863552" title="Tablice rejestracyjne w NRD">
Tablice rejestracyjne w NRD



</doc>
<doc id="2863553" url="https://pl.wikipedia.org/wiki?curid=2863553" title="Wincenty Ignacy Bobrowski">
Wincenty Ignacy Bobrowski

Wincenty Ignacy Jakub Bobrowski (ur. 30 stycznia 1832 w Porębie Wielkiej, zm. 17 marca 1899 w Wadowicach) – polski hrabia, komediopisarz, urzędnik bankowy i mecenas sztuki.
Życiorys.
Jego rodzina pieczętowała się herbem Jastrzębiec. Urodził się w rodzinnym majątku. Jego pradziadem był Iganacy, dziadem Wincenty Seweryn, ojcem Ignacy Maciej (1793–1879), a matką Krystyna z Jordanów h. Trąby.
W 1855 poślubił Ludwikę Emilię Annę z Trzecieskich h. Strzemię, z którą miał troje dzieci: Annę Krystynę Leontynę, Ignacego Adama Rufina i Helenę Ludwikę Teklę.
W 1867 roku został prezesem rady powiatowej bielskiej. Po utracie majątku przeniósł się do Lwowa obejmując stanowisko sekretarza Banku Galicyjskiego.

</doc>
<doc id="2863554" url="https://pl.wikipedia.org/wiki?curid=2863554" title="Kościół parafialny w Rudawie">
Kościół parafialny w Rudawie



</doc>
<doc id="2863555" url="https://pl.wikipedia.org/wiki?curid=2863555" title="Kościół św. Mikołaja w Białym Kościele">
Kościół św. Mikołaja w Białym Kościele

 
Kościół św. Mikołaja w Białym Kościele – zabytkowy, rzymskokatolicki kościół parafialny znajdujący się we wsi Biały Kościół, w gminie Wielka Wieś, w powiecie krakowskim. Kościół został wpisany do rejestru zabytków nieruchomych województwa małopolskiego.
Historia.
Kościół orientowany, murowany, wybudowany w 1877 r. w miejscu poprzedniego drewnianego.
Obiekt poświęcony w 1884 roku. 
Architektura.
Budynek eklektyczny z przewagą cech neogotyckich, jednonawowy, prezbiterium nakryte sklepieniem, nawa nakryta neorenesansowym stropem kasetonowym(""). W fasadzie wieża u góry ośmioboczna.
Wnętrze.
Elementy przeniesione z wcześniejszej świątyni

</doc>
<doc id="2863557" url="https://pl.wikipedia.org/wiki?curid=2863557" title="Deschauenseeia chryseus">
Deschauenseeia chryseus



</doc>
<doc id="2863558" url="https://pl.wikipedia.org/wiki?curid=2863558" title="Zygmunt Straszewicz">
Zygmunt Straszewicz

Zygmunt Straszewicz (ur. 1860 w Tykocinie, zm. 15 sierpnia 1927 w Warszawie) – polski inżynier, elektryk, mechanik, pierwszy rektor Politechniki Warszawskiej (1915-1916) oraz profesor tejże uczelni.
Życiorys.
Zygmunt Straszewicz urodził się w rodzinie ziemiańskiej. Po ukończeniu gimnazjum w Łomży, Straszewicz rozpoczął studia matematyczne na Cesarskim Uniwersytecie Warszawskim. W 1881 został oskarżony o przynależność do socjalistycznej Gminy Warszawskiej, ale sprawę umorzono. W 1883 za udział w apuchtinadzie (wiecu studenckim przeciwko Apuchtinowi) został relegowany z uczelni i wówczas wyjechał kontynuować studia do Szwajcarii. Dyplom inżyniera mechanika uzyskał na Wydziale Budowy Maszyn Politechniki w Zurychu. Po powrocie do Warszawy w 1887 roku rozpoczął nauczanie matematyki w Gimnazjum Wojciecha Górskiego w Warszawie. W połowie 1889 wyjechał do Niemiec, gdzie pracował jako konstruktor w niemieckim przemyśle budowy maszyn w Berlinie i Magdeburgu, a następnie przy budowie stacji elektrycznej we Włoszech.
W 1893 wrócił do kraju z zamiarem zamieszkania na stałe w Warszawie. Wkrótce pod zarzutem prowadzenia nielegalnej działalności oświatowej został aresztowany i osadzony w Cytadeli Warszawskiej, a następnie zesłany w trybie administracyjnym w głąb Rosji. Tam przez osiem lat pracował jako elektrotechnik w fabryce Dnieprowskiej w Kamieńskim i w Kijowie.
Od 1902 kiedy to wrócił do Warszawy zajmował się działalnością dydaktyczną, naukową oraz popularyzatorską. Do 1919 nauczał matematyki i mechaniki w Szkole Mechaniczno-Technicznej Wawelberga i Rotwanda. Członek Towarzystwa Kursów Naukowych w Warszawie (1906-1918). Wykładał rachunek różniczkowy i całkowy w ramach Kursów Politechnicznych (1906-1908) na Wydziale Technicznym TKN, gdzie był także członkiem Rady Naukowej. Prowadził także wykłady z diagnostyki ciał sztywnych na Wydziale Matematyczno-fizycznym TKN (1913-1915), gdzie był także dziekanem (1915).
Tworzenie Politechniki Warszawskiej i jej rozwój.
Od początku 1915 działał w ramach Komisji Politechnicznej Towarzystwa Kursów Naukowych i Sekcji Szkół Wyższych zorganizowanej przy Wydziale Oświecenia Komitetu Obywatelskiego, biorąc udział w pracach nad organizowaniem politechniki w Warszawie. 15 listopada 1915 mianowano Zygmunta Straszewicza pierwszym rektorem Politechniki Warszawskiej. Zygmunt Straszewicz był bardzo zaangażowany w rozwój Politechniki. W roku akademickim 1915/16 był współorganizatorem Towarzystwa Bratniej Pomocy i Koła Elektryków, a także współzałożycielem Towarzystwa Przyjaciół Politechniki Warszawskiej. Jako rektor wykazywał się odwagą i niezależnością wobec niemieckich władz okupacyjnych. W latach akademickich 1917/18 i 1918/19 pełnił funkcję prorektora Politechniki Warszawskiej.
W 1916 roku był członkiem Rady Nadzorczej Towarzystwa Polskiej Macierzy Szkolnej.
Kariera naukowa.
Od 1916 był wykładowcą mechaniki teoretycznej na Wydziale Budowy Maszyn i Elektrotechniki (podzielonym w 1921 na wydziały: Mechaniczny i Elektryczny). 19 maja 1919 otrzymał nominację na profesora zwyczajnego i objął Katedrę Mechaniki Teoretycznej, najpierw na Wydziale BMiE, później na Wydziale Mechanicznym. W roku akademickim 1925/26 prowadził również wykłady z ekonomii politycznej dla studentów Wydziału Mechanicznego. 9 kwietnia 1926, w uznaniu zasług dla Politechniki Warszawskiej, został mianowany jej profesorem honorowym.
Działalność popularyzatorska.
Od 1902 współpracował z „Przeglądem Technicznym”, a w 1909 był redaktorem tego pisma.
Profesor Straszewicz napisał wiele rozpraw naukowych, artykułów publicystycznych oraz publikacji popularnonaukowych. Liczne publikacje o charakterze popularyzatorskim zamieszczał m.in. w czasopismach: „Wszechświat”, „Przegląd Techniczny”, „Wektor”.
Życie prywatne.
Braćmi Zygmunta Straszewicza byli Ludwik Straszewicz (1857–1913) publicysta oraz Walerian Straszewicz, kapitan artylerii w armii carskiej. Jego bratankiem ze strony Waleriana był Stefan Straszewicz, również profesor Politechniki Warszawskiej.
Zygmunt Straszewicz spoczywa na cmentarzu Powązkowskim w Warszawie (kw. 237-IV-24).

</doc>
<doc id="2863559" url="https://pl.wikipedia.org/wiki?curid=2863559" title="Trichopus parvipinnis">
Trichopus parvipinnis



</doc>
<doc id="2863562" url="https://pl.wikipedia.org/wiki?curid=2863562" title="Guebeyehu Doubé">
Guebeyehu Doubé

Guebeyehu Doubé (ur. 1919, Addis Abeba) – międzynarodowy etiopski sędzia piłkarski, który sędziował półfinałowy mecz I Pucharu Narodów Afryki.

</doc>
<doc id="2863563" url="https://pl.wikipedia.org/wiki?curid=2863563" title="Pożar w klubie nocnym w Santa Maria">
Pożar w klubie nocnym w Santa Maria

Pożar w klubie nocnym w Santa Maria – pożar, który wybuchł 27 stycznia 2013 w klubie nocnym Kiss w mieście Santa Maria w Brazylii. W wyniku pożaru śmierć poniosło 242 osoby, a 116 osób zostało rannych.
Pożar wybuchł o godzinie 2:30. Miała go spowodować raca odpalona przez członka zespołu, który dawał w klubie koncert. Od racy, ogniem zajęła się izolacja akustyczna na suficie. Wiele osób wpadło w panikę i ruszyło do jedynego w klubie wyjścia ewakuacyjnego. Wiele osób próbując dostać się do wyjścia, stratowało się nawzajem. Wiele osób zatruło się dymem. Gęsty dym, który ogarnął całe pomieszczenie, utrudniał spanikowanym ludziom odnalezienie wyjścia z budynku. Kilkadziesiąt osób udusiło się w klubowej toalecie, myląc w dymie drzwi wyjściowe z drzwiami do toalety. Strażacy, gdy przybyli na miejsce, musieli wybijać dziury w ścianach, by dostać się do wnętrza klubu i jednocześnie nie blokować ludziom wyjścia.
Prezydent Brazylii, Dilma Rousseff ogłosiła w całym kraju trzydniową żałobę narodową dla upamiętnienia ofiar pożaru. W Santa Maria, gdzie doszło do katastrofy, żałobę wydłużono do 30 dni.

</doc>
<doc id="2863564" url="https://pl.wikipedia.org/wiki?curid=2863564" title="Kościół parafialny w Bolechowicach">
Kościół parafialny w Bolechowicach



</doc>
<doc id="2863566" url="https://pl.wikipedia.org/wiki?curid=2863566" title="Pod wieczór">
Pod wieczór

Pod wieczór (wł. "Verso sera") – francusko-włoski film z 1990 roku w reżyserii Franceski Archibugi.

</doc>
<doc id="2863571" url="https://pl.wikipedia.org/wiki?curid=2863571" title="Bad Blood">
Bad Blood



</doc>
<doc id="2863572" url="https://pl.wikipedia.org/wiki?curid=2863572" title="Iwan Łoginow">
Iwan Łoginow

Iwan Michajłowicz Łoginow, (ur. w Kajsku, zm. 2 grudnia 1959 w Moskwie) – generał porucznik Armii Czerwonej służący w LWP.
Życiorys.
Skończył 4 klasy szkoły podstawowej w rodzinnym mieście, podczas I wojny światowej zmobilizowany do rosyjskiej armii, od 1918 brał udział w wojnie domowej w Rosji jako żołnierz Armii Czerwonej. W 1926 skończył kurs wyższych dowódców, a później studia wojskowe i został intendentem. Po ataku Niemiec na ZSRR był szefem służby tyłów korpusu piechoty, następnie armii ogólnowojskowej. 1 września 1943 mianowany generałem porucznikiem przez Radę Komisarzy Ludowych ZSRR. W 1944 był kwatermistrzem Frontu Ukraińskiego i brał udział w wyzwalaniu Podkarpacia spod niemieckiej okupacji. 1 X 1944 został skierowany do służby w WP. Od 8 X 1944 do 16 VII 1945 Główny Kwatermistrz WP. Organizował służby kwatermistrzowskie w Naczelnym Dowództwie WP. Latem 1945 wrócił do ZSRR i do 1951 był pomocnikiem komendanta Akademii Wojskowej w Moskwie, a 1951-1953 konsultant ds. tyłów w Ministerstwie Obrony ZSRR. Później przeszedł w stan spoczynku.
Odznaczenia.
I inne.

</doc>
<doc id="2863574" url="https://pl.wikipedia.org/wiki?curid=2863574" title="Tablice rejestracyjne w ZSRR">
Tablice rejestracyjne w ZSRR



</doc>
<doc id="2863580" url="https://pl.wikipedia.org/wiki?curid=2863580" title="Mistrzostwa Świata Juniorów w Narciarstwie Alpejskim 2013">
Mistrzostwa Świata Juniorów w Narciarstwie Alpejskim 2013

32. Mistrzostwa Świata Juniorów w Narciarstwie Alpejskim – zawody w narciarstwie alpejskim, które odbywały się w dniach 21–28 lutego 2013 r. w kanadyjskim Québecu. Rozegranych zostało po 5 konkurencji dla kobiet i mężczyzn, a także zawody drużynowe. Konkurencje szybkościowe rozegrane zostały w ośrodku narciarskim Le Massif, a techniczne w Mont-Sainte-Anne. Tylko zawody drużynowe odbyły się w samym Québecu. W klasyfikacji medalowej zwyciężyli reprezentanci Austrii, którzy zdobyli łącznie 7 medali – 4 złote, 2 srebrne i 1 brązowy,

</doc>
<doc id="2863581" url="https://pl.wikipedia.org/wiki?curid=2863581" title="Chrystus na krzyżu adorowany przez donatorów">
Chrystus na krzyżu adorowany przez donatorów

Chrystus na krzyżu adorowany przez donatorów – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
W całej swojej twórczości El Greco wielokrotnie podejmował temat ukrzyżowania Jezusa Chrystusa. Przed rokiem 1600 stworzył dwie wersje odbiegające od tradycyjnie przedstawianej sceny. Pierwsza wersja powstała w 1573 roku. El Greco ukazuje jedynie Chrystusa na krzyżu na tle pokrytego chmurami nieba.
Opis obrazu.
W 1580 roku El Greco namalował drugą wersję obrazu. Tu również Chrystus wisi wysoko na krzyżu, dla którego tłem są ciemne czarne chmury tworzące mistyczny nastrój i będące wyrazem ekspresjonizmu malarza. Innowacyjnością dla obu dzieł jest brak tradycyjnych postaci przedstawianych pod krzyżem. Według ikonografii chrześcijańskiej, w ukrzyżowaniu Chrystusa uczestniczyła jego matka Maria i uczeń Jan Ewangelista. El Greco zupełnie rezygnuje z przedstawienia tradycyjnych świadków lub w ich miejsce prezentuje dwóch nieznanych donatorów, prawdopodobnie fundatorów. Nie widać również podstawy krzyża. Dzięki braku dodatkowych elementów tła, malarz skupia większą uwagę na śmierci Chrystusa. Jego ciało jest wydłużone i skręcone, co jest charakterystyczne dla stylu manieryzmu. W wersjach po 1600 roku El Greco nadawał ciałom jeszcze bardziej wydłużone sylwetki.
Donatorzy.
Po lewej stronie stoi ksiądz z dłońmi złożonymi do modlitwy. Po prawej nieznana świecka postać kładzie rękę na sercu. Obaj przepełnieni są wiarą. Obraz wisiał nad ołtarzem, a przedstawione postacie o naturalnych rozmiarach znajdowały się na tym samym poziomie, co odprawiający mszę kapłan. Dziś nie ma pewności, kim są owi donatorzy. Na przestrzeni lat pojawiło się kilka hipotez. Prawdopodobnie są to osoby związane ze zgromadzeniem hieronimitek w Toledo, gdzie przez długi czas znajdował się obraz. Z nazwiska wymienia się braci Diego i Antonio Covarrubias, zasłużonych obywateli Toledo, synów znanego architekta Alonsa de Covarrubias. Starszy z braci był arcybiskupem Santo Dominga oraz biskupem Ciudad Rodrigo i Segowii. Diego zmarł w 1577 roku, czyli przed powstaniem obrazu. Jego brat był profesorem prawa na uniwersytecie w Salamance i być może to on był fundatorem. Według innej hipotezy postacią z lewej strony jest Dionisio Melgar, przeor klasztoru, który miał zamówić obraz. Z prawej strony proponowano kilku mieszkańców Toledo, m.in.: Blas de Fuentechada lub Pablo Rodríguez Belalcázar.
Proweniencja.
Do 1715 roku obraz znajdował się w klasztorze hieronimitek w Toledo. W XIX wieku był wymieniony w kolekcji obrazów malarstwa hiszpańskiego króla Francji Ludwika Filipa. W 1908 roku płótno zostało wystawione na Salonie d’Automne w Paryżu, a następnie trafiło do kolekcji muzeum Luwr i dziś wystawiane jest w sali nr 26.

</doc>
<doc id="2863582" url="https://pl.wikipedia.org/wiki?curid=2863582" title="Aleksandr Kinasow">
Aleksandr Kinasow

Aleksandr Aleksandrowicz Kinasow, (ur. w Groznym, zm. 3 maja 1989) − generał major Armii Czerwonej służący w LWP.
Życiorys.
W 1918 skończył gimnazjum i wstąpił do robotniczego oddziału Armii Czerwonej i do grudnia 1920 walczył na froncie wojny domowej w Rosji. Jesienią 1921 skończył wojskowe kursy gospodarcze, a we wrześniu 1923 kursy dla dowódców piechoty, po czym został dowódcą drużyny. Od marca 1924 dowódca plutonu, od sierpnia 1924 pomocnik dowódcy kompanii, XI 1925 - IX 1927 na kursach dowódców kompanii, od lipca 1928 p.o. dowódcy kompanii. Od 1926 członek Wszechzwiązkowej Komunistycznej Partii (bolszewików). Od XI 1928 kwatermistrz pułku, od I 1931 dowódca kompanii zwiadowczej, od VI 1931 szef zaopatrzenia tyłów jednostki zmechanizowanej, od II 1932 pomocnik szefa sztabu w tym oddziale, od IX 1932 pomocnik dowódcy ds. zaopatrzenia technicznego, od IV 1933 pomocnik dowódcy pułku zmechanizowanego. III 1935 - X 1936 na kursach przygotowawczych, a 1936-1939 student Akademii Tyłów im. Mołotowa. Następnie, w maju 1939, został szefem zaopatrzenia 39. Korpusu Piechoty, a w sierpniu 1939 szefem wydziału zaopatrzenia sztabu armii. Od jesieni 1940 zastępca szefa sztabu armii ds. zaopatrzenia, od jesieni 1941 zastępca dowódcy 25. Armii ds. zaopatrzenia - kwatermistrz armii, a od czerwca 1943 - 15. Armii. Uczestnik wojny z Japonią w Mandżurii latem 1945. 8 IX 1945 mianowany generałem-majorem przez Radę Komisarzy Ludowych ZSRR. Od czerwca 1946 starszy wykładowca i p.o. szefa Katedry Tyłów w Akademii Tyłów im. Mołotowa, od marca 1948 szef Oddziału Wyszkolenia tej akademii. VIII-XII 1949 p.o. zastępcy komendanta akademii ds. liniowych. 8 IV 1950 został skierowany do służby w WP jako komendant Centrum Wyszkolenia Kwatermistrzowskiego w Poznaniu. 23 marca 1951 został Głównym Intendentem WP - zastępcą Głównego Kwatermistrza WP. 1952-1953 zastępca Głównego Kwatermistrza WP, 1953-1954 doradca wojskowy zastępcy Głównego Kwatermistrza WP gen. bryg. Franciszka Cymbarewicza. W 1954 wrócił do ZSRR; dalsze jego losy nie są znane.
Odznaczenia.
I inne.

</doc>
<doc id="2863588" url="https://pl.wikipedia.org/wiki?curid=2863588" title="Aleksander Zajcew">
Aleksander Zajcew



</doc>
<doc id="2863590" url="https://pl.wikipedia.org/wiki?curid=2863590" title="Aniela Dembowska">
Aniela Dembowska

Aniela z Chłędowskich Dembowska, (ur. 17 listopada 1824 we Lwowie, zm. 30 listopada 1901 w Andrzejowie) − publicystka, autorka tekstów o tematyce niepodległościowej.
Była córką Adama Tomasza Chłędowskiego.
W wieku 16 lat wyszła za mąż za Edwarda Dembowskiego, z którym miała trójkę dzieci.
Po śmierci, zgodnie z jej ostatnią wolą, została pochowana na wereszczyńskim cmentarzu, w zbitej z desek trumnie. Na mogile położono płytę z piaskowca z napisem:
Staraniem społeczności lokalnej nagrobek został odrestaurowany w 2014 roku.

</doc>
<doc id="2863593" url="https://pl.wikipedia.org/wiki?curid=2863593" title="Jaworzyna (1052 m)">
Jaworzyna (1052 m)

Jaworzyna (1052 m) – szczyt w Grupie Oszusa w Beskidzie Żywieckim (Beskidy Orawskie na Słowacji), znajdujący się w głównym grzbiecie tego pasma, pomiędzy przełęczami Glinka i Przysłop, a dokładniej pomiędzy Żebrakówką (1048 m) a Kaniówką (952 m). Grzbietem tym przebiega granica polsko-słowacka oraz Wielki Europejski Dział Wodny.
Jaworzyna ma dwa wierzchołki o tej samej wysokości (współrzędne w infoboksie dotyczą wierzchołka południowo-zachodniego). Granicę, co jest dość rzadkie, nie poprowadzono jednak przez wierzchołki Jaworzyny, lecz nieco po ich wschodniej stronie, wskutek czego obydwa wierzchołki znajdują się na terenie Polski. Na słowacką stronę Jaworzyna nie tworzy żadnego grzbietu, w jej stok wcinają się tylko źródłowe potoki Klinianki. Natomiast na polską stronę, w południowo-zachodnim kierunku odchodzi od Jaworzyny grzbiet ze szczytem Smereków Wielki. Grzbiet ten opływają dwa potoki; Smerekówka i Urwisko, ich źródłowe cieki znajdują się na stokach Jaworzyny.
Jaworzyna to nazwa w Karpatach często spotykana, również w Beskidzie Żywieckim jest kilka szczytów o tej nazwie. Nazwa pochodzi od drzewa jawor. Jest całkowicie zalesiona, ale na jej północno-zachodnich stokach dość wysoko, bo aż do wysokości 840 m doliną Smerekówki podchodzą pola należącego do Soblówki osiedla Smereków Wielki.

</doc>
<doc id="2863594" url="https://pl.wikipedia.org/wiki?curid=2863594" title="A.C. Williams">
A.C. Williams

A.C. Williams – międzynarodowy angielski sędzia piłkarski.
Williams sędziował jeden mecz na Letnich Igrzyskach Olimpijskich 1948. 26 lipca 1948 roku, w meczu pierwszej fazy zawodów, Luksemburg pokonał 6–0 reprezentację Afganistanu.
Pochodził z Brighton.

</doc>
<doc id="2863595" url="https://pl.wikipedia.org/wiki?curid=2863595" title="Piotrkowska Kolej Dojazdowa">
Piotrkowska Kolej Dojazdowa



</doc>
<doc id="2863598" url="https://pl.wikipedia.org/wiki?curid=2863598" title="Eagle Butte (Nevada)">
Eagle Butte (Nevada)

Eagle Butte – szczyt w Hrabstwie Lander w Nevadzie (USA). Wysokość góry wynosi 2 561 m (8 401 stóp) n.p.m., a wybitność 217 m.

</doc>
<doc id="2863599" url="https://pl.wikipedia.org/wiki?curid=2863599" title="Edmond Panariti">
Edmond Panariti

Edmond Panariti (ur. 1 czerwca 1960 w Tiranie) – albański polityk i lekarz weterynarii.
Życiorys.
Syn Qamila i Very. W 1984 ukończył studia z zakresu weterynarii na Uniwersytecie Rolniczym w Tiranie, zaś w 1993 obronił pracę doktorską. Po studiach rozpoczął karierę naukową, specjalizując się w zakresie radiobiologii i toksykologii. W latach 1992–1992 kierował zakładem badań nad zagrożeniami środowiska naturalnego w Instytucie Weterynarii, a następnie przeszedł do Instytutu Zdrowia Publicznego, gdzie kierował zakładem kontroli żywności. W czasie swojej kariery naukowej opublikował dwa podręczniki akademickie, był także redaktorem naczelnym pisma "Veterinaria". W 2000 uzyskał Stypendium Fulbrighta, które umożliwiło mu prowadzenie pracy naukowej na wydziale weterynarii University of Missisipi.
W 2004 Panariti wstąpił do Socjalistycznego Ruchu Integracji, w 2008 objął funkcję przewodniczącego Narodowego Komitetu Wykonawczego partii, był także ekspertem od spraw rolnictwa i środowiska naturalnego. W 2011 zdobył mandat radnego do Rady Miejskiej Tirany. 3 lipca 2012 został wydelegowany przez swoją partię do objęcia stanowiska ministra spraw zagranicznych w rządzie Salego Berishy. W tym samym roku (do listopada 2012) jako przedstawiciel Albanii przewodniczył Komitetowi Ministrów Rady Europy.
W życiu prywatnym jest żonaty, ma dwoje dzieci.

</doc>
<doc id="2863601" url="https://pl.wikipedia.org/wiki?curid=2863601" title="Zabytki w Międzyrzeczu">
Zabytki w Międzyrzeczu

Do wojewódzkiego rejestru zabytków Międzyrzecza wpisane są:
Międzyrzecz - Obrzyce
Międzyrzecki Rejon Umocniony

</doc>
<doc id="2863607" url="https://pl.wikipedia.org/wiki?curid=2863607" title="Yaw Acheampong">
Yaw Acheampong

Joachim Yaw Acheampong (ur. 2 listopada 1973 w Akrze) – ghański piłkarz grający na pozycji pomocnika.
Kariera klubowa.
Swoją karierę piłkarską Acheampong rozpoczął w klubie Obuasi Goldfields. W 1990 roku zadebiutował w jego barwach w ghańskiej Premier League. W sezonie 1992/1993 zdobył z nim Puchar Ghany, a w sezonie 1993/1994 wywalczył mistrzostwo Ghany.
W 1994 roku Acheampong przeszedł do IFK Norrköping. W 1994 roku zdobył z IFK Puchar Szwecji. W 1995 roku odszedł do Realu Sociedad. W Primera División zadebiutował 2 września 1995 w przegranym 1:4 wyjazdowym meczu z Atlético Madryt. W 1997 roku trafił z Realu do grającego w Segunda División, Hérculesa Alicante. Wiosną 1998 występował w Samsunsporze.
W 1999 roku Acheampong wrócił do Ghany i przez dwa sezony grał w klubie Power FC. W 2001 roku był zawodnikiem King Faisal Babes, a następnie przeszedł do tureckiego zespołu, Yimpaş Yozgatspor. W 2002 roku zakończył w nim swoją karierę.
Kariera reprezentacyjna.
W reprezentacji Ghany Acheampong zadebiutował w 1991 roku. W 1992 roku zdobył brązowy medal na Igrzyskach Olimpijskich w Barcelonie. W 1994 roku zagrał w dwóch meczach Pucharu Narodów Afryki 1994: z Gwineą (1:0) i ćwierćfinale z Wybrzeżem Kości Słoniowej (1:2).
W 1996 roku Acheampong zagrał w 5 meczach Pucharze Narodów Afryki 1996: z Reprezentacja Tunezji w piłce nożnej (2:1), z Mozambikiem (2:0), w ćwierćfinale z Demokratyczną Republiką Konga, w półfinale z RPA i o 3. miejsce z Zambią (0:1).

</doc>
<doc id="2863608" url="https://pl.wikipedia.org/wiki?curid=2863608" title="Kościół Świętego Mikołaja i Świętej Konstancji w Gniewkowie">
Kościół Świętego Mikołaja i Świętej Konstancji w Gniewkowie

Kościół Świętego Mikołaja i Świętej Konstancji w Gniewkowie − rzymskokatolicki kościół parafialny w Gniewkowie, w powiecie inowrocławskim, w województwie kujawsko-pomorskim. Mieści się przy ulicy Kościelnej. Należy do dekanatu gniewkowskiego.
Historia.
Kościół powstał w dwóch fazach budowlanych: wczesnogotyckiej i późnogotyckiej. Faza wczesnogotycka trwała w latach 1259-1267. W tym czasie zostały wybudowane wschodnie przęsła prezbiterium z jego trójbocznym zamknięciem oraz z małą, zbliżoną do kwadratu zakrystią. Faza późnogotycka trwała w latach 1314-1331. Polegała ona na przedłużeniu prezbiterium w stronę zachodnią i zbudowaniu trójprzęsłowej nawy. Pod nowszym chórem zostały przymurowane dwie narożne kruchty. Po wojnie północnej (1700 - 1721), kościół został przebudowany. Świątynia została wyposażona w drewnianą wieżę z zegarem i ośmioboczną glorietę z sygnaturką, obie są pokryte tzw. hełmem barokowym nakrytym blachą. W zakrystii zachowane jest gotyckie sklepienie. Sklepienie w nawie jest barokowe.
Wyposażenie.
Ołtarz główny pod wezwaniem św. Krzyża (z tabernakulum) ze Grupą Ukrzyżowania jest utrzymany w stylu regencji i pochodzi z 2 ćwierci XVIII wieku. W ołtarzu głównym umieszczone są rzeźby św. Jana i Najświętszej Maryi Panny. Z lewej i prawej strony umieszczono dwie rzeźby barokowe przedstawiające św. Jana Nepomucena oraz św. Mikołaja. W tym czasie powstał barokowy drewniany relikwiarz oraz barokowy krucyfiks umieszczony na łuku tęczowym. W drugiej połowie XVIII wieku wykonano metalowy pacyfikał ze stopą rokokową i barokowy wyściełany fotel przy ołtarzu głównym. Klasycystyczna monstrancja pochodzi z połowy XIX stulecia. Interesujące są również ołtarze boczne. Z lewej strony umieszczono manierystyczny tryptyk św. Konstancji z towarzyszeniem św. Barbary, w bocznych skrzydłach są umieszczone sceny męczeństwa św. Urszuli i Katarzyny. Drugi ołtarz boczny z prawej strony nawy pod wezwaniem św. Anny Samotrzeciej pochodzi z 3 ćwierci XVIII wieku, przebudowany około połowy XVIII wieku, powiększony o kolejne figury w XX wieku. Ołtarz został konsekrowany w 1775 roku, srebrna sukienka została założona w 1756 roku (data na sukience). Nadbudówką ołtarza Św. Anny Samotrzeciej jest ołtarz z obrazem św. Rocha z końca XVII stulecia. Jest on patronem chorych i zwierząt domowych, a przedstawiony został w ubraniu pielgrzyma z kijem i bukłakiem. Obok świętego znajduje się biegnący pies. Trzy szafy renesansowe pochodzą z około 1600 roku. Obok ołtarza znajduje się rokokowa chrzcielnica z 2 połowy XVIII wieku. Na prawej ścianie nawy jest umieszczony rokokowy ołtarz pod wezwaniem świętego Mikołaja z 2 połowy XVIII stulecia. W części środkowej ołtarza znajduje się obraz św. Mikołaja z 2 połowy XIX stulecia. Na głowicach kolumn są umieszczone dwie rzeźby, jedna to św. Michał Archanioł, druga to św. Jan Nepomucen. Obydwie rzeźby zostały wykonane w drugiej połowie XVIII stulecia. Piętnastogłosowy prospekt organowy, barokowy został wykonany w 1713 roku.

</doc>
<doc id="2863611" url="https://pl.wikipedia.org/wiki?curid=2863611" title="Atlético Chiriquí">
Atlético Chiriquí

Club Atlético Chiriquí – panamski klub piłkarski z siedzibą w mieście David, w prowincji Chiriquí. Obecnie gra na pierwszym szczeblu rozgrywek – Liga Panameña de Fútbol. Swoje domowe mecze rozgrywa na obiekcie Estadio San Cristóbal.
Historia.
Klub został założony 18 czerwca 2002 jako następca rozwiązanego wcześniej Chiriquí FC, na którego licencji prezes drużyny, Luis Denis Arce, zdecydował się założyć nowy zespół. Nowa ekipa przejęła od poprzedniej obiekt Estadio San Cristóbal i od razu przystąpiła do rozgrywek drugiej ligi panamskiej – Liga Nacional de Ascenso – którą wygrała w 2004 roku, awansując do najwyższej klasy rozgrywkowej. Zadebiutował w niej 12 lutego 2005 w zremisowanym 1:1 spotkaniu z Atlético Veragüense. Premierowy sukces w pierwszej lidze klub odniósł wiosną 2009, kiedy to pierwszy raz zakwalifikował się do ligowej fazy play-off, jednak odpadł z niej już w półfinale.

</doc>
<doc id="2863612" url="https://pl.wikipedia.org/wiki?curid=2863612" title="Parafia św. Teresy od Dzieciątka Jezus w Dobieszynie">
Parafia św. Teresy od Dzieciątka Jezus w Dobieszynie

Parafia św. Teresy od Dzieciątka Jezus w Dobieszynie – jedna z 8 parafii rzymskokatolickich dekanatu głowaczowskiego diecezji radomskiej.

</doc>
<doc id="2863615" url="https://pl.wikipedia.org/wiki?curid=2863615" title="Arn – Tempelriddaren">
Arn – Tempelriddaren



</doc>
<doc id="2863619" url="https://pl.wikipedia.org/wiki?curid=2863619" title="Anthony Mensah">
Anthony Mensah

Anthony Osei Kwadwo Mensah (ur. 31 października 1972 w Kumasi) – piłkarz ghański grający na pozycji bramkarza.
Kariera klubowa.
Swoją karierę piłkarską Mensah rozpoczął w klubie Asante Kotoko. W 1989 roku zadebiutował w jego barwach w ghańskiej Premier League. W sezonach 1990/1991, 1991/1992 i 1992/1993 wywalczył z Asante Kotoko trzy mistrzostwa Ghany. W 1995 roku odszedł do Obuasi Goldfields. W sezonie 1995/1996 został z nim mistrzem kraju. W 1997 roku wystąpił w przegranym dwumeczu finału Ligi Mistrzów z Rają Casablanca (1:0, 0:1 k. 4:5). W 1998 roku zakończył karierę.
Kariera reprezentacyjna.
W reprezentacji Ghany Mensah zadebiutował w 1994 roku. Wcześniej, w 1992 roku, zdobył z kadrą olimpijską brązowy medal na Igrzyskach Olimpijskich w Barcelonie. W 1994 roku został powołany do kadry Ghany na Puchar Narodów Afryki 1994. Na nim był rezerwowym bramkarzem dla Simona Addo i nie rozegrał żadnego meczu. W kadrze narodowej rozegrał łącznie 2 mecze, oba w 1994 roku.

</doc>
<doc id="2863620" url="https://pl.wikipedia.org/wiki?curid=2863620" title="Antonio Cervantes">
Antonio Cervantes

Antonio Cervantes Reyes (ur. 23 grudnia 1945 w San Basilio de Palenque w departamencie Bolívar) – kolumbijski bokser, wieloletni zawodowy mistrz świata kategorii junior półśredniej. Nosił przydomek "Kid Pambelé".
Rozpoczął karierę boksera zawodowego w 1964. Do 1969 walczył w Kolumbii i Wenezueli, a potem przeniósł się do Kalifornii. 17 grudnia 1970 w Los Angeles pokonał przez techniczny nokaut w 8. rundzie przyszłego mistrza świata wagi lekkiej Rodolfo Gonzáleza z Meksyku. 11 grudnia 1971 w Buenos Aires próbował odebrać tytuł mistrza świata federacji WBA w wadze junior półśredniej Argentyńczykowi Nicolino Locche, ale przegrał na punkty.
28 października 1972 w mieście Panama zmierzył się z Alfonso Frazerem, który wcześniej zdobył tytuł mistrza świata wygrywając z Locche. Cervantes znokautował Frazera w 10. rundzie i został mistrzem świata WBA w kategorii junior półśredniej.
Dziesięciokrotnie skutecznie bronił pasa mistrzowskiego, wygrywając kolejno z: Josue Marquezem (15 lutego 1973 w San Juan na punkty), Nicolino Locche (17 marca 1973 w Maracay przez TKO w 10. rundzie), Alfonso Frazerem (19 maja 1973 w Panamie przez TKO w 5. rundzie), Carlosem Gimenezem (8 września 1973 w Bogocie przez TKO w 5. rundzie), Lionem Furuyamą (5 grudnia 1973 w Panamie na punkty), Chang-Kil Lee (2 marca 1974 w Cartagenie przez KO w 6. rundzie), Victorem Ortizem (28 lipca 1974 w Cartagenie przez Ko w 2. rundzie), Shinichi Kadotą (26 października 1974 w Tokio przez KO w 8. rundzie), Estebanem de Jesúsem (17 maja 1975 w Panamie na punkty) i Hectorem Thompsonem (15 listopada 1975 w Panamie przez TKo w 8. rundzie). W tym czasie wygrał również wiele walk towarzyskich, m.in. z byłym mistrzem świata Pedro Adigue 8 czerwca 1974 w Maracay przez KO w 5. rundzie.
Kolejna walka w obronie tytułu okazała się nieudana. 17-letni Wilfred Benítez pokonał go na punkty 6 marca 1876 w San Juan i odebrał mistrzostwo. 13 listopada tego roku w Maracay Cervantes pokonał przyszłego mistrza świata Saoula Mamby'ego. W 1977 WBA pozbawiła Beníteza tytułu za odmowę rewanżu z Cervantesem. W pojedynku o wakujący tytuł Cervantes pokonał przez techniczny nokaut w 6. rundzie Carlosa Gimeneza 25 czerwca 1977 w Maracaibo.
W obronie tytułu Cervantes pokonał: Adriano Marrero (5 listopada 1977 w Maracay na punkty), Tongte Kiatvayupakdiego (28 kwietnia 1978 w Bangkoku przez KO w 6. rundzie), Normana Sekgapane (26 sierpnia 1978 w Mmabatho przez TKO w 9. rundzie), Miguela Montillę (18 stycznia 1979 w Nowym Jorku na punkty), Kwang-Min Kima (25 sierpnia 1979 w Seulu na punkty) i ponownie Montillę (29 marca 1980 w Cartagenie przez TKO w 7. rundzie).
2 sierpnia w Cincinnati Aaron Pryor pokonał Cervantesa przez nokaut w 4. rundzie i odebrał mu, tym razem ostatecznie, tytuł mistrza świata. Cervantes stoczył potem jeszcze pięć walk i zakończył karierę w 1983. Podczas niej stoczył 21 pojedynków o tytuł mistrza świata, w tym 18 zwycięskich.
Później miał zatargi z prawem, zmagał się z uzależnieniem od alkoholu i narkotyków, a po wyjściu ze szpitala, gdzie był poddany kuracji, pracował jako trener bokserski.
Został wybrany w 1998 do Międzynarodowej Bokserskiej Galerii Sławy.

</doc>
<doc id="2863621" url="https://pl.wikipedia.org/wiki?curid=2863621" title="SLAX">
SLAX



</doc>
<doc id="2863622" url="https://pl.wikipedia.org/wiki?curid=2863622" title="Miejska Góra (Beskid Niski)">
Miejska Góra (Beskid Niski)

Miejska Góra (643 m n.p.m.) – szczyt w północno-zachodniej części Beskidu Niskiego.
Położenie.
Wznosi się w zwartym i dobrze wyróżniającym się masywie, tworzonym jeszcze przez Suchy Wierch (652 m n.p.m.) i Łysą Górę (636 m n.p.m.), a stanowiącym północno-zachodnie zakończenie Pasma Magurskiego. Jest najbardziej na północny wschód wysuniętym szczytem tego masywu, a odchodzące od niego na północ niskie ramię schodzi w widły Ropy i Bielanki.
Ukształtowanie.
Miejska Góra ma formę kształtnej kopy o stromych zboczach, zwłaszcza wschodnich (opadających ku dolinie Bielanki) i północnych, oraz o nieco spłaszczonej wierzchowinie. Stoki bardzo słabo rozczłonkowane, jedynie południowe rozcięte w dolnych partiach dolinkami kilku małych potoczków. W kierunku południowo-zachodnim przez wyraźne siodło (ok. 565 m n.p.m.) łączy się z centralnym i najwyższym szczytem masywu – Suchym Wierchem. Cała góra jest zalesiona: porastają ją lasy bukowe i jodłowo-bukowe ze znacznym udziałem jaworów, aktualnie (początki XXI w.) intensywnie wykorzystywane gospodarczo. Na szczycie jeszcze w końcu lat 70. XX w. stała wieża obserwacyjna.
Nazwa.
Większość stoków góry należy katastralnie do Szymbarku, który od końca XV w. do początków XVII w. posiadał prawa miejskie – stąd poszła w tych czasach i nazwa góry.
Turystyka.
Przez szczyt przebiega żółto znakowany szlak turystyczny z Gorlic do Ropy.

</doc>
<doc id="2863623" url="https://pl.wikipedia.org/wiki?curid=2863623" title="Kosmos 76">
Kosmos 76

Kosmos 76 – radziecki satelita technologiczny, trzeci z serii DS-P1-Yu, a drugi pomyślnie wystrzelony; służył rozwojowi systemu obrony powietrznej i kontroli przestrzeni kosmicznej, stanowił część kompleksu Raduga.

</doc>
<doc id="2863624" url="https://pl.wikipedia.org/wiki?curid=2863624" title="Francesco Giovanni Bonifacio">
Francesco Giovanni Bonifacio



</doc>
<doc id="2863626" url="https://pl.wikipedia.org/wiki?curid=2863626" title="La Democracia (Escuintla)">
La Democracia (Escuintla)

La Democracia – miasto w południowej Gwatemali, w departamencie Escuintla, 32 km na południowy zachód od stolicy departamentu miasta Escuintla. Miasto leży na nizinie około 40 od wybrzeża Pacyfiku. Według danych szacunkowych w 2012 roku liczba ludności miasta wyniosła 6913 mieszkańców.
Gmina La Democracia.
Jest siedzibą władz gminy o tej samej nazwie, która w 2012 roku liczyła 25 446 mieszkańców. Gmina jak na warunki Gwatemali jest średniej wielkości, a jej powierzchnia obejmuje 320 km².

</doc>
<doc id="2863627" url="https://pl.wikipedia.org/wiki?curid=2863627" title="Francesco Bonifacio">
Francesco Bonifacio



</doc>
<doc id="2863628" url="https://pl.wikipedia.org/wiki?curid=2863628" title="Auguste-Joseph Desarnot">
Auguste-Joseph Desarnot

Auguste-Joseph Desarnod starszy (franc. Auguste-Joseph Desarnod l'Ancien, ros. Август Осипович Дезарно, ur. 1788 we Francji, zm. 15 kwietnia 1840 w Petersburgu) – francuski malarz batalista i grafik czynny w Rosji.
Był uczniem Antoine-Jean Grosa. Uczestniczył w wyprawie Napoleona na Rosję 1812. Dostał się do rosyjskiej niewoli. W roku 1815 powrócił do malarstwa. Przedstawił w Akademii Sztuk Pięknych w Sankt Petersburgu obraz przedstawiający rosyjskiego oficera kawalerii w otoczeniu innych kawalerzystów ścigającego Francuzów, a w oddali lekką artylerię francuską. W roku 1817 przedstawił Akademii drugi obraz batalistyczny w nadziei uzyskania tytułu malarza akademickiego, jednak odrzucony przez Radę Akademii. Tytuł akademika otrzymał dopiero w roku 1827. 
W latach 1829-1830 uczestniczył w wyprawie księcia Iwana Dybicza-Zabałkańskiego na Turcję, i stworzył cykl litografii zatytułowany „Album z wyprawy do Turcji na rozkaz Jego Wysokości Cesarza w latach 1829 i 1830”. 
Jego syn o tym samym imieniu i nazwisku (ros. Август Августович Дезарно, 1812-1850) był również malarzem, kształcił się pod kierunkiem ojca, zajmował się też dagerotypią. W latach 1842-1848 mieszkał w Porvoo na południu Finlandii. 

</doc>
<doc id="2863629" url="https://pl.wikipedia.org/wiki?curid=2863629" title="Tom-Jelte Slagter">
Tom-Jelte Slagter

Tom-Jelte Slagter (ur. 1 lipca 1989 w Groningen) – holenderski kolarz szosowy.
Po sezonie 2020 zakończył karierę sportową.

</doc>
<doc id="2863633" url="https://pl.wikipedia.org/wiki?curid=2863633" title="Shamo Quaye">
Shamo Quaye

Shamo Quaye (ur. 22 października 1971, zm. 30 listopada 1997) – ghański piłkarz grający na pozycji pomocnika. W swojej karierze rozegrał 7 meczów w reprezentacji Ghany.
Kariera klubowa.
Swoją karierę piłkarską Quaye rozpoczął w klubie Hearts of Oak. W 1987 roku zadebiutował w jego barwach w ghańskiej Premier League. W sezonie 1989/1990 wywalczył mistrzostwo Ghany. Wraz z Hearts of Oak zdobył też trzy Puchary Ghany w latach 1989, 1990 i 1994.
W 1993 roku Quaye przeszedł do saudyjskiego Al-Qadisiyah FC. W 1994 roku zdobył z nim Puchar Federacji Saudyjskiej oraz Azjatycki Puchar Zdobywców Pucharów. W 1995 roku wrócił do Hearts of Oak. W sezonie 1995/1996 sięgnął z nim po Puchar Ghany. W 1996 roku został zawodnikiem szwedzkiego klubu Umeå FC.
30 listopada 1997 Quaye zmarł, w dwa dni po tym, jak został uderzony na treningu swojej reprezentacji.
Kariera reprezentacyjna.
W reprezentacji Ghany Quaye zadebiutował w 1992 roku. W tym samym roku zdobył z kadrą olimpijską brązowy medal na Igrzyskach Olimpijskich w Barcelonie. W kadrze narodowej od 1992 do 1997 roku rozegrał 7 meczów.

</doc>
<doc id="2863636" url="https://pl.wikipedia.org/wiki?curid=2863636" title="Edward Ogrodowicz">
Edward Ogrodowicz

Edward Ogrodowicz (ur. 13 października 1929 w Sierpcu, zm. 16 sierpnia 2009 w Bydgoszczy) – generał brygady WP.
Życiorys.
Do 1939 skończył 3 klasy szkoły podstawowej w Sierpcu, podczas okupacji pracował na roli. W 1944 wywieziony na roboty przymusowe do Niemiec, zbiegł i ukrywał się do końca okupacji. W 1949 skończył gimnazjum w Sierpcu i 23 września 1949 na własną prośbę został wcielony do służby w ludowym Wojsku Polskim. W latach 1949–1951 był podchorążym Oficerskiej Szkoły Artylerii Przeciwlotniczej w Koszalinie, którą ukończył 29 sierpna 1951 z oceną bardzo dobrą i został promowany do stopnia podporuczmika w korpusie oficerów artylerii. Po promocji pozostał w szkole na stanowisku dowódcy stacji radarowej. W latach 1953–1958 studiował na Wydziale Przyrządów Artylerii Przeciwlotniczej w Akademii Artyleryjsko-Inżynieryjnej w Moskwie, po czym otrzymał dyplom magistra inżyniera uzbrojenia. W styczniu 1959 starszym pomocnikiem kierownika pracowni Radiowych Urządzeń Artyleryjskich Zakładu Radiolokacji Działu Naukowo-Badawczego Centralnego Badawczego Poligonu Artyleryjskiego (CBPA), a w grudniu 1960 kierownikiem Pracowni Aparatury Specjalnej Działu Naukowo-Badawczego CBPA.
Od października 1961 do kwietnia 1962 odbył szkolenie na Kursie Artyleryjsko-Tehnicznym przy Akademii Artyleryjsko-Inżynieryjnej w Moskwie. Od maja 1962 kierownik Cyklu Sprzętu Strzelecko-Moździerzowego i Amunicji w Oficerskiej Szkole Uzbrojenia w Olsztynie, od grudnia 1962 kierownik Cyklu Specjalnego tej szkoły. Od października 1964 do lutego 1965 przechodził kolejny Kurs Przeszkolenia Oficerów Wojsk Rakietowych w ZSRR. Od lipca 1967 zastępca komendanta Oficerskiej Szkoły Uzbrojenia ds. szkolenia – szef wydziału szkolenia, a po reorganizacji szkoły od kwietnia 1970 zastępca komendanta Centralnego Ośrodka Szkolenia Służb Uzbrojenia i Elektroniki
do spraw szkolenia – szef wydziału szkolenia. Od lutego 1972 szef Służby Uzbrojenia i Elektroniki Pomorskiego Okręgu Wojskowego w Bydgoszczy. W 1974 odbył Kurs Przeszkolenia Oficerów szczebla operacyjnego Akademii Sztabu Generalnego WP. Od maja 1977 szef Służb Technicznych – zastępca dowódcy Pomorskiego Okręgu Wojskowego. Na mocy uchwały Rady Państwa z 4 października 1979 mianowany generałem brygady; nominację wręczył mu 11 października 1979 w Belwederze przewodniczący Rady Państwa PRL prof. Henryk Jabłoński w obecności I sekretarza Komitetu Centralnego PZPR Edwarda Gierka i ministra obrony narodowej gen. armii Wojciecha Jaruzelskiego. W 1980 ukończył Kurs Operacyjno-Strategiczny w Wojskowej Akademii Sztabu Generalnego Sił Zbrojnych ZSRR im. Klimenta J. Woroszyłowa w Moskwie. Od maja 1982 do sierpnia 1991 szef Służby Uzbrojenia i Elektroniki MON. W stan spoczynku przeszedł na własną prośbę 2 sierpnia 1991.
Autor publikacji fachowych i projektów z dziedziny uzbrojenia. Nadzorował doskonalenie systemu informatycznego zaopatrywania sił zbrojnych w rakiety i amunicję „MORION”. Działał w Naczelnej Organizacji Technicznej jako kierownik podkomisji do spraw przemysłu obronnego oraz w Stowarzyszeniu Inżynierów i Techników Mechaników Polskich jako przewodniczący Zarządu Sekcji Techniki i Uzbrojenia.
Odznaczenia.
I inne.
Życie prywatne.
Syn Jana i Marii z Chojnackich. Był żonaty, miał syna.

</doc>
<doc id="2863637" url="https://pl.wikipedia.org/wiki?curid=2863637" title="Alex Kapienaina">
Alex Kapienaina

Alex Kapienaina (ur. 17 sierpnia 1953) – międzynarodowy namibijski sędzia piłkarski. 
Kapienaina sędziował jeden mecz podczas COSAFA Cup 1997. 5 lipca 1997 roku, w rundzie finałowej, Tanzania zremisowała 2-2 z Zambią.

</doc>
<doc id="2863638" url="https://pl.wikipedia.org/wiki?curid=2863638" title="Rhizamoeba polyura">
Rhizamoeba polyura

Rhizamoeba polyura – gatunek eukariotów należący do kladu Tetramitia z supergrupy excavata.
Trofozoit osiąga wielkość 25 – 135 μm. Przeważnie posiada jedno jądro, czasami 2 jądra. Rzadko spotyka się osobniki mające 16 i więcej jąder.
Występuje w Atlantyku.

</doc>
<doc id="2863639" url="https://pl.wikipedia.org/wiki?curid=2863639" title="Uzbrojeni i niebezpieczni">
Uzbrojeni i niebezpieczni

Uzbrojeni i niebezpieczni (ang. "Armed and Dangerous") – amerykańska komedia sensacyjna z 1986 w reżyserii Marka L. Lestera. Główne role zagrali John Candy i Eugene Levy.
Obsada.
i inni ...
Opis fabuły.
Policjant Frank Dooley i adwokat Norman Kane tracą pracę. Obaj zapisują się na kurs dla ochroniarzy. Po jego zakończeniu podejmują pracę w agencji ochroniarskiej. Niebawem otrzymują pierwsze zlecenie; zostają stróżami w hurtowni. W czasie pełnienia przez nich obowiązków dokonana zostaje kradzież. Odkrywają, że działalność agencji jest przykrywką dla działalności przestępczej...

</doc>
<doc id="2863640" url="https://pl.wikipedia.org/wiki?curid=2863640" title="Eingetragener Verein">
Eingetragener Verein



</doc>
<doc id="2863643" url="https://pl.wikipedia.org/wiki?curid=2863643" title="Sejm Zakaukaski">
Sejm Zakaukaski

Sejm Zakaukaski – organ władzy ustawodawczej wyłoniony w styczniu 1918, z inicjatywy Komisariatu Zakaukaskiego.
Rewolucja październikowa w Petersburgu miała początkowo niewielki wpływ na sytuację w Gruzji, gdzie poparcie dla bolszewików było niewielkie. 24 listopada w Tbilisi delegaci rad robotniczych i partii politycznych przegłosowali niepodporządkowywanie się Gruzji nowym władzom. Następnego dnia w regionie odbyły się wybory do rosyjskiej Konstytuanty, w których w Gruzji zdecydowanie zwyciężyli mienszewicy. Razem z dominującymi partiami ormiańską (Armeńska Federacja Rewolucyjna - dasznacy) i azerską (Musawat) utworzyli oni Komisariat Zakaukaski, którego przewodniczącym został mienszewik Ewgeni Gegeczkori. Nie określał on siebie jako rząd, a jedynie tymczasowy organ administracyjny. Rozpędzenie Konstytuanty przez bolszewików w styczniu 1918 zmusiło Komisariat Zakaukaski do podjęcia jednoznacznych decyzji w sprawie przyszłości regionu. Zdecydowano wówczas o utworzeniu Sejmu Zakaukaskiego. W skład organu weszli w 1/3 zakaukascy deputowani do Zgromadzenia Ustawodawczego, w 2/3 - kolejni kandydaci z wystawiony na wybory do Konstytuanty list, w proporcji odpowiadającej ogólnemu wynikowi swojego ugrupowania. W rezultacie w Sejmie Zakaukaskim znalazło się 30 mienszewików, 30 członków Musawatu i 24 dasznaków; według innego źródła 32 mienszewików, 29 musawatystów i 27 dasznaków. Na czele sejmu stał mienszewik Nikola Czcheidze, który dysponował szerokimi uprawnieniami w zakresie władzy wykonawczej. Sejm Zakaukaski przyznał sobie także uprawnienia ustawodawcze, co było pierwszym sygnałem uniezależnienia się od Rosji radzieckiej, wbrew wcześniejszym deklaracjom mienszewików. Partia ta opowiadała się za demokratyzacją całej Rosji i pozostaniem Gruzji w jej granicach, na prawach autonomii. Politycy gruzińscy odgrywali największą rolę w pracach sejmu.
Sejm Zakaukaski w pierwszej fazie swojego istnienia nie wyłonił rządu Zakaukazia, skupiając się na organizacji oporu przed wojskami tureckimi oraz nowej administracji. Śledził także przebieg rozmów pokojowych w Brześciu. Plotki o gotowości bolszewików do ustępstw terytorialnych wobec Turcji na Kaukazie sprawiły, że Sejm postanowił podjąć bezpośrednie rozmowy z Turcją. W tej sytuacji Sejm wyłonił także komisję, której zadaniem było przygotowanie tekstu proklamacji niepodległości Zakaukazia. Rozmowy z Turcją nie przyniosły spodziewanych efektów, gdyż jeszcze przed ich rozpoczęciem rząd bolszewicki faktycznie zrzekł się wielu ziem, które za własne uważali także Gruzini i Ormianie. 10 marca 1918 turecka delegacja zażądała od przedstawicieli Sejmu Zakaukaskiego, by jednoznacznie odcięli się od Rosji. Sejm Zakaukaski podjął taką decyzję 22 kwietnia 1918, ogłaszając równocześnie powstanie suwerennej Zakaukaskiej Demokratycznej Republiki Federacyjnej.
Sejm pozostał głównym organem legislacyjnym nowego państwa, jednak nie miał większego wpływu na rozwój sytuacji na Zakaukaziu. Na terenie państwa istniały trzy rady narodowe (ormiańska, azerska, gruzińska), które opanowały władzę administracyjną na ziemiach zamieszkanych przez poszczególne narodowości. Konflikty między nimi, przekładające się na niezdolność współpracy ich parlamentarnych reprezentantów, doprowadziły do upadku republiki. 26 maja 1918 Sejm Zakaukaski ogłosił upadek państwa, a w konsekwencji - samorozwiązanie.

</doc>
<doc id="2863645" url="https://pl.wikipedia.org/wiki?curid=2863645" title="Rhizamoeba saxonica">
Rhizamoeba saxonica

Rhizamoeba saxonica – gatunek eukariotów należący do kladu Tetramitia z supergrupy excavata.
Trofozoit osiąga wielkość 12,5 – 45 μm. Przeważnie posiada jedno jądro, czasami 2 lub 3 jądra.
Występuje w Morzu Północnym.

</doc>
<doc id="2863646" url="https://pl.wikipedia.org/wiki?curid=2863646" title="Parafia Świętych Apostołów Piotra i Pawła w Łękawicy">
Parafia Świętych Apostołów Piotra i Pawła w Łękawicy

Parafia Świętych Apostołów Piotra i Pawła w Łękawicy – jedna z 8 parafii rzymskokatolickich dekanatu głowaczowskiego diecezji radomskiej. Do 1992 roku należała do diecezji sandomiersko-radomskiej, z której 25 marca 1992 Jan Paweł II wydzielił samodzielną diecezję radomską. Historycznie parafia Łękawica należała do dekanatu kozienickiego.
Historia.
Kościół pw. św. Apostołów Piotra i Pawła zbudowano w 1952, z inicjatywy ks. Józefa Nowickiego, jako punkt dojazdowy z parafii Magnuszew. Parafię erygował w 1957 bp Jan Kanty Lorek z wydzielonych wiosek parafii macierzystej. Kościół był konsekrowany w 1964 przez bp. Piotra Gołębiowskiego. Jest zbudowany z cegły czerwonej.
W latach 2007–2011 organistą i kościelnym tej parafii był autor publikacji naukowej "Dzieje Grabowa i gminy Grabów nad Pilicą" – prof. dr hab. Łukasz Karol Uliasz.
Zasięg parafii.
Do parafii należą wierni z miejscowości: Basinów, Celinów, Dziecinów, Edwardów, Łękawica i Studzianki.

</doc>
<doc id="2863649" url="https://pl.wikipedia.org/wiki?curid=2863649" title="Nikita Anishchenkov">
Nikita Anishchenkov



</doc>
<doc id="2863651" url="https://pl.wikipedia.org/wiki?curid=2863651" title="Nataliya Pohrebnyak">
Nataliya Pohrebnyak



</doc>
<doc id="2863652" url="https://pl.wikipedia.org/wiki?curid=2863652" title="Tsumetai umi/Start in my life">
Tsumetai umi/Start in my life

 – siódmy singel japońskiej piosenkarki Mai Kuraki, wydany 7 lutego 2001 roku. Utwór "Start in my life" został użyty jako 11 ending (odc. 219–232) anime "Detektyw Conan". Singel osiągnął 2 pozycję w rankingu Oricon i pozostał na liście przez 13 tygodni, sprzedał się w nakładzie egzemplarzy. Singel zdobył status platynowej płyty.

</doc>
<doc id="2863653" url="https://pl.wikipedia.org/wiki?curid=2863653" title="Suchy Wierch (Pasmo Magurskie)">
Suchy Wierch (Pasmo Magurskie)

Suchy Wierch (652 m n.p.m.) – szczyt w północno-zachodniej części Beskidu Niskiego.
Położenie.
Jest najwyższym szczytem w zwartym i dobrze wyróżniającym się masywie, stanowiącym północno-zachodnie zakończenie Pasma Magurskiego. Masyw ten, tworzony jeszcze przez Miejską Górę (643 m n.p.m., na północnym wschodzie) i Łysą Górę (636 m n.p.m., na zachodzie) wznosi się w wielkim zakolu rzeki Ropy między Łosiem a Szymbarkiem. Suchy Wierch jest centralnie położonym szczytem tego masywu, a odchodzący od niego na południowy wschód grzbiet łączy ten masyw przez niską przełęcz (ok. 475 m n.p.m.), przez którą przechodzi droga z Łosia do Bielanki, z głównym grzbietem Magury Małastowskiej.
Ukształtowanie.
Suchy Wierch ma formę rozległej kopy nieznacznie rozciągniętej w kierunku wschód-zachód, o średnio stromych, słabo rozczłonkowanych zboczach. Wschodnie stoki odwadnia niewielki ciek wodny, dopływ Bielanki, natomiast stoki południowe i północne – drobne potoki, uchodzące wprost do Ropy. Cała góra jest zalesiona: porastają ją lasy bukowe i jodłowo-bukowe z domieszką jaworów i innych gatunków liściastych, aktualnie (początki XXI w.) intensywnie wykorzystywane gospodarczo.
Turystyka.
Przez szczyt przebiega żółto znakowany szlak turystyczny z Gorlic do Ropy.

</doc>
<doc id="2863655" url="https://pl.wikipedia.org/wiki?curid=2863655" title="Kościół Wniebowzięcia Najświętszej Maryi Panny w Izbicy Kujawskiej">
Kościół Wniebowzięcia Najświętszej Maryi Panny w Izbicy Kujawskiej

Kościół Wniebowzięcia Najświętszej Maryi Panny w Izbicy Kujawskiej − rzymskokatolicki kościół parafialny w Izbicy Kujawskiej, w powiecie włocławskim, w województwie kujawsko-pomorskim. Mieści się przy ulicy Toruńskiej. Należy do dekanatu izbickiego.
Historia, architektura i wyposażenie.
Obecna świątynia murowana w stylu gotyckim została wybudowana około połowy XV wieku (dodano wezwanie Wniebowzięcia Najświętszej Maryi Panny). Jest to budowla murowana z cegły. Posiada jedną nawę. Została wzniesiona na planie prostokąta. Prezbiterium jest węższe i niższe oraz zamknięte wielobocznie. Elewacje wschodnie i zachodnie nawy zakończone są szczytami wczesnobarokowymi z XVII stulecia. Nawa pokryta jest stropem drewnianym, barokowy chór muzyczny jest podparty przez cztery słupy. Gotycki kościół był wielokrotnie palony i odbudowywany. Na początku XX wieku został powiększony o kruchtę, zakrystię, dzwonnicę i północną, neogotycką, kaplicę grobową (1910). Podczas remontu świątyni w latach 1980-1986 wzniesiono od południa kruchtę oraz nową zakrystię.
W neogotyckim ołtarzu głównym jest umieszczony obraz Matki Bożej Izbickiej zwany „Coronatą”. Do wyposażenia kościoła należą m.in. XVIII-wieczne ołtarze boczne oraz rokokowa ambona. 

</doc>
<doc id="2863656" url="https://pl.wikipedia.org/wiki?curid=2863656" title="Równy Beskid">
Równy Beskid

Równy Beskid (słow."Rovný Beskyd") – odcinek głównego grzbietu Beskidu Żywieckiego (Beskidy Orawskie na Słowacji), pomiędzy przełęczą Pod Oszusem ("Podúšust", 945 m) a Pańskim Kamieniem ("Kukoškula", 1023 m). Nazwa w pełni oddaje charakter tego grzbietu; na długości około 1,3 km jest on bowiem niemal idealnie równy i przebiega na stałej wysokości około 1000 m. W kierunku północno-zachodnim (na polską stronę) odbiega od Równego Beskidu krótki boczny grzbiet zakończony wzniesieniem Klin (także Słapówka, 906 m), w południowo-wschodnim, na słowacką stronę inny, także krótki grzbiet do Wielkiej Magury ("Veľká Magura", 1111 m).
Równy Beskid należy do Grupy Oszusa. Jest całkowicie zalesiony, zarówno na polskiej, jak i słowackiej stronie. Jego stoki opadają do dolin 4 potoków; na polskiej stronie jest to potok Urwisko i jego dopływ (opływają grzbiet Klina), na słowackiej stronie są to Magurský potok i Jurikov potok.
Grzbietem Równego Beskidu prowadzi znakowany, słowacki szlak turystyczny.

</doc>
<doc id="2863658" url="https://pl.wikipedia.org/wiki?curid=2863658" title="Davey Moore (1959–1988)">
Davey Moore (1959–1988)

Davey Moore (ur. 9 czerwca 1959 w Bronx w Nowym Jorku, zm. 1 czerwca 1988 w Nowym Jorku) – amerykański bokser, zawodowy mistrz świata kategorii junior średniej.
Miał udaną karierę amatorską. Kilkakrotnie zdobywał "Złote Rękawice" stanu Nowy Jork. Rozpoczął karierę boksera zawodowego w 1980.
Już w 9. walce otrzymał szansę walki o tytuł zawodowego mistrza świata federacji WBA w wadze junior średniej. Zmierzył się z broniącym tytułu Tadashi Miharą 2 lutego 1982 w Tokio i zwyciężył przez techniczny nokaut w 6. rundzie. Miał wówczas 22 lata.
W obronie tytułu wygrał 26 kwietnia 1982 w Johannesburgu z Charliem Weirem przez nokaut w 5. rundzie, 17 lipca tego roku w Atlantic City z byłym mistrzem świata Ayubem Kalule przez techniczny nokaut w 10. rundzie i 29 stycznia 1983 w Atlantic City z Garym Guidenem przez nokaut w 4. rundzie. W kolejnej walce o tytuł zmierzył się 16 czerwca 1983 w Madison Square Garden w Nowym Jorku z byłym mistrzem świata w wagach lekkiej i półśredniej Roberto Duránem, który tego dnia obchodził 32. urodziny. Durán pokonał Moore'a przez techniczny nokaut w 8. rundzie, odbierając mu pas mistrzowski.
14 lipca 1984 w Monte Carlo Moore pokonał przez techniczny nokaut w 2. rundzie byłego mistrza świata w trzech kategoriach wagowych Wilfreda Beníteza, który po nokdaunie w 1. rundzie złamał kość w prawym stawie skokowym. 24 sierpnia 1986 w Juan-les-Pins walczył o tytuł mistrza świata federacji IBF z obrońcą pasa Busterem Draytonem, ale przegrał przez techniczny nokaut w 10. rundzie. Stoczył potem jeszcze 5 walk.
1 czerwca 1988 przed swoim domem został przejechany przez swój samochód, który sam stoczył się w dół podjazdu. Moore usiłował go zatrzymać, ale dostał się pod samochód i zmarł wskutek obrażeń klatki piersiowej.

</doc>
<doc id="2863660" url="https://pl.wikipedia.org/wiki?curid=2863660" title="Zwierzyna łowna">
Zwierzyna łowna



</doc>
<doc id="2863661" url="https://pl.wikipedia.org/wiki?curid=2863661" title="La Gomera (Escuintla)">
La Gomera (Escuintla)

La Gomera – miasto w południowej Gwatemali, w departamencie Escuintla, 56 km na południowy zachód od stolicy departamentu miasta Escuintla. Miasto leży na nizinie w odległości niecałych 20 od wybrzeża Pacyfiku. Według danych szacunkowych w 2012 roku liczba ludności miasta wyniosła 53 766 mieszkańców.
Gmina La Gomera.
Jest siedzibą władz gminy o tej samej nazwie, która w 2012 roku liczyła 60 299 mieszkańców. Gmina jest obszarowo największa w departamencie, a jej powierzchnia obejmuje 640 km².

</doc>
<doc id="2863663" url="https://pl.wikipedia.org/wiki?curid=2863663" title="Kiełkownica">
Kiełkownica



</doc>
<doc id="2863665" url="https://pl.wikipedia.org/wiki?curid=2863665" title="Windsor (Wielka Brytania)">
Windsor (Wielka Brytania)



</doc>
<doc id="2863666" url="https://pl.wikipedia.org/wiki?curid=2863666" title="Anastasija Słonowa">
Anastasija Słonowa

Anastasija Aleksandrowna Słonowa (ros. Анастасия Александровна Слонова; ur. 10 czerwca 1991 w Leninogorsku) – kazachska biegaczka narciarska, wicemistrzyni świata młodzieżowców.
Kariera.
Po raz pierwszy na arenie międzynarodowej Anastasija Słonowa pojawiła się 16 listopada 2007 roku w Muonio, gdzie w zawodach FIS Race zajęła 55. miejsce w eliminacjach sprintu techniką klasyczną. W lutym 2008 roku wystartowała na mistrzostwach świata juniorów w Malles Venosta, jednak plasowała się w szóstej dziesiątce. Jeszcze trzykrotnie startowała na imprezach tego cyklu, najlepszy wynik osiągając na MŚJ w Otepää w 2011 roku, gdzie była czwarta w biegu łączonym na 10 km. Czwarta była także rok wcześniej w sztafecie. Swój największy dotychczasowy sukces osiągnęła w 2013 roku, kiedy podczas mistrzostw świata U-23 w Libercu zdobyła srebrny medal na dystansie 10 km techniką dowolną.
W Pucharze Świata zadebiutowała 21 listopada 2009 roku w Beitostølen mając zaledwie 18 lat. Wystartowała w biegu na 10 km stylem dowolnym zajmując 74. miejsce. Pierwsze pucharowe punkty zdobyła 5 lutego 2012 roku w Rybińsku, gdzie zajęła 23. miejsce w biegu łączonym na 15 km. Najlepsze wyniki w klasyfikacji generalnej osiągnęła w sezonie 2012/2013, który ukończyła na 76. pozycji. W 2011 roku wystartowała w sprincie stylem dowolnym na mistrzostwach świata w Oslo, jednak nie przebrnęła eliminacji.
Osiągnięcia.
Puchar Świata.
Miejsca na podium chronologicznie.
Słonowa nie stała na podium indywidualnych zawodów Pucharu Świata.

</doc>
<doc id="2863667" url="https://pl.wikipedia.org/wiki?curid=2863667" title="Tarnówko (osada leśna w województwie zachodniopomorskim)">
Tarnówko (osada leśna w województwie zachodniopomorskim)

Tarnówko – osada leśna w Polsce, położona w województwie zachodniopomorskim, w powiecie goleniowskim, w gminie Goleniów.
Ok. 0,7 km na południowy wschód leży wieś o tej samej nazwie Tarnówko (także w gminie Goleniów.
W latach 1975–1998 miejscowość należała do województwa szczecińskiego.

</doc>
<doc id="2863669" url="https://pl.wikipedia.org/wiki?curid=2863669" title="Zach Pangelinan">
Zach Pangelinan



</doc>
<doc id="2863672" url="https://pl.wikipedia.org/wiki?curid=2863672" title="Łysa Góra (Pasmo Magurskie)">
Łysa Góra (Pasmo Magurskie)

Łysa Góra (636 m n.p.m.) – szczyt w północno-zachodniej części Beskidu Niskiego.
Położenie.
Wznosi się w zachodniej części zwartego i dobrze wyróżniającego się masywu, stanowiącego północno-zachodnie zakończenie Pasma Magurskiego. Masyw ten, tworzony jeszcze przez centralnie położony Suchy Wierch (652 m n.p.m.) oraz położoną na północny wschód od niego Miejską Górę (643 m n.p.m.) leży w wielkim zakolu rzeki Ropy między Łosiem a Szymbarkiem.
Ukształtowanie.
Łysa Góra ma formę kopy nieznacznie rozciągniętej w kierunku z północnego wschodu na południowy zachód, o płaskiej wierzchowinie i dość stromych zboczach, zwłaszcza zachodnich i południowych. Zbocza te w dolnych partiach porozcinane sa dolinkami drobnych cieków wodnych, będących prawobrzeżnymi dopływami Ropy. Góra w większej części jest zalesiona: porastają ją głównie lasy bukowe i jodłowo-bukowe z domieszką innych gatunków liściastych, aktualnie (początki XXI w.) intensywnie wykorzystywane gospodarczo. Na stokach zachodnich rozległe ciągi łąk i pastwisk, niżej przechodzących w pola uprawne, opadające ku wsi Ropa. Na polanach tych pojedyncze gospodarstwa tej wsi dochodzą aż do wysokości 610 m n.p.m.
Turystyka.
Przez Łysą Górę przebiega, obchodząc wierzchołek od północy po poziomicy ok. 600 m n.p.m., żółto znakowany szlak turystyczny z Gorlic do Ropy.

</doc>
<doc id="2863674" url="https://pl.wikipedia.org/wiki?curid=2863674" title="WBBR">
WBBR



</doc>
<doc id="2863675" url="https://pl.wikipedia.org/wiki?curid=2863675" title="Kościół na Lesznie">
Kościół na Lesznie



</doc>
<doc id="2863676" url="https://pl.wikipedia.org/wiki?curid=2863676" title="Kościół na Serbinowie">
Kościół na Serbinowie



</doc>
<doc id="2863678" url="https://pl.wikipedia.org/wiki?curid=2863678" title="Mauro Icardi">
Mauro Icardi

Mauro Emanuel Icardi Rivero (ur. 19 lutego 1993 w Rosario) – argentyński piłkarz, występujący na pozycji napastnika w tureckim klubie Galatasaray SK, do którego jest wypożyczony z Paris Saint-Germain.
Kariera klubowa.
Pierwsze piłkarskie kroki stawiał w wieku 5 lat w zespole Club Infantil Sarreatea. W wieku 6 lat wyemigrował z rodziną do Hiszpanii na Wyspy Kanaryjskie, gdzie zaczął grać w piłkę w klubie Vecindario. W Vecindario trafił ponad 500 bramek w zespołach młodzieżowych. W 2008 roku jego osobą zainteresowały się takie kluby jak FC Barcelona i Real Madryt. Miał też oferty z Valencii, Sevilli, Espanyolu, Arsenalu i Liverpoolu.
FC Barcelona.
Ostatecznie jako 15-latek podpisał kontrakt z Barceloną.
Po podpisaniu kontraktu z Barceloną, został włączony do zespołu U-17. W następnym sezonie grał już w drużynie U-19. Kariery tam jednak nie zrobił, gdyż nie pasował do koncepcji drużyny.
Sampdoria.
W styczniu 2011 roku został wypożyczony na pół roku do Sampdorii, by nadać jego karierze przyspieszenia. W drużynie rezerw grającej w Primaverze trafił 4 gole w 8 meczach.
Włoska drużyna zdecydowała się wykupić Argentyńczyka za 400 tysięcy euro w lipcu 2011 roku. Barcelona zawarowała sobie prawo do 15% z następnego transferu zawodnika. Icardi podpisał trzyletnią umowę. Icardi podpisał wówczas trzyletnią umowę z "Blucerchiatimi". Dzięki bardzo dobrym występom w drużynie Primavery, gdzie zdobył 19 bramek w 23 występach został przeniesiony do pierwszej drużyny.
12 maja 2012 zadebiutował w pierwszym zespole, w meczu z Juve Stabią, gdy wszedł z ławki za Bruno Fornaroliego w 75 minucie. 10 minut później trafił swojego pierwszego gola w klubie i dał zwycięstwo Sampdorii 2-1. 18 listopada 2012 zdobył bramkę w derbowym meczu z Genoą. 6 stycznia 2013 trafił dwa gole Juventusowi na ich stadionie. 27 stycznia 2013 trafił cztery bramki z Pescarą, co pomogło klubowi w wyjściu ze strefy spadkowej. W styczniu także odrzucił ofertę transferu do SSC Napoli. 18 maja 2013 ponownie w meczu z Juventusem zaprezentował się wybornie, bowiem zdobył bramkę i asystował przy drugiej czym znacznie przyczynił się do porażki "Bianconerrich" (3:2). Łącznie dla "Sampy" zagrał w 33 meczach ligowych w których zdobył 11 bramek.
Inter Mediolan.
Na początku lipca 2013 roku Icardi został zawodnikiem Interu Mediolan, który pozyskał połowę praw do karty zawodniczej piłkarza za kwotę 13 mln euro. W klubie otrzymał koszulkę z numerem 9.
Oficjalny debiut Icardiego w koszulce "Nerazzurrich" miał miejsce 18 sierpnia 2013 w starciu z AS Cittadella w Pucharze Włoch. 14 września zaliczył premierowe trafienie dla "La Beneamata" w spotkaniu ligowym z Juventusem. Mauro Icardi dzięki swojemu instynktowi strzeleckiemu szybko stał się czołowym napastnikiem Interu Mediolan uzyskując miejsce w podstawowej jedenastce. W sezonie 2014-15 został, ex aequo wraz z Lucą Tonim, najlepszym strzelcem Serie A, mając w dorobku 22 bramki. W sezonie 2017-18 powtórzył ten wyczyn, ponownie ex aequo z Ciro Immobile, zdobywając tym razem 29 goli.
Począwszy od sezonu 2015-16 Mauro Icardi był kapitanem FC Internazionale. Zastąpił na tym stanowisku Andreę Ranocchię, który po jednorocznej i nieudanej przygodzie z opaską kapitańską nie zyskał uznania kibiców oraz trenera. 13 lutego 2019 władze klubu poinformowały o odebraniu opaski kapitańskiej Mauro Icardiemu na rzecz Samira Handanovicia. Nie podano do publicznej wiadomości oficjalnych powodów tej decyzji.
Paris Saint-Germain.
2 września 2019 roku został wypożyczony do francuskiego klubu Paris Saint-Germain. W nowym klubie zadebiutował 14 września, w meczu przeciwko RC Strasbourg (1:0). Pierwszą bramkę dla paryskiej drużyny strzelił 1 października, w wygranym 1:0 meczu fazy grupowej Ligi Mistrzów UEFA przeciwko Galatasaray SK. Łącznie w sezonie 2019/20 wystąpił 34 meczach, w których strzelił 20 goli. Po sezonie PSG zdecydowało się wykupić Icardiego, który podpisał z "Les Parisiens" 4-letni kontrakt. 
W sezonie 2020/21 rozegrał 28 spotkań, w których strzelił 13 goli. 
Sezon 2021/22 zakończył z 5 golami, był to jego najgorszy sezon pod względem bramek od jego pierwszego sezonu w Sampdorii.
Galatasaray SK.
8 września 2022 Icardi został wypożyczony na rok do Galatasaray SK. 16 września zadebiutował w tureckiej drużynie w meczu z Konyasporem. 23 października strzelił premierową bramkę dla Galatasaray, trafiąc w meczu z Alanyasporem. 5 listopada strzelił dwa gole w wygranym 2:1 meczu z Beşiktaşem JK.
Kariera reprezentacyjna.
Mauro Icardi był zawodnikiem reprezentacji Argentyny U-20, mimo że dzięki włoskiemu obywatelstwu mógłby występować w kadrze "Azzurrich". Z tą drużyną wygrał Torneo di Alcúdia w 2012 r. oraz wywalczył koronę króla strzelców. 1 października 2013 otrzymał, w miejsce kontuzjowanego Lionela Messiego, powołanie do seniorskiej reprezentacji Argentyny na dwumecz z Peru i Boliwią w eliminacjach do Mistrzostw Świata 2014.

</doc>
<doc id="2863679" url="https://pl.wikipedia.org/wiki?curid=2863679" title="Natalie Dell">
Natalie Dell

Natalie Dell (ur. 20 lutego 1985 w Silver Spring) – amerykańska wioślarka. W 2012 roku podczas igrzysk w Londynie zdobyła w konkurencji W4X z Kara Kohler, Megan Kalmoe i Adrienne Martelli brązowy medal.

</doc>
<doc id="2863681" url="https://pl.wikipedia.org/wiki?curid=2863681" title="Adrienne Martelli">
Adrienne Martelli

Adrienne Martelli (ur. 3 grudnia 1987 w Glendale) – amerykańska wioślarka. W 2012 roku podczas Igrzysk w Londynie zdobyła w konkurencji W4X z Karą Kohler, Megan Kalmoe i Natalie Dell brązowy medal.

</doc>
<doc id="2863683" url="https://pl.wikipedia.org/wiki?curid=2863683" title="Thecamoeba orbis">
Thecamoeba orbis

Thecamoeba orbis – gatunek eukariotów należący do rzędu
Thecamoebida z supergrupy Amoebozoa.
Trofozoit osiąga wielkość 11 – 25 μm, zdarzają się większe osobniki mierzące do 30 μm. Mają jedno jądro położone centralnie z jąderkiem. Jądro wielkości 3 – 6 μm.
Występuje w Atlantyku, Pacyfiku, Morzu Północnym.

</doc>
<doc id="2863685" url="https://pl.wikipedia.org/wiki?curid=2863685" title="Natalija Dowhod´ko">
Natalija Dowhod´ko

Natalija Wiktoriwna Dowhod´ko (ukr. Наталія Вікторівна Довгодько, ur. 7 lutego 1991 w Kijowie) – ukraińska wioślarka, mistrzyni olimpijska, mistrzyni Europy.
Złota medalistka igrzysk olimpijskich w Londynie w 2012 roku w czwórce podwójnej (razem z Kateryną Tarasenko, Anastasiją Kożenkową i Janą Dementiewą).

</doc>
<doc id="2863686" url="https://pl.wikipedia.org/wiki?curid=2863686" title="Vitali Tajbert">
Vitali Tajbert

Vitali Tajbert (ur. 25 maja 1982 w Kazachstanie) – niemiecki bokser, były zawodowy mistrz świata organizacji WBC w wadze super piórkowej.
Kariera amatorska.
W 2003 roku zdobył srebrny medal na mistrzostwach świata w Bangkoku.
W 2004 roku zdobył brązowy medal na igrzyskach olimpijskich w Atenach. W półfinale pokonał go Aleksiej Tiszczenko, który zdobył złoty medal. Jeszcze tego samego roku został mistrzem europy, które odbywały się w Puli.
Kariera zawodowa.
Jako zawodowiec zadebiutował w grudniu 2005 roku. Do końca 2009 roku stoczył 19 pojedynków, z których 18 wygrał, pokonując m.in. utytułowanego amatora Kirkora Kirkorowa. Porażki doznał w pojedynku o mistrzostwo europy, kiedy pokonał go Sergiej Gulakiewicz.
21 listopada 2009 roku zdobył tymczasowe mistrzostwo świata WBC w wadze super piórkowej, pokonując jednogłośnie na punkty Humberto Mauro Gutierreza. 22 maja 2010 roku obronił już pełnoprawne mistrzostwo, pokonując przez techniczną decyzję Hectora Velazqueza. Tytuł stracił w następnej obronie, przegrywając z Takahiro Ao.

</doc>
<doc id="2863687" url="https://pl.wikipedia.org/wiki?curid=2863687" title="Parafia Narodzenia Najświętszej Maryi Panny w Rozniszewie">
Parafia Narodzenia Najświętszej Maryi Panny w Rozniszewie

Parafia Narodzenia Najświętszej Maryi Panny w Rozniszewie – jedna z 8 parafii rzymskokatolickich dekanatu głowaczowskiego diecezji radomskiej.
Zasięg parafii.
Do parafii należą wierni z następujących miejscowości: Anielin, Boguszków, Rozniszew, Kolonia Rozniszew, Zagrody, Zakrzew.

</doc>
<doc id="2863698" url="https://pl.wikipedia.org/wiki?curid=2863698" title="Studia Philosophiae Christianae">
Studia Philosophiae Christianae

Studia Philosophiae Christianae – kwartalnik (do 2010 półrocznik) ukazujący się od 1965 roku, wydawany przez Wydział Filozofii Chrześcijańskiej Akademii Teologii Katolickiej, a od 2000 roku przez Instytut Filozofii Uniwersytetu Kardynała Stefana Wyszyńskiego w Warszawie. Pismo publikuje artykuły z dziedziny filozofii, a także recenzje książek i sprawozdania z wydarzeń związanych ze środowiskiem filozoficznym. Obecnym redaktorem naczelnym jest Anna Latawiec.

</doc>
<doc id="2863699" url="https://pl.wikipedia.org/wiki?curid=2863699" title="Natalija Dowhodko">
Natalija Dowhodko



</doc>
<doc id="2863701" url="https://pl.wikipedia.org/wiki?curid=2863701" title="Ewgeni Gegeczkori">
Ewgeni Gegeczkori

Ewgeni Gegeczkori (gr. ევგენი გეგეჭკორი; ur. w Martwili, zm. 5 czerwca 1954 w Paryżu) − gruziński polityk, mienszewik, przewodniczący Komisariatu Zakaukaskiego.
Życiorys.
Pochodził z rodziny szlacheckiej, według innego źródła − chłopskiej. Ukończył gimnazjum w Kutaisi, a następnie studia prawnicze na Uniwersytecie Moskiewskim. Pracował jako adwokat. Od 1903 był związany z gruzińską organizacją mienszewików. W latach 1907 - 1912 był deputowanym do Dumy Państwowej III kadencji z guberni kutaiskiej, należał do przywódców frakcji mienszewickiej w Dumie. Po wybuchu I wojny światowej zajął stanowisko socjalpatriotyczne. Wolnomularz. 
W listopadzie 1917 został przewodniczącym Komisariatu Zakaukaskiego. Równocześnie zasiadał w radzie delegatów robotniczych i żołnierskich w Tyflisie.Wszedł do drugiego rządu Demokratycznej Republiki Gruzji, kierowanego przez Noe Żordanię, jako minister spraw zagranicznych. Protestował przeciwko wkroczeniu do Gruzji wojsk brytyjskich, argumentując, że rząd gruziński sam jest w stanie zapewnić porządek na terytorium kraju, co okazało się niezgodne z rzeczywistością. Następnie starał się o uzyskanie brytyjskich gwarancji dla Gruzji, przekonując, iż w interesie Ententy jest utrzymywanie na Zakaukaziu niepodległych od Rosji państw. W imieniu rządu Żordanii Gegeczkori oferował Wielkiej Brytanii prawo korzystania z gruzińskiej infrastruktury kolejowej i portowej w zamian za obronę republiki przed wrogami zewnętrznymi.
Emigrował z Gruzji w 1921, po upadku niepodległej Gruzji i jej wcieleniu do Rosji radzieckiej. Został pochowany w Paryżu.

</doc>
<doc id="2863702" url="https://pl.wikipedia.org/wiki?curid=2863702" title="Joe Addo">
Joe Addo

Joseph „Joe” Addo (ur. 21 września 1971 w Akrze) – ghański piłkarz grający na pozycji środkowego obrońcy.
Kariera klubowa.
Swoją karierę piłkarską Addo rozpoczął w klubie Hearts of Oak. W 1987 roku zadebiutował w jego barwach w ghańskiej Premier League. W sezonie 1989/1990 wywalczył mistrzostwo Ghany. Wraz z Hearts of Oak zdobył też dwa Puchary Ghany w latach 1989 i 1990. W latach 1991–1992 grał w Stanach Zjednoczonych, w drużynie uniwersyteckiej o nazwie George Mason Patriots.
W 1993 roku Addo przeszedł do VfB Stuttgart. Przez trzy sezony grał w rezerwach tego klubu. Latem 1996 został zawodnikiem Sparty Rotterdam, a na początku 1997 roku wrócił do Niemiec i przez pół sezonu występował w FSV Frankfurt. W sezonie 1997/1998 był zawodnikiem CF Os Belenenses, a w sezonie 1998/1999 – Ethnikosu Pireus.
W 1999 roku Addo został wybrany w drafcie Major League Soccer przez drużynę Tampa Bay Mutiny. W 2002 roku przeszedł do MetroStars z Nowego Jorku. W latach 2005–2006 grał w Kitchee SC z Hongkongu, a w latach 2006–2007 w Sabah FA z Malezji, w którym zakończył karierę.
Kariera reprezentacyjna.
W reprezentacji Ghany Addo zadebiutował w 1990 roku. W 1996 roku wystąpił w sześciu meczach Pucharu Narodów Afryki 1996: z Wybrzeżem Kości Słoniowej (2:0), z Tunezją (2:1), z Mozambikiem (2:0), w ćwierćfinale z Demokratyczną Republiką Konga (1:0), półfinale z RPA (0:3) i o 3. miejsce z Zambią (0:1). W tym samym roku zagrał również na Igrzyskach Olimpijskich w Atlancie. W kadrze narodowej grał do 2000 roku.

</doc>
<doc id="2863703" url="https://pl.wikipedia.org/wiki?curid=2863703" title="Raul Szakirzianow">
Raul Szakirzianow

Raul Nailowicz Szakirzianow (ros. Рауль Наильович Шакирзянов, ur. 1 marca 1989) − rosyjski biegacz narciarski, czterokrotny medalista mistrzostw świata juniorów oraz trzykrotny medalista mistrzostw świata młodzieżowców.
Kariera.
Pierwszy raz na arenie międzynarodowej Raul Szakirzianow pojawił się 23 grudnia 2006 roku w Syktywkarze, gdzie zajął 43. miejsce w zawodach FIS Race na dystansie 15 km techniką dowolną. Trzy miesiące później wystąpił na mistrzostwach świata juniorów w Tarvisio, zajmując 45. pozycję w biegu na 10 km stylem dowolnym. Pierwsze sukcesy osiągnął w 2008 roku, kiedy mistrzostwach juniorów w Malles Venosta: w sprincie był trzeci, a wspólnie z kolegami z reprezentacji zwyciężył w sztafecie. Rosjanie z Szakirzianowem w składzie byli także najlepsi podczas mistrzostw świata juniorów w Praz de Lys – Sommand w 2009 roku. Na tej samej imprezie był ponadto drugi w biegu łączonym na 20 km, a na dystansie 10 km stylem dowolnym był czwarty. W Pucharze Świata zadebiutował 1 stycznia 2010 w Oberhofie, zajmując 53. miejsce w biegu na 3,7 km stylem dowolnym. Bieg ten był prologiem czwartej edycji Tour de Ski. W trzecim etapie TdS, sprincie techniką klasyczną, Szakirzianow zdobył swoje pierwsze pucharowe punkty, plasując się na 18. pozycji. Całego cyklu TdS nie ukończył, ale zdobył także punkty za 25. miejsce w szóstym etapie i w klasyfikacji generalnej sezonu 2009/2010. W 2011 roku brał udział w mistrzostwach świata młodzieżowców w Otepää, zdobywając brązowe medale w biegu łączonym na 20 km oraz na dystansie 15 km techniką dowolną. Ostatni medal w kategorii młodzieżowców zdobył na mistrzostwach w Erzurum w 2012 roku, gdzie był najlepszy w biegu łączonym na 30 km.

</doc>
<doc id="2863704" url="https://pl.wikipedia.org/wiki?curid=2863704" title="Alona Sid'ko">
Alona Sid'ko



</doc>
<doc id="2863706" url="https://pl.wikipedia.org/wiki?curid=2863706" title="Tatjana Tot'mianina">
Tatjana Tot'mianina



</doc>
<doc id="2863708" url="https://pl.wikipedia.org/wiki?curid=2863708" title="Raul Szakirzjanow">
Raul Szakirzjanow



</doc>
<doc id="2863710" url="https://pl.wikipedia.org/wiki?curid=2863710" title="Marion Michielsen">
Marion Michielsen

Marion Michielsen (ur. 2 sierpnia 1985, Rotterdam) – holenderska brydżystka, World Life Master w kategorii Kobiet (WBF), European Grand Master oraz European Champion w kategoriach Open, Women i Juniors (EBL).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2863714" url="https://pl.wikipedia.org/wiki?curid=2863714" title="Mitja Oranic">
Mitja Oranic



</doc>
<doc id="2863715" url="https://pl.wikipedia.org/wiki?curid=2863715" title="Kościół na Nowolipkach">
Kościół na Nowolipkach



</doc>
<doc id="2863718" url="https://pl.wikipedia.org/wiki?curid=2863718" title="Cottocomephoridae">
Cottocomephoridae

Cottocomephoridae − rodzina małych słodkowodnych ryb z rzędu skorpenokształtnych (Scorpaeniformes). 
Występują w Rosji i Mongolii głównie w jeziorze Bajkał i jego dopływach.
Do rodziny zaliczane są rodzaje:

</doc>
<doc id="2863719" url="https://pl.wikipedia.org/wiki?curid=2863719" title="Szio (Mudżiri)">
Szio (Mudżiri)

Szio, imię świeckie Elizbar Tejmurazis dze Mudżiri (ur. 1969 w Tbilisi) − gruziński biskup prawosławny.
Życiorys.
Po trzech latach studium w konserwatorium w Tbilisi wstąpił jako posłusznik do monasteru Szio Mgwime. W 1994 złożył wieczyste śluby mnisze. Rok później został wyświęcony na hierodiakona, a w 1996 – na hieromnicha. W 1998 otrzymał godność ihumena. W 1999 ukończył seminarium duchowne w Batumi w trybie eksternistycznym. Studia teologiczne kontynuował w Moskiewskiej Akademii Duchownej, a następnie na Prawosławnym Uniwersytecie Humanistycznym św. Tichona, którego dyplom uzyskał w 2006; w 2012 tam też uzyskał tytuł magistra nauk teologicznych. Przebywając w Moskwie, do 2003, służył w cerkwi św. Jerzego w Moskwie–Gruzinach, przedstawicielstwie Gruzińskiego Kościoła Prawosławnego przy Patriarchacie Moskiewskim.
18 sierpnia 2003 został nominowany na biskupa senackiego i czkorockuskiego, pierwszego ordynariusza nowo utworzonej eparchii. 7 września tego samego roku miała miejsce jego chirotonia biskupia. Od kwietnia 2009 opiekuje się również parafiami gruzińskimi w Australii. W 2010 otrzymał godność metropolity, od tego samego roku zasiada w komisji ds. kanonizacji świętych przy Patriarchacie Gruzińskim.

</doc>
<doc id="2863721" url="https://pl.wikipedia.org/wiki?curid=2863721" title="HMS Triumph">
HMS Triumph

HMS Triumph – nazwa noszona przez 10 brytyjskich okrętów, m.in.:

</doc>
<doc id="2863726" url="https://pl.wikipedia.org/wiki?curid=2863726" title="Osphronemus saigonensis">
Osphronemus saigonensis



</doc>
<doc id="2863727" url="https://pl.wikipedia.org/wiki?curid=2863727" title="British Gas">
British Gas

British Gas Services Ltd. – brytyjskie przedsiębiorstwo stanowiące część grupy Centrica, zajmujące się wytwarzaniem i sprzedażą gazu ziemnego oraz energii elektrycznej. Spółka posiada ponad 20 000 000 odbiorców w Anglii, Walii i Szkocji (gdzie działa jako Scottish Gas) co czyni ją największym przedsiębiorstwem energetycznym w kraju. Siedziba spółki mieści się w Windsorze.
Historia.
Początki spółki sięgają 1973 roku, gdy założone zostało państwowe przedsiębiorstwo gazownicze British Gas Corporation (sektor gazowniczy znajdował się w rękach państwa od 1948 roku). W 1986 roku rząd Margaret Thatcher dokonał prywatyzacji spółki, której nazwa zmieniła się na British Gas plc. W 1997 roku w wyniku reorganizacji przedsiębiorstwa dokonano jego podziału na Centrica plc (dawne oddziały sprzedaży i część produkcji) oraz BG plc (przesył, przechowywanie i część produkcji). Trzy lata później doszło do kolejnego podziału BG plc – na BG Group plc odpowiedzialne wyłącznie za produkcję gazu oraz Lattice Group zajmujące się przesyłem (Lattice Group wkrótce połączyła się z National Grid). Marka British Gas pozostała w użyciu przez spółkę Centrica.

</doc>
<doc id="2863729" url="https://pl.wikipedia.org/wiki?curid=2863729" title="Ebenezer Hagan">
Ebenezer Hagan

Ebenezer Benyarko Hagan (ur. 1 października 1975 w Kumasi) – ghański piłkarz grający na pozycji pomocnika. W reprezentacji Ghany rozegrał 12 meczów i strzelił 1 gola.
Kariera klubowa.
Swoją karierę piłkarską Hagan rozpoczął w klubie Obuasi Goldfields. W 1993 roku zadebiutował w jego barwach w ghańskiej Premier League. W sezonach 1993/1994 i 1994/1995 wywalczył z Goldfields dwa tytuły mistrza Ghany.
W 1995 roku Hagan wyjechał do Grecji i został zawodnikiem klubu AO Kalamata. W Kalamcie grał do końca sezonu 1997/1998. Latem 1998 roku przeszedł do Iraklisu Saloniki. W Iraklisie występował przez pięć sezonów. W 2003 roku odszedł do innego klubu z Salonik, PAOK-u. Z kolei na początku 2005 roku stał się zawodnikiem APOEL-u. W sezonie 2006/2007 grał w rodzimym Sekondi Hasaacas, w którym zakończył karierę.
Kariera reprezentacyjna.
W reprezentacji Ghany Hagan zadebiutował w 1994 roku. W 1996 roku zagrał z kadrą olimpijską na Igrzyskach Olimpijskich w Atlancie. W kadrze narodowej grał od 1994 do 1997 roku rozegrał 12 meczów i strzelił 1 gola.

</doc>
<doc id="2863730" url="https://pl.wikipedia.org/wiki?curid=2863730" title="Przełęcz pod Oszusem">
Przełęcz pod Oszusem



</doc>
<doc id="2863731" url="https://pl.wikipedia.org/wiki?curid=2863731" title="Przełęcz Pod Oszusem">
Przełęcz Pod Oszusem



</doc>
<doc id="2863732" url="https://pl.wikipedia.org/wiki?curid=2863732" title="Scottish Gas">
Scottish Gas



</doc>
<doc id="2863733" url="https://pl.wikipedia.org/wiki?curid=2863733" title="Esteban de Jesús">
Esteban de Jesús

Esteban de Jesús (ur. 2 sierpnia 1951 w Carolinie, zm. 12 maja 1989 w San Juan) – portorykański bokser, zawodowy mistrz świata kategorii lekkiej.
Kariera bokserska.
Rozpoczął karierę boksera zawodowego w 1969. Zwyciężył w swych pierwszych 26 walkach. Zdobył w tym czasie tytuł mistrza Portoryko w wadze lekkiej i wygrał z takimi zawodnikami, jak Josue Marquez (dwukrotnie), Victor Ortiz i Leonel Hernández, którzy później walczyli o tytuły mistrza świata. Pierwszej porażki doznał 10 grudnia 1971 z rąk Antonio Gómeza, byłego mistrza świata wagi piórkowej.
W 1972 pokonał m.in. po raz trzeci Marqueza, a 17 listopada w Madison Square Garden w Nowym Jorku pokonał na punkty w walce towarzyskiej ówczesnego mistrza świata wagi lekkiej federacji WBA Roberto Durána, który zaliczył nokdaun w 1. rundzie. Była to pierwsza porażka w karierze Durána. W 1973 de Jesús zdobył tytuł mistrza "North American Boxing Federation" (NABF) w wadze lekkiej.
7 stycznia 1971 w San Juan znokautował byłego mistrza świata wagi junior półśredniej Alfonso "Peppermint" Frazera w 10. rundzie, a 16 marca tego roku w mieście Panama spróbował odebrać tytuł mistrza świata WBA w wadze lekkiej Duránowi, jednak został znokautowany w 11. rundzie. Po kilku wygranych walkach ponownie zaatakował tytuł mistrza świata WBA, tym razem w wadze junior półśredniej, ale przegrał na punkty z broniącym tytułu Antonio Cervantesem 17 maja 1975 w Panamie.
Po raz trzeci zmierzył się o pas mistrza świata, tym razem federacji WBC w wadze lekkiej, 8 maja 1976 w Bayamón z czempionem Gutsem Ishimatsu, którego jednogłośnie pokonał na punkty. Skutecznie bronił tytułu wygrywając z Hectorem Mediną 10 września 1976 przez nokaut w 7. rundzie, z Buzzsawem Yamabe 12 lutego 1977 przez techniczny nokaut w 6. rundzie i z Vicente Mijaresem 25 czerwca 1977 przez techniczny nokaut w 11. rundzie. Wszystkie te walki odbyły się w Bayamón.
21 pierwszego stycznia 1978 w Caesars Palace w Las Vegas de Jesús stoczył trzecią walkę z Roberto Duránem. Stawką był zunifikowany tytuł mistrza świata wagi lekkiej (WBA i WBC). Durán zwyciężył przez techniczny nokaut w 12. rundzie.
W 1978 de Jesús pokonał znanego Edwina Virueta, a 7 lipca 1980 w Bloomington przegrał w walce o tytuł mistrza świata WBC wagi junior półśredniej z obrońcą pasa Saoulem Mambym przez techniczny nokaut w 13. rundzie. Była to jego ostatnia walka.
Przegrał tylko 5 walk. Pokonali go wyłącznie mistrzowie świata: Gómez, Durán (dwukrotnie), Cervantes i Mamby.
Późniejsze życie.
W 1981 de Jesús podczas sprzeczki w związku z wypadkiem drogowym zastrzelił siedemnastolatka. Został na to skazany na dożywocie. Podczas odbywania kary nawrócił się na chrześcijaństwo. W 1985 dowiedział się, że jego starszy brat zmarł na AIDS. Obaj bracia używali tych samych igieł przy zażywaniu narkotyków podczas kariery bokserskiej de Jesúsa. Symptomy tej choroby wystąpiły również u de Jesúsa, który został ułaskawiony przez gubernatora, by mógł spędzić resztę życia z rodziną. Podczas choroby odwiedził go Roberto Durán, który spontanicznie przytulił i ucałował de Jesúsa, mimo że w 1989 panował powszechny strach przed kontaktami z chorymi na AIDS. De Jesús zmarł miesiąc później w wieku 37 lat.

</doc>
<doc id="2863734" url="https://pl.wikipedia.org/wiki?curid=2863734" title="Małgorzata Gonzaga (1564–1618)">
Małgorzata Gonzaga (1564–1618)

Margherita Gonzaga (ur. 27 maja 1564 w Mantui, zm. 6 stycznia 1618 tamże) – księżniczka Mantui oraz poprzez małżeństwo księżna Ferrary, Modeny i Reggio.
Była córką księcia Mantui i Montferratu Wilhelma I i jego żony księżnej Eleonory.
24 lutego 1579 w Ferrarze poślubiła dwukrotnie owdowiałego księcia Ferrary, Modeny i Reggio – Alfonsa II d’Este, zostając jego trzecią żoną. Para nie miała dzieci.

</doc>
<doc id="2863736" url="https://pl.wikipedia.org/wiki?curid=2863736" title="Krzyż Pokoju ze wzgórza Bald Knob">
Krzyż Pokoju ze wzgórza Bald Knob

Krzyż Pokoju ze wzgórza Bald Knob (ang. „Bald Knob Cross of Peace”) − 34-metrowy krzyż znajdujący się w Alto Pass w stanie Illinois.
Grunty pod krzyż zostały zakupione w latach 1948-51, przez grupę 116 osób, wywodzących się z 34 gmin 5 stanów Ameryki. Konstrukcja, mierzona bez cokołu, ma 34 metry. Krzyż został wzniesiony w 1963 roku, wysiłkiem miejscowych rolników, głównie producentów wieprzowiny.
Krzyż stał się znany poza USA z powodu procesu, jaki w 2010 wytoczył ateista Robert Sherman, zaskarżając decyzję o dotacji na remont krzyża.

</doc>
<doc id="2863737" url="https://pl.wikipedia.org/wiki?curid=2863737" title="Sam Arday">
Sam Arday

Sam Arday, właśc. Samuel Hemans Arday (ur. 2 listopada 1945, zm. 12 lutego 2017) – ghański trener piłkarski. W swojej karierze dwukrotnie był selekcjonerem reprezentacji Ghany.
Kariera trenerska.
W 1991 roku Arday prowadził reprezentację Ghany U-20, która zajęła 3. miejsce na Mistrzostwach Afryki 1991. W 1992 roku doprowadził kadrę olimpijską do zdobycia brązowego medalu na Igrzyskach Olimpijskich w Barcelonie. Z kolei w 1995 roku wywalczył mistrzostwo świata U-17 na mistrzostwach w Ekwadorze. W latach 1996–1997 prowadził dorosłą reprezentację, a także kadrę olimpijską na Igrzyskach Olimpijskich w Atlancie. W 2004 roku ponownie był selekcjonerem kadry narodowej. W latach 2004–2005 był trenerem Ashanti Gold SC.

</doc>
<doc id="2863739" url="https://pl.wikipedia.org/wiki?curid=2863739" title="Portret Karola IV (1789)">
Portret Karola IV (1789)

Portret Karola IV (hiszp. "El rey Carlos IV de rojo") – obraz olejny hiszpańskiego malarza Francisca Goi (1746–1828) przedstawiający króla Karola IV z dynastii Burbonów. Obraz powstał w 1789 roku, a od 1911 roku należy do zbiorów Prado. Nieco większa kopia tego portretu ("Król Karol IV" również wykonana przez Goyę) znajduje się w siedzibie Królewskiej Akademii Historii w Madrycie. Rok później Goya namalował kolejną kopię ("Portret Karola IV") zmieniając kolor szat króla na ciemnoniebieski.
W 1788 roku zmarł Karol III, król Hiszpanii, na którego dworze pracował Goya. Jego najstarszy żyjący syn infant Karol (1748–1819) był królem Neapolu i Sycylii, zrzekł się jednak swojego królestwa na rzecz syna i przybył do Madrytu w 1789 roku, aby objąć tron Hiszpanii jako Karol IV. Nowy król podobnie jak jego ojciec cenił prace Goi i mianował go swoim nadwornym malarzem. Z okazji koronacji powstał portret króla, na podstawie którego Goya wykonał kilka kopii różniących się wielkością i detalami.
Król przedstawiony w pozycji stojącej ma na sobie strój z czerwonego aksamitu ozdobionego srebrnymi haftami. Na jego piersi widnieją biało-błękitna wstęga i krzyż Orderu Karola III, czerwona wstęga neapolitańskiego Orderu św. Januarego i niebieska wstęga francuskiego Orderu św. Ducha. Order Złotego Runa, którego był wielkim mistrzem, jest zawieszony na szyi na czerwonej wstędze i oprawiony diamentami. Atrybuty władzy takie jak korona i purpurowy płaszcz z gronostajowym podbiciem zostały przedstawione w dyskretny sposób po prawej stronie, zgodnie z hiszpańską tradycją. Tło obrazu stanowi wytworna zielona zasłona.
Portret nie jest idealizowany, styl jest bliski naturalizmowi. Twarz króla nie zdradza inteligencji, ma dobroduszny wyraz.

</doc>
<doc id="2863741" url="https://pl.wikipedia.org/wiki?curid=2863741" title="Derbi GPR 50">
Derbi GPR 50

Derbi GPR 50 - sportowy motorower firmy Derbi.

</doc>
<doc id="2863744" url="https://pl.wikipedia.org/wiki?curid=2863744" title="Patrick Lyons">
Patrick Lyons

Patrick Francis Lyons (ur. 6 stycznia 1903 w Melbourne, zm. 23 sierpnia 1967) − australijski duchowny rzymskokatolicki, posługujący również w Nowej Zelandii. W latach 1944-1950 był biskupem diecezjalnym Christchurch, a następnie w latach 1957-1967 biskupem diecezjalnym Sale. 
Życiorys.
Święcenia kapłańskie przyjął 6 stycznia 1927 w archidiecezji Melbourne, udzielił ich mu osobiście prefekt Kongregacji Rozkrzewiania Wiary kardynał Willem Marinus van Rossum CSSR. 16 marca 1944 papież Pius XII mianował go biskupem Christchurch w Nowej Zelandii. Sakry udzielił mu 2 lipca 1944 arcybiskup metropolita Melbourne Daniel Mannix, natomiast jego ingres miał miejsce 6 sierpnia 1944. W 1950 powrócił do Australii, gdzie 8 marca objął urząd biskupa pomocniczego Sydney ze stolicą tytularną Cabasa. 11 października 1956 został biskupem koadiutorem Sale, zaś 16 czerwca 1957 nastąpiła jego sukcesja na urząd biskupa diecezjalnego. Był ojcem soborowym podczas wszystkich czterech sesji soboru watykańskiego II. Zmarł 13 sierpnia 1967 w wieku 64 lat. 

</doc>
<doc id="2863750" url="https://pl.wikipedia.org/wiki?curid=2863750" title="Zrób to sam (program telewizyjny)">
Zrób to sam (program telewizyjny)

Zrób to sam – program telewizyjny o tematyce DIY, nadawany w Telewizji Polskiej przez 24 lata od 1959 roku do 1983 roku. Wyemitowano 505 odcinków. Program prowadził Adam Słodowy. Program był częścią czwartkowego Ekranu z bratkiem, a potem niedzielnego Teleranka. Tematyką pierwszego odcinka „Zrób to sam” była budowa karmnika dla ptaków. Już pierwsze odcinki okazały się hitem ówczesnej telewizji, a program oglądały miliony widzów.
Autor prezentował w nim osobiście, jak z ogólnie dostępnych rzeczy, takich jak kawałek sklejki, stary wkład do długopisu, blacha z puszki, szprycha rowerowa itp., robić przedmioty użytkowe i zabawki.

</doc>
<doc id="2863754" url="https://pl.wikipedia.org/wiki?curid=2863754" title="Trichopus striatus">
Trichopus striatus



</doc>
<doc id="2863755" url="https://pl.wikipedia.org/wiki?curid=2863755" title="Trichopsis harrisi">
Trichopsis harrisi



</doc>
<doc id="2863757" url="https://pl.wikipedia.org/wiki?curid=2863757" title="Projektus (męczennik)">
Projektus (męczennik)

Święty Projektus (zm. w IV wieku) – italski diakon i męczennik chrześcijański, święty katolicki.
Nie należy go mylić ze świętym imiennikiem, biskupem z Clermont (zm. 676). Hagiografia wymienia ich oddzielnie.
Razem ze św. Ewazjuszem i Maliano, miał uciekać przed arianami do Selva Cornea w pobliżu Casale Monferrato. Około 362 roku prefekt miasta Attubalo, zachęcony przez arian, aresztował ich i kazał ściąć razem ze 143 innymi chrześcijanami.
Projektus wspominany jest we włoskim Kościele katolickim, wspólnie ze św. Ewazjuszem, 1 grudnia.
Oboje są patronami Casale Monferrato i katedry "Duomo di Casale Monferrato" w Asti (obok świętych: Natala i Wawrzyńca).

</doc>
<doc id="2863762" url="https://pl.wikipedia.org/wiki?curid=2863762" title="Mikroskop kontrastowo-fazowy">
Mikroskop kontrastowo-fazowy

Mikroskop kontrastowo-fazowy – urządzenie służące do obserwacji z kontrastem fazowym. Wynalazcą jest holenderski fizyk Frits Zernike.
Ogólna zasada kontrastu fazowego.
Ogólna zasada kontrastu fazowego polega na bezpośrednim przekształceniu zmian fazowych fali świetlnej w badanym preparacie na widoczne zmiany natężenia światła w obrazie mikroskopowym tego preparatu. Oznacza to, że dzięki mikroskopowi fazowemu jesteśmy w stanie ujrzeć przedmioty fazowe, które nie absorbują promieniowania elektromagnetycznego, a tylko zmieniają jego fazę. Dobrym przykładem jest przezroczyste szkło zanurzone w wodzie. Gdzie dzięki użyciu mikroskopu kontrastowo-fazowego staje się widoczne dla obserwatora. Innym przykładem są błony skrzydeł u różnych grup bezkręgowców. Ważnym czynnikiem jest to, że światło bezpośrednie wyraźnie odgranicza się od światła dyfrakcyjnego, umożliwia to realizację techniczną kontrastu fazowego, można bowiem w źrenicy wyjściowej obiektywu modulować fazę i amplitudę światła bezpośredniego bez oddziaływania na dyfrakcyjne i odwrotnie. Do modulowania światła bezpośredniego i dyfrakcyjnego stosuje się płytkę fazową umieszczoną w obiektywie mikroskopu. W wyniku interferencji obydwu rodzajów światła w obiektywie możemy zobaczyć obraz przedmiotu fazowego. Mikroskop kontrastowo-fazowy umożliwia obserwację przyżyciowych, nieutrwalonych organizmów.
Budowa typowego mikroskopu kontrastowo-fazowego.
Od zwykłego mikroskopu różni się:

</doc>
<doc id="2863763" url="https://pl.wikipedia.org/wiki?curid=2863763" title="Thecamoeba hilla">
Thecamoeba hilla

Thecamoeba hilla – gatunek eukariotów należący do rzędu
Thecamoebida z supergrupy Amoebozoa.
Trofozoit osiąga wielkość 32 – 68 μm, zdarzają się większe osobniki mierzące do 80 μm. Mają jedno jądro położone centralnie z jąderkiem. Jądro wielkości 7,5 – 12,5 μm.
Występuje w Atlantyku, Morzu Północnym.

</doc>
<doc id="2863766" url="https://pl.wikipedia.org/wiki?curid=2863766" title="Nad rozlewiskiem">
Nad rozlewiskiem

Nad rozlewiskiem – polski serial telewizyjny, będący czwartą serią przygód Małgorzaty, Barbary i Marysi. Premiera serialu odbyła się 2 grudnia 2012. Serial jest kontynuacją "Domu nad rozlewiskiem", "Miłości nad rozlewiskiem" oraz "Życia nad rozlewiskiem".
Produkcja.
Okres zdjęciowy rozpoczął się 10 maja i trwał do 30 maja. Kręcono wtedy zdjęcia w Warszawie. Na początku czerwca praca na planie przeniosła się na Mazury. Zdjęcia trwały do 12 sierpnia, plenery: Ostróda, Konstancin.
Scenariusz serialu nie opiera się na podstawie powieści Małgorzaty Kalicińskiej.
Obsada.
i inni

</doc>
<doc id="2863769" url="https://pl.wikipedia.org/wiki?curid=2863769" title="Język zemba">
Język zemba

Język zemba (dżimba, chimba, dhimba, dimba, oluthimba, otjidhimba, simba, tjimba, luzimba, himba, ovazemba, ovazimba) – afrykański język wywodzący się z języka herero, z grupy bantu. Przede wszystkim występuje na terenie południowo-zachodniej Angoli (kilkanaście tysięcy użytkowników), kilka tysięcy mówiących spotyka się również w Namibii.

</doc>
<doc id="2863770" url="https://pl.wikipedia.org/wiki?curid=2863770" title="Olena Holosha">
Olena Holosha



</doc>
<doc id="2863771" url="https://pl.wikipedia.org/wiki?curid=2863771" title="Atherina nigrans">
Atherina nigrans



</doc>
<doc id="2863772" url="https://pl.wikipedia.org/wiki?curid=2863772" title="Melanotaenia nigra">
Melanotaenia nigra



</doc>
<doc id="2863777" url="https://pl.wikipedia.org/wiki?curid=2863777" title="Król Karol IV (1789)">
Król Karol IV (1789)

Król Karol IV (hiszp. "El rey Carlos IV de rojo") – obraz olejny hiszpańskiego malarza Francisca Goi (1746–1828) przedstawiający króla Karola IV z dynastii Burbonów.
W 1788 roku zmarł Karol III, król Hiszpanii, na którego dworze pracował Goya. Jego najstarszy żyjący syn infant Karol (1748-1819) był królem Neapolu i Sycylii, zrzekł się jednak swojego królestwa na rzecz syna i przybył do Madrytu w 1789 roku aby objąć tron Hiszpanii jako Karol IV. Nowy król podobnie jak jego ojciec cenił prace Goi i mianował go swoim nadwornym malarzem. Z okazji koronacji powstał portret króla, na podstawie którego Goya wykonał kilka kopii różniących się wielkością i detalami.
Portret został namalowany w 1789 roku z polecenia ministra Jovellanosa dla Królewskiej Akademii Historii w Madrycie, gdzie obecnie się znajduje. Parę z nim stanowił obraz "Królowa Maria Luiza Parmeńska"; za oba portrety Goya otrzymał 6000 reali. Powstał na podstawie podobnego "Portretu Karola IV" namalowanego przez Goyę w tym samym roku i znajdującego się w zbiorach Prado. Portret stworzony dla akademii przedstawia nieco większą część sylwetki króla oraz bardziej widoczne symbole monarchii. Rok później Goya wykonał kolejną kopię ("Portret Karola IV") zmieniając kolor szat króla na ciemnoniebieski.
Król przedstawiony w pozycji stojącej ma na sobie strój z czerwonego aksamitu ozdobionego srebrnymi haftami. Na jego piersi widnieją biało-błękitna wstęga i krzyż Orderu Karola III, czerwona wstęga neapolitańskiego Orderu św. Januarego i niebieska wstęga francuskiego Orderu św. Ducha. Order Złotego Runa, którego był wielkim mistrzem, jest zawieszony na szyi na czerwonej wstędze i oprawiony diamentami. U jego boku widać rękojeść miecza. Atrybuty władzy takie jak korona i purpurowy płaszcz z gronostajowym podbiciem zostały przedstawione w dyskretny sposób po prawej stronie, zgodnie z hiszpańską tradycją. Tło obrazu stanowi wystawna zielona zasłona. Twarz króla ma dobroduszny wyraz.

</doc>
<doc id="2863784" url="https://pl.wikipedia.org/wiki?curid=2863784" title="Tails (dystrybucja linuksa)">
Tails (dystrybucja linuksa)



</doc>
<doc id="2863787" url="https://pl.wikipedia.org/wiki?curid=2863787" title="Power Line Telecommunication">
Power Line Telecommunication



</doc>
<doc id="2863789" url="https://pl.wikipedia.org/wiki?curid=2863789" title="Portret Karola IV (1790)">
Portret Karola IV (1790)

Portret Karola IV (hiszp. "El rey Carlos IV") – obraz olejny hiszpańskiego malarza Francisca Goi (1746–1828) przedstawiający króla Karola IV z dynastii Burbonów. Portret króla i jego pendant "Królowa Maria Ludwika" należą do zbiorów Prado. Oba obrazy zostały zdeponowane w Museo de Zaragoza, gdzie obecnie są eksponowane.
Okoliczności powstania.
W 1788 roku zmarł Karol III, król Hiszpanii, na którego dworze pracował Goya. Jego najstarszy żyjący syn infant Karol (1748-1819) był królem Neapolu i Sycylii, zrzekł się jednak swojego królestwa na rzecz syna i przybył do Madrytu w 1789 roku, aby objąć tron Hiszpanii jako Karol IV. Nowy król podobnie jak jego ojciec cenił prace Goi i mianował go swoim nadwornym malarzem. Z okazji koronacji powstał portret króla, na podstawie którego Goya wykonał kilka kopii różniących się wielkością i detalami.
Portret powstał w 1790 roku na podstawie podobnych obrazów zatytułowanych "Portret Karola IV" i "Król Karol IV" namalowanych przez Goyę rok wcześniej. Była to pierwsza seria podobizn, którą wykonał Goya dla nowej pary królewskiej. Ze względu na napływ licznych zamówień Goya korzystał z pomocy uczniów i pomocników takich jak Agustín Esteve i Asensio Julià. Możliwe, że ta replika jest dziełem Esteve. 
Opis obrazu.
W tej wersji portretu Goya zmienił kolor szat króla ze szkarłatnych na ciemnoniebieskie. Czterdziestoletni król przedstawiony w pozycji stojącej ma na sobie strój z aksamitu ozdobionego srebrnymi haftami, dopełniony przez biały kołnierz we francuskim stylu i koronkowe mankiety. Głowa w białej pudrowanej peruce odcina się od ciemnego tła. Na jego piersi widnieją biało-błękitna wstęga i krzyż Orderu Karola III, czerwona wstęga neapolitańskiego Orderu Świętego Januarego i niebieska wstęga francuskiego Orderu Ducha Świętego. Order Złotego Runa, którego był wielkim mistrzem, jest zawieszony na szyi na czerwonej wstędze i oprawiony diamentami. U jego boku widać rękojeść miecza. Atrybuty władzy takie jak korona i purpurowy płaszcz z gronostajowym podbiciem zostały przedstawione w dyskretny sposób po prawej stronie, zgodnie z hiszpańską tradycją. Tło obrazu stanowi wystawna zielona zasłona. 
Portret jest utrzymany w tonie oficjalnych podobizn królewskich pozostających pod wpływem stylu Velázqueza. Ze względu na koloryt, fakturę i kompozycję nawiązują do prac Antona Rafaela Mengsa. Wyraz twarzy króla jest dobroduszny i nieobecny, brakuje mu typowej dla monarszych portretów królewskiej siły charakteru – Goya przedstawia jego faktyczne słabe i melancholijne usposobienie. Pomimo ograniczeń, jakie narzucał konwencjonalny portret, Goi udało się uchwycić rzeczywiste cechy króla.
Proweniencja.
Obraz znajduje się w zbiorach Prado od 1911, w latach 1925–1961 został przeniesiony do "Museo Municipal de San Telmo" w San Sebastián. Od 1972 roku jest wystawiany w Museo de Zaragoza, razem ze swoim pendantem, portretem królowej Marii Ludwiki.

</doc>
<doc id="2863790" url="https://pl.wikipedia.org/wiki?curid=2863790" title="Rhinoptera">
Rhinoptera

Rhinoptera – rodzaj ryb chrzęstnoszkieletowych z rodziny orleniowatych (Myliobatidae).
Występowanie.
Zasiedlają słone i słonawe wody Oceanu Indyjskiego, Pacyfiku i Atlantyku.
Klasyfikacja.
Gatunki zaliczane do tego rodzaju:

</doc>
<doc id="2863804" url="https://pl.wikipedia.org/wiki?curid=2863804" title="Cercozoa">
Cercozoa

Cercozoa – takson eukariotów należący do supergrupy Sar.
Systematyka.
Według Adla należą tutaj:
Według klasyfikacji opublikowanej w "Dictionary of the Fungi" "Cercozoa" to typ należący do królestwa chromistów ("Chromista") i zawierający 3 rzędy oraz rodzaje "incertae sedis":

</doc>
<doc id="2863807" url="https://pl.wikipedia.org/wiki?curid=2863807" title="Zaczarowane Miasto">
Zaczarowane Miasto



</doc>
<doc id="2863808" url="https://pl.wikipedia.org/wiki?curid=2863808" title="Melchiorre Crivelli">
Melchiorre Crivelli

Melchiorre Crivelli (ur. 1486 – zm. 7 października 1561) – włoski dominikanin, inkwizytor i biskup.
Pochodził z Mediolanu i wstąpił do zakonu dominikańskiego w mediolańskim konwencie Sant'Eustorgio. Studiował teologię na uniwersytecie w Pawii, uzyskując tytuł magisterski, zatwierdzony przez kapitułę generalną zakonu w 1518 roku. 24 sierpnia 1518 roku papież Leon X wydał bullę, na mocy której mianował go inkwizytorem Mediolanu, najwyraźniej jednak nominacja ta nie doszła wówczas do skutku lub została szybko odwołana. Przyczyną tego mógł być zbyt młody wiek Melchiorre, gdyż prawo kanoniczne wymagało, by na inkwizytorów mianować zakonników w wieku co najmniej 40 lat. Bulla Leona X udzielała mu wprawdzie dyspensy od tego wymogu, jednak wiadomo, że w latach 1519–1521 urząd ten sprawował z pewnością Gioacchino Beccaria z Pawii. Dopiero w 1521 roku 35-letni wówczas Melchiorre Crivelli objął stanowisko inkwizytora Mediolanu.
Z uwagi na zniszczenie archiwów inkwizycji mediolańskiej pod koniec XVIII wieku znanych jest bardzo niewiele szczegółów dotyczących działalności inkwizytorskiej Crivelliego, choć wiadomo, że działał on przeciwko przenikaniu wpływów reformacji do Lombardii. W 1538 roku ułożył pierwszy na terenie Włoch spis ksiąg zakazanych, opublikowany przez Senat Księstwa Mediolanu. W 1551 roku jego wikariusz dla diecezji Lodi skazał na śmierć mnicha augustiańskiego Galeazzo da Trezzo jako zwolennika luteranizmu.
W 1540 roku Melchiorre Crivelli został mianowany tytularnym biskupem Tagaste. Sprawował funkcję biskupa pomocniczego kolejno w Vercelli (1540–1544) i Mediolanie (od 1544), początkowo zachowując przy tym urząd inkwizytora mediolańskiego. Po objęciu archidiecezji mediolańskiej przez Gianangelo Arcimboldiego Crivelliego, działając w swej podwójnej roli szybko popadł w konflikt z nowym arcybiskupem na tle jurysdykcyjnym. W rezultacie utracił stanowisko biskupa pomocniczego oraz inkwizytora (1553). Ostatnie lata życia spędził w konwencie Sant'Eustorgio w Mediolanie, gdzie zmarł w wieku 75 lat. Rok przed śmiercią nowo mianowany arcybiskup Mediolanu Karol Boromeusz przywrócił go na stanowisko biskupa pomocniczego Mediolanu.
Brat Melchiorre, Bernardino Crivelli, był również dominikaninem oraz inkwizytorem Novary w latach 1530–1560 oraz wikariuszem prowincji św. Piotra Męczennika w latach 1562–1564.

</doc>
<doc id="2863811" url="https://pl.wikipedia.org/wiki?curid=2863811" title="Czeskie Centrum w Warszawie">
Czeskie Centrum w Warszawie

Czeskie Centrum w Warszawie ("České centrum") − instytucja promocji kultury czeskiej w Warszawie.
Historia.
Instytucja, pierwotnie pod nazwą Czechosłowacki Ośrodek Informacyjny, powstała na podstawie podpisanego 10 marca 1947 Układu o Przyjaźni, Współpracy i Wzajemnej Pomocy między Polską a Czechosłowacją. Przez wiele lat instytucja nosiła nazwę Czechosłowackiego Ośrodka Informacyjnego ("Československé informační středisko"), Ośrodka Kultury Czechosłowackiej ("Středisko československé kultury"), następnie Czechosłowackiego Ośrodka Kultury i Informacji ("Centrum československé kultury a informací ve Varšavě"), zaś siedziba znajdowała się w al. Wyzwolenia 6 (1949-1956), następnie w budynku b. Centrali Ogrodniczej z 1950 przy ul. Marszałkowskiej 77/79 (1956-1993). Podobna placówka mieściła się w Szczecinie w kamienicy z 1893 przy ul. Śląskiej 38 (1991). W 1993 w wyniku rozpadu Czechosłowacji, z Centrum wyodrębnił się Instytut Słowacki ("Slovenský inštitút vo Varšave"). Od 2004 Czeskie Centrum mieści się w budynku ambasady Czech, w willi Bahrów z 1880 przy al. Róż 16.
Centrum w Warszawie jest jedną z 26 placówek Czeskiego Centrum w Pradze, wchodzącego w skład resortu spraw zagranicznych tego kraju.

</doc>
<doc id="2863812" url="https://pl.wikipedia.org/wiki?curid=2863812" title="Powszelatek sertor">
Powszelatek sertor

Powszelatek sertor ("Spialia sertorius") – owad z rzędu motyli, z rodziny powszelatkowatych (Hesperiidae).
Północna Afryka, Europa Południowa i Europa Środkowa, zachodnia Azja od Portugalii po Góry Ałtaj. W Europie szczególnie na południu Europy Środkowej. W Polsce rzadki i nieliczny, spotykany najczęściej w południowej części kraju.
Oczy czarne, duże wystające, czułki cienkie odchylone na boki sięgające prawie do połowy skrzydła przedniego. Buławka czułka zakończona czarną plamką. Samce mają czułki grubsze od samic. Odwłok wydłużony minimalnie wystający za zarys rozłożonych tylnych skrzydeł, odwłok u samic jest grubszy. Rozpiętość skrzydeł u dorosłych motyli dochodzi od 23 do 25 milimetrów. Barwa podstawowa wierzchniej strony skrzydeł koloru ciemnobrązowego z wieloma wyraźnymi białymi prostokątnymi plamkami. Na wierzchu przedniego skrzydła przy kostalnym brzegu znajdują się cztery białe, przylegające do siebie plamki. Na zewnętrznej krawędzi skrzydeł przednich i tylnych w obszarze marginalnym, równolegle do brzegu zewnętrznego ułożona jest linia białych oddzielonych od siebie prostokątnych plamek. Równolegle do linii plamek przy brzegu zewnętrznym skrzydeł w obszarze submarginalnym ułożona jest linia mniejszych plamek koloru białego. W obszarach postdyskalnych skrzydeł przednich i tylnych ułożone są nieregularne plamki koloru białego. U pierwszego pokolenia barwa podstawowa spodniej strony skrzydeł kremowo-żółta, u drugiego pokolenia barwa podstawowa spodniej strony skrzydeł czerwono-brązowa. Na spodniej stronie skrzydeł układ plamek koloru białego taki sam jak na wierzchniej stronie. Korpus imago pokryty nieznacznie drobnym meszkiem.
Motyl wydaje w ciągu roku dwa pokolenia, loty kwiecień-czerwiec i połowa lipca-sierpień
Długości około 20 milimetrów, koloru ciemnobrązowe lub czarnego. Na prawym i lewym boku wzdłuż korpus postrzępiona podłużna linia koloru żółtego. Cały korpus gąsienicy pokryty białymi włoskami średniej długości.
Podstawowymi roślinami żywicielskimi są Krwiściąg mniejszy ("Sanguisorba minor"), Malina właściwa ("Rubus idaeus "), Pięciornik wiosenny ("Potentilla neumanniana").
Samice motyla wcześnie składają pojedynczo jaja wśród pąków kwiatowych roślin żywicielskich. Początkowo młode gąsienice żerują wyłącznie w zwartym pąku kwiatowym. Gdy osiąga większe rozmiary przenosi się na liść, na którym żyje w kryjówce utworzonej z oplotu. Dojrzałe gąsienice motyla pierwszego pokolenia czasem przechodzą diapauzę, hibernując wśród zwiędłych liści u podstawy rośliny żywicielskiej. Zwinięte liście na łodygach roślim służą jako miejsce przepoczwarczenia
"Spialia Sertorius" opisał Johann von Centurius Hoffmannsegg w 1804 roku pod nazwą Hesperia Sertorius
Powszelatek perski ("Spialia phlomidis"), powszelatek orbifer ("Spialia orbifer") i powszelatek malwowiec ("Pyrgus malva"),"Spialia therapne"
Zróżnicowane. Na poziomie morza preferuje gorące, suche, kwietne i nasłonecznione obszary porośnięte krzewami, na większych wysokościach suche, nasłonecznione trawiaste zbocza, kwietne łąki, polany leśne, miejsca zakrzaczone. Występuje do wysokości 1650 m n.p.m.

</doc>
<doc id="2863814" url="https://pl.wikipedia.org/wiki?curid=2863814" title="Piotr Słuczewski">
Piotr Słuczewski

Piotr Słuczewski, ros. Пётр Кириллович Случевский (ur. 29 stycznia 1899 w Rostowie nad Donem, zm. 1973) − generał major wojsk inżynieryjnych Armii Radzieckiej, generał brygady lWP.
Absolwent gimnazjum matematyczno-przyrodniczego. Po rewolucji październikowej wstąpił do Czerwonej Gwardii; żołnierz 1 Proletariackiej Drużyny Krasnogwardyjskiej. Od maja 1918 żołnierz 39 Dywizji Strzelców, w lutym 1919 został komisarzem, potem zastępcą dowódcy w 2 Brygadzie 39 Dywizji. Od lutego do grudnia 1920 jako starszy instruktor polityczny 14 Dywizji Kawalerii Armii Konnej Budionnego walczył w wojnie z Polską. Brał również udział w wojnie domowej w Rosji na Kaukazie Północnym jako szef wydziału partyjnego 4 Dywizji Kawalerii Armii Konnej. Od stycznia do lipca 1921 dowódca 19 Pułku Kawalerii, następnie do lutego 1922 komendant dywizyjnej szkoły partyjnej 4 Dywizji Kawalerii, do stycznia 1923 dowódca 24 Pułku Kawalerii, do czerwca 1932 dowódca szkoły pułkowej 13 Pułku Kawalerii. W 1933 skończył studia w Wojskowej Akademii Inżynieryjnej w Moskwie i został inżynierem. Absolwent kursów partyjnych na Uniwersytecie w Swierdłowsku. 1933–1936 inżynier 3 Brygady Zmotoryzowanej Białoruskiego Okręgu Wojskowego, 1936–1941 oficer Sztabu Wojsk Inżynieryjnych Armii Czerwonej. 
Od lipca 1941 do kwietnia 1942 szef oddziału inżynieryjnego 31 Armii, 1942–1943 szef wojsk inżynieryjnych 4 Dywizji Piechoty. Od jesieni 1942 pułkownik Armii Czerwonej. 31 sierpnia 1944 został skierowany do służby w WP jako p.o. dowódcy Wojsk Inżynieryjno-Saperskich, a od września 1944 zastępca dowódcy i szef sztabu tych wojsk. 30 grudnia 1944 został mianowany generałem brygady WP przez Prezydium KRN. Od 1 VII do 5 X 1945 zastępca szefa Departamentu Wojsk Inżynieryjno-Saperskich MON, następnie zakończył służbę w WP i wrócił do ZSRR, gdzie służył w sztabach wojsk inżynieryjnych, a 1 lipca 1953 został przeniesiony do rezerwy. Został pochowany na Cmentarzu Wwiedienskim w Moskwie.
Odznaczenia.
I odznaczenia radzieckie.

</doc>
<doc id="2863815" url="https://pl.wikipedia.org/wiki?curid=2863815" title="Puchar Narodów Afryki 2013/Faza pucharowa">
Puchar Narodów Afryki 2013/Faza pucharowa

Faza pucharowa jest etapem eliminacji po fazie grupowej Pucharu Narodów Afryki 2013.
Ćwierćfinały.
Burkina Faso - Togo.
Sędziowie asystenci:
Sędzia techniczny: Bernard Camille (Seszele)

</doc>
<doc id="2863816" url="https://pl.wikipedia.org/wiki?curid=2863816" title="Oksytryptan">
Oksytryptan



</doc>
<doc id="2863817" url="https://pl.wikipedia.org/wiki?curid=2863817" title="Palma Violets">
Palma Violets

Palma Violets – brytyjski zespół pochodzący z londyńskiej dzielnicy Lambeth, założony w 2011 roku Sama Fryera i Chilli Jessona. Brzmienie zespołu oscyluje głównie wokół rocka z elementami garage rocka i rocka psychodelicznego. 
Historia.
Jeszcze przed wydaniem pierwszego singla zespół zyskał wielu fanów, głównie dzięki amatorskim filmom z koncertów, rozpowszechnianym w Internecie. Palma Violets podpisali kontrakt z wytwórnią Rough Trade. . 
W 2003 zespół zagrał podczas trasy koncertowej NME Awards Tour 2013 obok artystów takich jak Miles Kane, Django Django i Peace. 
W 2012 zespół został nagrodzony przez brytyjski magazyn muzyczny NME w kategorii „najlepszy nowy zespół”. Premierę debiutanckiego albumu "180" zaplanowano na 25 lutego 2013 roku.
10 stycznia 2013 odbyła się premiera utworu "Step Up for the Cool Cats" na antenie BBC Radio 1.
Wyprodukowany przez Steve'a Mackeya drugi singiel z płyty "180" został wybrany przez dziennikarza radiowego Zane'a Lowe'a jako „Najlepsze nagranie na świecie”.
9 grudnia 2012 roku BBC ogłosiło nominację Palma Violets do konkursu „Sound of 2013”, mającego wyłonić najlepiej zapowiadającego się artystę przyszłego roku.

</doc>
<doc id="2863818" url="https://pl.wikipedia.org/wiki?curid=2863818" title="Anastazja Slonova">
Anastazja Slonova



</doc>
<doc id="2863819" url="https://pl.wikipedia.org/wiki?curid=2863819" title="Juliusz Tarnowski">
Juliusz Tarnowski

Zobacz też

</doc>
<doc id="2863820" url="https://pl.wikipedia.org/wiki?curid=2863820" title="Heinrich Lauterbach">
Heinrich Lauterbach

Heinrich Lauterbach (ur. 2 marca 1893 we Wrocławiu, zm. 16 marca 1973 w Biberach an der Riß) – niemiecki architekt, współorganizator i jeden z projektantów WuWy.
Życiorys.
Heinrich Lauterbach urodził się w 1893 roku. Pochodził z rodziny kolonistów niemieckich z Hesji, którzy osiedli na Śląsku w XIII wieku na ziemi otrzymanej od księcia Henryka Brodatego. W każdym pokoleniu mężczyźni nosili od tego czasu imię Heinrich. Jego ojcem był kupiec, właściciel lasów, tartaków i handlarz drewnem działający w Galicji, Austro-Węgrzech i Polsce. Młody Lauterbach uczył się w gimnazjum Marii Magdaleny, miał przejąć rodzinną firmę handlową. Rozpoczął studia we wrocławskiej Akademii Sztuki, w klasie rzeźby Theodora von Gosena. Oprócz rzeźby zajmował się także rysunkiem i malarstwem. Pod wpływem spotkania z architektem Hansem Poelzigiem zainteresował się architekturą i rozpoczął studia w tej dziedzinie. Studiował we Wrocławiu, ale douczał się m.in. w Darmstadt, Dreźnie i Berlinie. Po studiach zatrudnił się w pracowni Poelziga. Od 1925 roku pracował jako niezależny architekt, realizował budynki głównie na Śląsku.
W tym czasie należał do Werkbundu, organizował regionalny oddział tej instytucji. Do jego ówczesnych projektów należała organizacja wrocławskiej wystawy WuWa w 1929 roku, w ramach tej wystawy zaprojektował dwa budynki, z których jeden stał się jego domem. Jest także współprojektantem osiedla Westend na wrocławskim Szczepinie (z Theodorem Effenbergerem), które uległo częściowemu zniszczeniu w czasie oblężenia Wrocławia oraz nieukończonego osiedla Na Polance. Do projektów niezwiązanych ze Śląskiem należą dwie wille z czeskiego Jablonca nad Nysą i willa z Dubrownika, gdzie Lauterbach w 1935 roku mieszkał przez pewien czas. Opuścił Wrocław w 1945 roku, następnie w latach 1947–1950 pracował jako wykładowca Technische Hochschule w Stuttgarcie, a potem do 1958 roku był profesorem architektury w Werkakademie w Kassel. W 1960 roku przeniósł się Biberach an der Riß. Zmarł w 1973 roku.
Dla upamiętnienia postaci architekta w październiku 2016 rada miejska Wrocławia podjęła decyzję o nazwaniu jedną z ulic budowanego w zachodniej części miasta osiedla Nowe Żerniki ulicą Heinricha Lauterbacha.

</doc>
<doc id="2863822" url="https://pl.wikipedia.org/wiki?curid=2863822" title="Gerrit Achterberg">
Gerrit Achterberg

Gerrit Achterberg (ur. 20 maja 1905 w Langbroek, 17 stycznia 1962 w Leusden) – poeta holenderski. Związany z dwoma czasopismami literackimi: "Opwaartsche Wegen" (1923-1940) i "Criterium" (1940-1949).
Życiorys.
Urodził się w rodzinie chłopskiej wyznania kalwińskiego. W latach 1927-1933 piastował posadę nauczyciela. Później zmieniał kilkakrotnie pracę z powodów zaburzeń psychicznych, jakie go dotknęły. W okresie wojny (1948-1944) poddany przymusowo leczeniu psychiatrycznemu w związku z patologiczną agresywnością Achterberga. Przyczyną było morderstwo (1937) kobiety u wynajmował pokój. Postrzelił wówczas także jej 16-letnią córkę, a cała sprawa miała podtekst erotyczny. Skazany na 1,5 roku pozbawienia wolności. Wkrótce po wojnie (1946) wziął ślub. W tym okresie utrzymywał się jedynie ze zdobywanych z trudem prac zleconych. Do końca roku 1955 był objęty nadzorem sądowym. Pomimo tego otrzymał wówczas zamówienie rządowe na napisanie tomu wierszy. Dramatyczne losy pisarza powoli zmieniały recepcję jego utworów, a jednocześnie były też silnym impulsem, inspiracją w dalszej twórczości.
Wybrane utwory (chronologicznie).
pośmiertnie:

</doc>
<doc id="2863824" url="https://pl.wikipedia.org/wiki?curid=2863824" title="Ignazio Marino">
Ignazio Marino

Ignazio Roberto Marino (ur. 10 marca 1955 w Genui) – włoski lekarz chirurg, specjalizujący się w transplantologii, a także senator. W latach 2013–2015 burmistrz Rzymu.
Życiorys.
Wykształcenie i działalność zawodowa.
W 1979 ukończył studia z zakresu medycyny i chirurgii na Katolickim Uniwersytecie Najświętszego Serca w Rzymie. Specjalizował się w zakresie chirurgii ogólnej i naczyniowej. Od 1983 do 1990 pracował na macierzystej uczelni (w ramach Polikliniki Gemelli). W tym czasie przez cztery lata szkolił się w renomowanych centrach transplantologii działających w ramach University of Cambridge oraz University of Pittsburgh. Na tej drugiej uczelni objął następnie stanowisko profesora, podejmował też pracę w uniwersyteckim centrum medycznym i w szpitalu dziecięcym w Pittsburghu. Pełnił dyrektorskie funkcje w uczelnianych instytutach medycznych. W 2002 został profesorem chirurgii na Thomas Jefferson University w Filadelfii, powierzano mu stanowiska dyrektora oddziałów transplantologicznych w Thomas Jefferson University Hospital. Ignazio Marino uzyskiwał członkostwo w licznych stowarzyszeniach naukowych, a także radach redakcyjnych periodyków branżowych. Pełnił funkcję konsultanta przy krajowym komitecie transplantacyjnym i członka rady krajowego centrum transplantologii.
Brał udział w około 650 operacjach przeszczepiania narządów, specjalizując się w przeszczepianiu wątroby. Podejmował także próby ksenotransplantacji, w czerwcu 1992 i w styczniu 1993 wchodził w skład zespołu, który przeprowadził dwie operacje przeszczepienia człowiekowi wątroby pobranej od pawiana (obaj pacjenci zmarli w ciągu kilkudziesięciu dni). W 2001 dokonał pierwszej we Włoszech operacji przeszczepienia nerki pacjentowi będącemu nosicielem wirusa HIV.
Działalność polityczna.
W 2006 przyjął propozycję Demokratów Lewicy i z ich ramienia uzyskał mandat senatora XV kadencji. Przystąpił do współtworzonej przez to ugrupowanie Partii Demokratycznej, z jej listy w 2008 i w 2013 był wybierany do Senatu XVI oraz XVII kadencji. W 2009 ubiegał się bez powodzenia o przywództwo w partii, otrzymując poparcie na poziomie 14%.
W 2013 wygrał wybory na urząd burmistrza Rzymu, pokonując ubiegającego się o reelekcję Gianniego Alemanno. W październiku 2015 złożył rezygnację po ujawnieniu m.in. wydatków na cele prywatne z funduszy miejskich. Wkrótce cofnął rezygnację, co doprowadziło do złożenia mandatów przez ponad połowę radnych miejskich. Został wówczas zastąpiony przez rządowego komisarza. W 2016 Ignazio Marino został uniewinniony od zarzutów defraudacji.

</doc>
<doc id="2863829" url="https://pl.wikipedia.org/wiki?curid=2863829" title="Iwan Bodiul">
Iwan Bodiul

Iwan Bodiul (ros. Иван Иванович Бодюл) (ur. 3 stycznia 1918 (21 grudnia 1917 według starego stylu) w Aleksandrowce w obwodzie mikołajowskim na Ukrainie, zm. 27 stycznia 2013 w Moskwie) − mołdawski polityk, komunista, szef partii komunistycznej w Mołdawskiej SRR w latach 1961-1980, wicepremier ZSRR w latach 1980-1985.
W 1937 skończył studia agronomiczne i podjął pracę jako agronom w obwodzie odeskim. 1938-1942 studiował w Akademii Weterynaryjnej Robotniczo-Chłopskiej Armii Czerwonej w Moskwie, po czym został wcielony do Armii Czerwonej jako szef służb weterynaryjnych jednostek sowieckich. Od 1940 członek Wszechzwiązkowej Komunistycznej Partii (bolszewików). Po wojnie pracował w ministerstwie rolnictwa Mołdawskiej ZSRR i odpowiadał za zakładanie kołchozów, w latach 1948-1951 jako pełnomocnik rządu. 1951-1952 był sekretarzem okręgowym Komunistycznej Partii Mołdawii w Kiszyniowie. W latach 1959-1961 był II sekretarzem, a od 28 maja 1961 do 30 grudnia 1980 I sekretarzem KC Komunistycznej Partii Mołdawii. W okresie swoich rządów był blisko związany z Breżniewem. W latach 1961-1986 był sekretarzem KC KPZR, a 1980-1985 wicepremierem ZSRR. W 1985 przeszedł na emeryturę i zamieszkał w Moskwie, gdzie zmarł.
Odznaczenia.
3 stycznia 2003 Bodiul został odznaczony przez komunistycznego prezydenta Mołdawii Vladimira Voronina Orderem Republiki Mołdawskiej, najwyższym mołdawskim odznaczeniem, za „długą i owocną pracę w najwyższych organach władzy państwowej, wkład w znaczący rozwój Mołdawii i dla upamiętnienia 85 rocznicy urodzin”.

</doc>
<doc id="2863834" url="https://pl.wikipedia.org/wiki?curid=2863834" title="Kardynał (obraz El Greca)">
Kardynał (obraz El Greca)

Kardynał – obraz hiszpańskiego malarza pochodzenia greckiego Dominikosa Theotokopulosa, znanego jako El Greco. Należy do zbiorów Metropolitan Museum of Art w Nowym Jorku. Obraz sygnowany: domenikos theotokopoulos epoiei.
Okoliczności powstania.
El Greco wyjechał z Rzymu około 1577 roku i osiedlił się w Hiszpanii. Zamieszkał w Toledo, gdzie wkrótce nawiązał kontakt z czołowymi członkami duchowieństwa. XV i XVI wiek to okres świetności hiszpańskiej inkwizycji. El Greco, by uzyskać przychylność i zyskać nowych mecenasów wśród kleru przyjął zlecenie wykonania pełnopostaciowego portretu kardynała Fernanda Niño de Guevary (1541–1609), wielkiego inkwizytora Hiszpanii. Kardynał był znaną postacią swoich czasów: był członkiem Rady Kastylii, został kardynałem w 1596 roku, inkwizytorem generalnym w 1599 roku i arcybiskupem Sewilli w 1600 roku. Odwiedził Toledo w lutym i marcu 1600 roku oraz wizytował miasto ponownie w 1601 i 1604 roku. Obraz prawdopodobnie powstał wiosną 1600 roku, kiedy kardynał przebywał w Toledo z królem Filipem III i jego dworem. Kardynał zmarł w 1609 roku i został pochowany w klasztorze San Pablo Ermitaño w Toledo, portret El Greca był prawdopodobnie eksponowany nad jego grobem.
Obraz stał się symbolem Hiszpanii i hiszpańskiej inkwizycji.
Opis obrazu.
Malarz przedstawił kardynała siedzącego na drewnianym fotelu, ubranego w kardynalski strój chórowy, m.in. czerwoną (purpurową) sutannę oraz mantolet i mucet tego samego koloru. Na głowie ma biret. Rozsunięty u dołu mantolet odsłania koronkową rokietę, której akcenty widać na kołnierzu i rękawach. Dłonie kapłana oparte są o poręcz; jedna jest zaciśnięta, druga otwarta. Wskazuje to na sprzeczne emocje pozującego. Kardynalskie szaty skąpane są w świetle, które wygładza materiał kontrastujący z kanciastym drewnianym fotelem. W tle znajduje się błyszcząca złocista skóra wisząca na ścianie oddzielona czarnym pasem od ściany z drewnianych kasetonów. Podłoga i jej wzór ma za zadanie równoważyć scenę: prostokąty podkreślają układ siedzącej sylwetki, a czarne koło eksponuje leżącą kartkę papieru, na której widnieje podpis artysty.
Spojrzenie kardynała jest surowe i pytające. Uderzającym szczegółem są okulary namalowane przez El Greca. Okulary były nowym wynalazkiem ówczesnych czasów i noszenie ich było uważane za niewłaściwe. Znacznie wyżej ceniono sobie binokle. Kardynał pozując w okularach przedstawia siebie jako osobę postępową, ceniącą nowinki techniczne. Zlecenie wykonania swojego portretu El Grecowi po uprzednim odrzuceniu jego prac przez króla Filipa II było również aktem prowokacji lub zainteresowania dla indywidualnego stylu artysty
Proweniencja.
W 1632 roku obraz został udokumentowany w zbiorach siostrzeńca kardynała, który następnie przekazał go swoim potomkom. Do 1904 roku obraz znajdował się w kolekcji znakomitych rodów arystokracji hiszpańskiej przechodząc prawem spadkowym z pokolenia na pokolenie. W czerwcu 1904 obraz został sprzedany za 200 000 peso domu aukcyjnemu Durand-Ruel, a ten w tym samym roku sprzedał dzieło za 225 000 franków amerykańskiemu filantropowi Henry’emu Osborne’owi Havemeyerowi z Nowego Jorku. W 1929 roku obraz znalazł się w kolekcji Metropolitan Museum of Art.
Inna wersja obrazu.
Od 1955 roku w Museum Oskar Reinhart am Römerholz znajduje się inna, mniejsza wersja tego obrazu. Obraz o wymiarach 74 × 51 cm przedstawia kardynała Guevarę w tradycyjnym ujęciu trzech-czwartych. Jest sygnowany dużymi literami pisanymi kursywą "doménikos theotokópoulos e’poíei". Według Harolda Wetheya, portret jest kopią obrazu z Metropolitan Museum i jest dziełem warsztatu mistrza lub jego naśladowcy. Wethey datował go na wczesny XVII wiek. Hiszpański historyk sztuki Manuel B. Cossío, który jako pierwszy nadał portretowi autorstwo, datował obraz na lata 1594–1604. W nowszych monografiach dotyczących twórczości malarza autorstwa Michael Scholz-Hönsela i Fernanda Mariasa obraz nie jest uwzględniony jako dzieło El Greca. Według kuratorki muzeum Oskar Reinhart am Römerholz, Mariantonii Reinhard-Felice identyfikacja kardynała jako Fernanda Niño de Guevarę jest błędna.
Obraz w kulturze.
Szczegóły powstania obrazu przedstawione są w filmie "El Greco" z 2007 roku w reżyserii Iannisa Smaragdisa.

</doc>
<doc id="2863835" url="https://pl.wikipedia.org/wiki?curid=2863835" title="Făt-Frumos">
Făt-Frumos

Făt-Frumos (rum. "Piękny Młodzieniec") - nazwa bohaterów rumuńskich i mołdawskich baśni ludowych i literackich. Nie jest to imię, a określenie, zaś w poszczególnych utworach bohater może przybierać inne imiona, takie jak Ioviţă czy Greuceanu. Făt-Frumos nie jest bohaterem cyklu bajek, ale nazwą głównego bohatera różnych wątków baśniowych. Zwykle jest najmłodszym synem cesarza, często narodzonym w cudowny sposób, który po dorośnięciu dokonuje bohaterskich czynów, takich jak walka ze zmejami, wiedźmami i smokami, odzyskiwanie skradzionych ciał niebieskich (w bajce P. Ispirescu Greuceanu), uwalnianie porwanych cesarskich córek, czy też wyprawa w poszukiwaniu nieśmiertelności. W wielu utworach jego towarzyszem podróży jest cudowny, mówiący ludzkim językiem koń, będący jego przewodnikiem i doradcą. Sam Făt-Frumos wyróżnia się odwagą, współczuciem, często także nadludzką siłą i zdolnościami magicznymi. Autorami baśni, których bohaterem jest Făt-Frumos byli tacy pisarze, jak Mihai Eminescu czy Ion Creangă.

</doc>
<doc id="2863837" url="https://pl.wikipedia.org/wiki?curid=2863837" title="Telesterowanie">
Telesterowanie



</doc>
<doc id="2863839" url="https://pl.wikipedia.org/wiki?curid=2863839" title="North America 4">
North America 4

North America 4 (IRB North America 4) – stworzony przez IRB turniej rugby union rozgrywany corocznie w latach 2006–2008 dla regionalnych zespołów z Kanady i Stanów Zjednoczonych mający na celu zwiększenie rywalizacji dla zawodników z obu tych krajów. Wszystkie trzy edycje wygrała drużyna Canada West.
Historia.
W turnieju brały udział cztery zespoły – po dwa z USA i Kanady – stworzone dzięki współpracy IRB, USA Rugby i Rugby Canada. Finansowany był przez IRB jako część trzyletniego globalnego planu inwestycyjnego, którego celem było zwiększenie liczby rozgrywek na poziomie reprezentacyjnym i wystawienie większej liczby zawodników na wymogi międzynarodowych zawodów. Miał stać się zatem miejscem do identyfikowania i rozwoju potencjalnych reprezentantów Kanady i USA.
W 2009 roku zawody zostały zastąpione przez Americas Rugby Championship.
System rozgrywek.
Cztery uczestniczące w turnieju zespoły – Canada West, Canada East, USA Falcons i USA Hawks – w pierwszych dwóch edycjach rywalizowały ze sobą systemem kołowym, po czym dwie czołowe spotykały się w meczu finałowym, pozostałe zaś rywalizowały o miejsce trzecie. W ostatnich zawodach faza grupowa była zaś walką o rozstawienie przed półfinałami.
Zwycięzca meczu zyskiwał cztery punkty, za remis przysługiwały dwa punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym.

</doc>
<doc id="2863844" url="https://pl.wikipedia.org/wiki?curid=2863844" title="Grzegorz Moryciński">
Grzegorz Moryciński

Grzegorz Moryciński (ur. 7 listopada 1936 w Augustowie, zm. 15 marca 2015) – polski malarz współczesny.
W 1941 rodzina Morycińskich została zesłana na Syberię, skąd powróciła w 1946. Grzegorz Moryciński w 1951 wyjechał do Szczecina, gdzie uczęszczał do Liceum Sztuk Plastycznych. W 1956 rozpoczął studia na warszawskiej Akademii Sztuk Pięknych pod kierunkiem Artura Nacht-Samborskiego i Stanisława Szczepańskiego, w 1961 otrzymał na zakończenie nauki dyplom z wyróżnieniem. Rozpoczął pracę jako grafik w Modzie Polskiej, w 1964 wyjechał na krótko do Paryża. W 1969 otrzymał trzymiesięczne stypendium rządu włoskiego, w 1972 i 1974 przebywał w Londynie, a w 1976 w Szwecji. Dwukrotnie otrzymał nagrodę w Ogólnopolskim Konkursie im. Jana Spychalskiego, pierwszy raz w 1973, drugi w 1977. Od 1974 działał w Związku Polskich Artystów Plastyków, w 1977 był stypendystą Funduszu Rozwoju Twórczości Plastycznej. Podczas stanu wojennego należał do Ruchu Kultury Niezależnej i projektował ulotki dla NSZZ "Solidarność", za co otrzymał nagrodę Komitetu Kultury Niezależnej NSZZ. W 1987 przebywał przez cztery miesiące w Australii, w 1992 brał udział w międzynarodowych warsztatach artystycznych w Stadtlengsfeld. W 1993 był stypendystą Fundacji Pollock-Krasner, Ministerstwo Kultury i Dziedzictwa Narodowego przyznało Grzegorzowi Morycińskiemu w 2006 nagrodę specjalną.
W 2008 został odznaczony Srebrnym Medalem „Zasłużony Kulturze Gloria Artis”.

</doc>
<doc id="2863845" url="https://pl.wikipedia.org/wiki?curid=2863845" title="Born and Raised (album Johna Mayera)">
Born and Raised (album Johna Mayera)

Born and Raised jest piątym albumem studyjnym Johna Mayera wydanym 22 maja 2012.

</doc>
<doc id="2863848" url="https://pl.wikipedia.org/wiki?curid=2863848" title="Andrea Romano">
Andrea Romano

Andrea Romano (ur. 10 maja 1967 w Livorno) – włoski historyk, wykładowca akademicki i dziennikarz, deputowany.
Życiorys.
Studia humanistyczne ukończył na Uniwersytecie w Pizie, związał się następnie zawodowo z Fundacją im. Luigiego Einaudiego. Stopień naukowy doktora z zakresu historii uzyskał na Uniwersytecie Turyńskim. Kształcił się na uczelniach zagranicznych w Moskwie, Paryżu i Nowym Jorku. W 2009 objął stanowisko profesora ("professore associato") historii najnowszej na rzymskim uniwersytecie „Tor Vergata”.
Zajmował się zagadnieniami dotyczącymi stalinizmu, następnie historią ruchu socjalistycznego i europejskiej lewicy (głównie we Włoszech i Wielkiej Brytanii). Został również felietonistą dziennika „Il Sole 24 Ore”. W 2009 objął stanowisko dyrektora think tanku Italia Futura założonego przez prezydenta Ferrari Lucę Cordero di Montezemolo.
W 2013 Andrea Romano został kandydatem Wyboru Obywatelskiego i koalicji Z Montim dla Włoch do Izby Deputowanych w Toskanii, uzyskując mandat poselski na XVII kadencję. W 2014 przeszedł do Partii Demokratycznej, z jej ramienia w 2018 z powodzeniem ubiegał się o reelekcję do niższej izby włoskiego parlamentu.

</doc>
<doc id="2863853" url="https://pl.wikipedia.org/wiki?curid=2863853" title="Śląskie Linie Autobusowe">
Śląskie Linie Autobusowe

Śląskie Linie Autobusowe – przedsiębiorstwo transportowe działające w przedwojennym województwie śląskim w latach 1929–1939 oraz w okresie 1946–1948.
Historia.
Transport autobusowy na terenie polskiej części Górnego Śląska zapewniali początkowo prywatni przewoźnicy, utrzymujący połączenia także do Małopolski (Sosnowiec), jak i na niemiecki Śląsk (do Bytomia). Przewoźnicy ci zainteresowani byli jednak jedynie liniami wysoko dochodowymi, dyktowali ceny oraz dysponowali przeważnie przestarzałym i często psującym się taborem.
W celu zapewnienia regularnego transportu dla mieszkańców w kwietniu 1929 roku Związek Celowy Samorządów Śląskich, którego udziałowcami były Katowice, Królewska Huta, powiaty Katowice Wieś, Świętochłowice oraz gmina Siemianowice, powołał Śląskie Linie Autobusowe. Przewodniczącym Związku został ówczesny wiceprezydent Katowic Stanisław Szkudlarz. 1 listopada ruszyła pierwsza linia: Katowice – Siemianowice, którą obsługiwały dwa autokary marki Ursus. W grudniu ruszyły kolejne linie: Katowice – Królewska Huta oraz Katowice – Królewska Huta – Łagiewniki – granica polsko-niemiecka.
W 1930 roku wybudowano halę garażowo-warsztatową, mogącą pomieścić 50 pojazdów – mieściła się na ulicy Mickiewicza. W 1935 roku w hali wybudowano pierwszy własny autobus.
Stopniowo przybywało nowych linii oraz pojazdów i skutecznie rywalizowano z przewoźnikami prywatnymi, którzy mieli droższe bilety. W ówczesnej prasie pisano także o mankamentach: brak było tablic przystankowych i z rozkładami jazdy.
W 1936 roku na katowickim rynku otwarto siedzibę główną ("Dom Własny") Śląskich Linii Autobusowych. Mieściła się tam dyrekcja, biura, poczekalnie dla pasażerów, a na podwórku publiczne szalety.
W 1938 roku ŚLA przewiozły ponad 10 milionów pasażerów i były największym przedsiębiorstwem autobusowym w Polsce – dysponowały 85 autobusami (powstałymi m.in. na podwoziu marki Leyland), a w 1939 roku już 108 pojazdami; obsługiwały 32 linie na Śląsku oraz 2 w Małopolsce: do Będzina i Krakowa. Swoją przedwojenną działalność zakończyły wraz z wybuchem II wojny światowej.
Linie autobusowe w 1937 roku.
W nawiasach liczba przewiezionych pasażerów.
Autokary ŚLA docierały także do m.in. Żor, Wodzisławia Śląskiego, Ustronia i Cieszyna. Obowiązujący od 15 września 1937 rozkład jazdy przewidywał również kursy Rybnik – Wodzisław Śląski – Jastrzębie-Zdrój oraz Rybnik – Chwałowice – Świerklany.
Po II wojnie światowej.
W związku ze zniszczeniem hali na ulicy Mickiewicza, ŚLA umieściły swoje warsztaty w dawnych garażach Policji Państwowej na ulicy Kilińskiego, a w 1946 roku oficjalnie reaktywowano ich działalność (pod koniec roku jeździło 37 autobusów na 11 liniach), jednak już dwa lata później nastąpiła likwidacja – w wyniku scalenia ŚLA oraz "Kolei Elektrycznych Zagłębia Śląsko-Dąbrowskiego", powstały "Śląsko-Dąbrowskie Linie Komunikacyjne", późniejsze Wojewódzkie Przedsiębiorstwo Komunikacyjne w Katowicach.

</doc>
<doc id="2863858" url="https://pl.wikipedia.org/wiki?curid=2863858" title="Stanisław Szczepański (malarz)">
Stanisław Szczepański (malarz)

Stanisław Wojciech Szczepański (ur. 2 marca 1895 w Ropczycach, zm. 14 grudnia 1973 w Warszawie) – polski malarz i pedagog.
Życiorys.
Naukę rysunku rozpoczął w C. K. Gimnazjum w Jaśle u Apolinarego Kotowicza. W tej szkole zdał maturę w 1913. Od 1913 przez dwa lata studiował na Wydziale Architektury na Politechnice w Wiedniu, naukę kontynuował na Wydziale Filozoficznym Uniwersytetu Jagiellońskiego, a od 1919 przez sześć lat studiował w krakowskiej Akademii Sztuk Pięknych w pracowniach Wojciecha Weissa i Teodora Axentowicza. Równolegle w ramach Warsztatów Krakowskich tworzył dekoracje dla tamtejszych teatrów. W 1929 wyjechał do Paryża i przez rok uczył się w działającej tamtejszej ekspozyturze uczelni u Józefa Pankiewicza. Artystycznie związał się z kapistami i należał do grupy malarskiej „Komitet Paryski”. Podróżował po Francji aby tworzyć w plenerze, w 1930 odwiedził Bretanię, a rok później do Lotaryngii. Do Polski powrócił w 1932 i wystawiał swoje prace w Instytucie Propagandy Sztuki razem z kapistami. Został wówczas sekretarzem Związku Zawodowego Polskich Artystów Plastyków i publikował swoje felietony na łamach „Głosu Plastyków”. W 1937 wyjechał do Krzemieńca, gdzie uczył w tamtejszym liceum do wybuchu II wojny światowej. Podczas okupacji wykładał na kompletach konspiracyjnych malarstwo i sztukę. W 1945 został profesorem Wyższej Szkoły Sztuk Plastycznych w Poznaniu, w 1949 przeniósł się do Warszawy, gdzie został profesorem zwyczajnym na Akademii Sztuk Pięknych i prowadził zajęcia dla studentów i nauczycieli. W spoczynku przeszedł w 1965, zmarł w 1973.
Do twórczości Stanisława Szczepańskiego należało malarstwo sztalugowe, malował również martwe natury, pejzaże i portrety oraz sceny rodzajowe i malarstwo ścienne. Jego obrazy powstawały poprzez zastosowanie techniki olejnej, tempery, akwareli i gwaszu. Tworzył również scenografie teatralne. Swoją wiedzę zawarł w wydanej w 1957 książce „Rysunek i malarstwo, wskazówki dla artystów amatorów”.

</doc>
<doc id="2863860" url="https://pl.wikipedia.org/wiki?curid=2863860" title="Mała Dąbrówka">
Mała Dąbrówka



</doc>
<doc id="2863861" url="https://pl.wikipedia.org/wiki?curid=2863861" title="Stade Leopold Senghor">
Stade Leopold Senghor



</doc>
<doc id="2863875" url="https://pl.wikipedia.org/wiki?curid=2863875" title="George Redman Group">
George Redman Group

George Redman Group – album nagrany przez amerykański zespół jazzowy, którego liderem był perkusista George Redman.
W składzie grupy był m.in. saksofonista Bob Gordon. Nagrania zarejestrowane zostały w grudniu 1953 w studiu Radio Recorders w Hollywood. 10" monofoniczny LP wydany został przez należącą do Roberta Schermana wytwórnię Skylark (SKLP-20).
Materiał nagrany na tej płycie został wykorzystany wielokrotnie. Jeszcze Skylark wydał dwie płyty 7" (EP 115 i 116), na których powtórzono nagrania z płyty długogrającej. Scherman założył również wytwórnię Tampa Records. Jednym z albumów, które ukazały się nakładem Tampy był split "Oscar Moore Trio/George Redman Group". "Swing Shift:The Music for Night Owls" to ta sama płyta, ale ze zmienionym tytułem i okładką (numer katalogowy pozostał ten sam). Inna reedycja została wydana już jako album Boba Gordona – "Moods in Jazz" (Tampa TP-26). Kolejny raz powtórzono te nagrania pod tym samym numerem, ale z inną okładką i tytułem: Bob Gordon Quintet "Jazz Impressions".

</doc>
<doc id="2863880" url="https://pl.wikipedia.org/wiki?curid=2863880" title="Mevlüt Erding">
Mevlüt Erding



</doc>
<doc id="2863882" url="https://pl.wikipedia.org/wiki?curid=2863882" title="Haakon Sandoy">
Haakon Sandoy



</doc>
<doc id="2863890" url="https://pl.wikipedia.org/wiki?curid=2863890" title="Dießen">
Dießen



</doc>
<doc id="2863891" url="https://pl.wikipedia.org/wiki?curid=2863891" title="Diessen">
Diessen



</doc>
<doc id="2863892" url="https://pl.wikipedia.org/wiki?curid=2863892" title="Diesen">
Diesen



</doc>
<doc id="2863893" url="https://pl.wikipedia.org/wiki?curid=2863893" title="Enrico Hillyer Giglioli">
Enrico Hillyer Giglioli

Enrico Hillyer Giglioli (ur. 13 czerwca 1845 w Londynie, zm. 16 grudnia 1909 we Florencji) − włoski zoolog i antropolog.

</doc>
<doc id="2863894" url="https://pl.wikipedia.org/wiki?curid=2863894" title="Nadya Ortíz">
Nadya Ortíz



</doc>
<doc id="2863896" url="https://pl.wikipedia.org/wiki?curid=2863896" title="Kazańskie Zjednoczenie Przemysłu Lotniczego">
Kazańskie Zjednoczenie Przemysłu Lotniczego

Kazańskie Zjednoczenie Przemysłu Lotniczego imienia S. P. Gorbunowa, KAPO (ros. Казанское авиационное производственное объединение имени С. П. Горбунова, KАПО) – rosyjskie przedsiębiorstwo przemysłu lotniczego. Znajduje się we wschodniej części Kazania w pobliżu lotniska Borisoglebskoje. Przedsiębiorstwo produkuje samoloty cywilne i wojskowe oraz trolejbusy, zatrudnia 5982 pracowników.
KAPO Avia.
W latach 1991-2015 w ramach przedsiębiorstwa działała transportowa linia lotnicza KAPO Avia (IATA: G7). W skład jej floty wchodziły wersje cargo samolotów Ił-62, Tu-204 oraz An-26.

</doc>
<doc id="2863897" url="https://pl.wikipedia.org/wiki?curid=2863897" title="Lesiny (Kowalowice)">
Lesiny (Kowalowice)

Lesiny – przysiółek wsi Kowalowice w Polsce, położony w województwie opolskim, w powiecie namysłowskim, w gminie Namysłów. Wchodzi w skład sołectwa Kowalowice.
W latach 1975–1998 przysiółek administracyjnie należał do ówczesnego województwa opolskiego.
W przysiółku nie ma zabudowy

</doc>
<doc id="2863898" url="https://pl.wikipedia.org/wiki?curid=2863898" title="Marijke van der Pas">
Marijke van der Pas

Marijke van der Pas (ur. 1949) – holenderska brydżystka z tytułami World Grand Master w kategorii Kobiet (WBF) a także European Grand Master oraz European Champion w kategoriach Kobiet i Mikstów (EBL).
Marijke van der Pas jest redaktorem czasopisma "Brydż", organu brydżowej ligi holenderskiej. Jest autorką książek brydżowych.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2863899" url="https://pl.wikipedia.org/wiki?curid=2863899" title="Siedlec (Kowalowice)">
Siedlec (Kowalowice)

Siedlec – przysiółek wsi Kowalowice w Polsce, położony w województwie opolskim, w powiecie namysłowskim, w gminie Namysłów. Wchodzi w skład sołectwa Kowalowice.
W latach 1975–1998 przysiółek administracyjnie należał do ówczesnego województwa opolskiego.
W miejscowości nie ma zabudowy.

</doc>
<doc id="2863900" url="https://pl.wikipedia.org/wiki?curid=2863900" title="Grand Prix Szwecji na Żużlu 2012">
Grand Prix Szwecji na Żużlu 2012

2012 FIM Swedish Speedway GP − był czwartą imprezą w sezonie 2012 z cyklu Grand Prix. Zawody odbyły się 26 maja 2012 na stadionie Ullevi w Göteborgu. Zwycięzcą został Fredrik Lindgren, pokonując w finale Grega Hancocka, Chrisa Holdera i Tomasa H. Jonassona.
Zawodnicy.
Komisja Speedway Grand Prix nominowała Tomasa H. Jonassona jako zawodnika z dziką kartą. Rezerwowymi zawodnikami zostali Linus Sundström i Simon Gustafsson.

</doc>
<doc id="2863903" url="https://pl.wikipedia.org/wiki?curid=2863903" title="Marijke Van Der Pas">
Marijke Van Der Pas



</doc>
<doc id="2863904" url="https://pl.wikipedia.org/wiki?curid=2863904" title="Irina Hakamada">
Irina Hakamada



</doc>
<doc id="2863905" url="https://pl.wikipedia.org/wiki?curid=2863905" title="Galeria Trietiakowska">
Galeria Trietiakowska



</doc>
<doc id="2863907" url="https://pl.wikipedia.org/wiki?curid=2863907" title="17-Hydroksyprogesteron">
17-Hydroksyprogesteron

17-Hydroksyprogesteron () – organiczny związek chemiczny z grupy steroidów. Pochodna progesteronu zawierająca grupę hydroksylową w pozycji 17. U człowieka jest to hormon kory nadnerczy, jeden z głównych metabolitów progesteronu i prekursor androgenów niewykazujących aktywności androgennej. Pomiary stężenia tego hormonu stosuje się w diagnostyce chorób nadnerczy. Używany jako lek hormonalny wykazujący silne i długotrwałe działanie gestagenne.
Miejsce w steroidogenezie.
17-OH-progesteron powstaje z progesteronu wskutek działania 17α-hydroksylazy lub z 17-hydroksypregnenolonu pod wpływem 3β-hydroksysterydodehydrogenazy. Może być przekształcony do 11-deoksykortyzolu (pod wpływem 21-hydroksylazy) lub do Δ4-androstendionu (pod wpływem 17,20-desmolazy).
Farmakokinetyka.
Hydroksyprogesteron wiąże się w znacznym stopniu z białkami osocza. Biologiczny okres półtrwania wynosi 6 dni.
Diagnostyka.
Oznaczenia stężenia 17-OH-progesteronu dokonuje się w surowicy krwi. Wartości i zakres norm laboratoryjnych są takie same dla kobiet i mężczyzn, i wynoszą zwykle (w zależności od laboratorium): 0,9-3,9 nmol/l (30-130 ng/dl).
Znaczenie.
Oznaczenie stężenia 17-OH-progesteronu wykorzystuje się w diagnostyce chorób nadnerczy. W zależności od potrzeb diagnostycznych dokonuje się przygodnego oznaczenia poziomu hormonu w surowicy krwi lub po stymulacji innymi substancjami (tzw. testy czynnościowe).
W diagnostyce nadmiaru androgenów nadnerczowych, pośród innych testów czynnościowych, ocenia się poziom 17-OH-progesteronu w teście pobudzania syntetyczną kortykotropiną.
W diagnostyce hirsutyzmu wartości stężenia 17-OH-progesteronu w granicach normy wskazują na hirsutyzm idiopatyczny. Wysokie stężenia (także po stymulacji przy użyciu ACTH), przy potwierdzeniu hamowania w teście hamowania deksametazonem, mogą wskazywać na niedobór 21-hydroksylazy jako przyczynę hirsutyzmu.
Niedobór 21-hydroksylazy może być przyczyną wrodzonego przerostu nadnerczy. Skutkiem defektu enzymatycznego jest nagromadzenie 17-OH-progesteronu, który nie może ulec przekształceniu w 11-deoksykortyzol i kortyzol. W postaci klasycznej stężenie 17-OH-progesteronu wielokrotnie przewyższa normę (zwykle wynosi powyżej 30 nmol/l [1000 ng/dl]). W postaci nieklasycznej, kryterium rozpoznania jest stwierdzenie zwiększenia stężenia 17-OH-progesteronu po stymulacji ACTH (powyżej 15-30 nmol/l [500-1000 ng/dl]). Monitorowanie poziomu m.in. 17-OH-progesteronu jest elementem leczenia wrodzonego przerostu nadnerczy z niedoboru 21-hydroksylazy.
W obecności zwiększonych stężeń DHEA-S lub androstendionu, oznaczenie 17-OH-progesteronu jest elementem diagnostyki "incydentaloma" nadnerczy.
Zwiększone stężenie 17-OH-progesteronu może wskazywać na obecność raka nadnercza.
Dawkowanie.
Domięśniowo, według zaleceń lekarza. Zwykle przy poronieniu zagrażającym 125–500 mg raz w tygodniu.
Uwagi.
Hydroksyprogesteronu nie należy stosować u kobiet karmiących piersią.

</doc>
<doc id="2863908" url="https://pl.wikipedia.org/wiki?curid=2863908" title="Wasilij Diakow">
Wasilij Diakow



</doc>
<doc id="2863909" url="https://pl.wikipedia.org/wiki?curid=2863909" title="Paweł Cyras-Morozowicz">
Paweł Cyras-Morozowicz



</doc>
<doc id="2863910" url="https://pl.wikipedia.org/wiki?curid=2863910" title="Borys Kazanowicz">
Borys Kazanowicz



</doc>
<doc id="2863913" url="https://pl.wikipedia.org/wiki?curid=2863913" title="Piotr Alfierjew">
Piotr Alfierjew



</doc>
<doc id="2863914" url="https://pl.wikipedia.org/wiki?curid=2863914" title="Zbytki (Smogorzów)">
Zbytki (Smogorzów)

Zbytki – przysiółek wsi Smogorzów w Polsce, położony w województwie opolskim, w powiecie namysłowskim, w gminie Namysłów.
Wchodzi w skład sołectwa Smogorzów.
W latach 1975–1998 przysiółek administracyjnie należał do ówczesnego województwa opolskiego.
W przysiółku nie ma zabudowy

</doc>
<doc id="2863916" url="https://pl.wikipedia.org/wiki?curid=2863916" title="Daurene Lewis">
Daurene Lewis

Daurene Lewis (ur. 1944 w Annapolis Royal, Nowa Szkocja, zm. 26 stycznia 2013 w Halifaksie) – kanadyjska polityk i pedagog.
Życiorys.
W 1984 roku została wybrana na burmistrza Annapolis Royal. Była pierwszą czarnoskórą kobietą w historii Kanady na tym stanowisku. Była również dyrektorem instytutu kampusu technologicznego w College, a także członkiem międzynarodowej fundacji kobiet. W 1995 roku została laureatką nagrody Global Citizenship Award.
Zmarła w wieku 68 lat w szpitalu w Halifaksie 26 stycznia 2013 roku.

</doc>
<doc id="2863919" url="https://pl.wikipedia.org/wiki?curid=2863919" title="17-hydroksyprogesteron">
17-hydroksyprogesteron



</doc>
<doc id="2863923" url="https://pl.wikipedia.org/wiki?curid=2863923" title="Thecamoeba munda">
Thecamoeba munda

Thecamoeba munda – gatunek eukariotów należący do rzędu
Thecamoebida z supergrupy Amoebozoa.
Trofozoit osiąga długość 45 μm, szerokość 35 μm. Ma jedno wielkości 10 μm.
Występuje w Zatoce Meksykańskiej.

</doc>
<doc id="2863926" url="https://pl.wikipedia.org/wiki?curid=2863926" title="Thecamoeba pulchra">
Thecamoeba pulchra

Thecamoeba pulchra – gatunek eukariotów należący do rzędu
Thecamoebida z supergrupy Amoebozoa.
Trofozoit osiąga wielkość 75 μm. Występuje w Zatoce Gdańskiej.

</doc>
<doc id="2863928" url="https://pl.wikipedia.org/wiki?curid=2863928" title="Władysław Świacki">
Władysław Świacki

Władysław Świacki ps. Sęp (ur. 1900, zm. 1972) – żołnierz ZWZ i AK na terenie Okręgu Białostockiego, Obwód Grajewski. Pełnił funkcję szefa granatowej policji w Grajewie z polecenia AK. Szef wywiadu w sztabie obwodu, adiutant komendy Obwodu. Adiutant konspiracyjnego 9 pułku strzelców konnych AK, wraz z którym uczestniczył w stoczonej w ramach akcji „Burza” bitwie z Niemcami na Czerwonym Bagnie w dniach 8/9 września 1944 roku.
Autor pamiętników wydanych w 2007 r. pod tytułem: „Pamiętnik przechowany w beczce”.

</doc>
<doc id="2863929" url="https://pl.wikipedia.org/wiki?curid=2863929" title="Thecamoeba rugosa">
Thecamoeba rugosa

Thecamoeba rugosa – gatunek eukariotów należący do rzędu
Thecamoebida z supergrupy Amoebozoa.
Trofozoit osiąga długość 60 – 80 μm, szerokość 35 – 50 μm. Ma jedno jądro wielkości 10 μm.
Występuje w Zatoce Meksykańskiej.

</doc>
<doc id="2863931" url="https://pl.wikipedia.org/wiki?curid=2863931" title="Joske Teabuge">
Joske Teabuge

Joske Teabuge (ur. w 1960) – nauruański lekkoatleta startujący w biegach krótkich, pierwszy Nauruańczyk, który reprezentował swój kraj na mistrzostwach świata w lekkoatletyce.
W 1983 roku wziął udział w mistrzostwach świata rozgrywanych w Helsinkach, na których startował w eliminacjach biegu na 100 metrów. Był jedynym reprezentantem Nauru na tych mistrzostwach. 
Eliminacje rozpoczęły się 7 sierpnia 1983 roku. Nauruańczyk startował w drugim biegu eliminacyjnym. Podczas tego biegu wiatr był bardzo korzystny; jego siła wyniosła 1,8 metra na sekundę. Z wynikiem 12,20 zajął ostatnie, 8. miejsce, a w łącznej klasyfikacji pierwszej rundy wyprzedził tylko Afgańczyka, Ismaila Mohamada Bakakiego. 
Nieco ponad miesiąc później, reprezentował kraj na Igrzyskach Południowego Pacyfiku. W eliminacjach biegu na 100 metrów, uzyskał jednak najgorszy czas spośród wszystkich biegaczy (12,32).
Po zakończeniu kariery Teabuge został lokalnym lekkoatletycznym działaczem sportowym.

</doc>
<doc id="2863939" url="https://pl.wikipedia.org/wiki?curid=2863939" title="Giorgi Czanturia (polityk)">
Giorgi Czanturia (polityk)

Giorgi (Gia) Czanturia (ur. 19 sierpnia 1959, zm. 3 grudnia 1994) − gruziński działacz antykomunistyczny, jeden z liderów odnowionej Partii Narodowo-Demokratycznej, w niepodległej Gruzji działacz opozycji przeciwko prezydentowi Eduardowi Szewardnadze.
Z wykształcenia był historykiem. W 1981 brał udział w odtworzeniu w podziemiu działającej przed 1921 Partii Narodowo-Demokratycznej i stanął na czele jej grupy inicjatywnej razem z Iraldi Kadagiszwilim i Mamuką Giorgadze. Współorganizował razem z nimi antyradzieckie demonstracje. Po dwóch latach takiej działalności został aresztowany. Po zwolnieniu był jednym z najaktywniejszych współpracowników Zwiada Gamsachurdii w antykomunistycznej opozycji końca lat 80. XX wieku.
Opowiadał się przeciwko uczestnictwu antyradzieckich ugrupowań w wyborach parlamentarnych w Gruzji w 1990 (pierwszych wolnych wyborach od likwidacji Demokratycznej Republiki Gruzji), argumentując, że wybory te odbywają się pod auspicjami radzieckimi i gruzińscy patrioci winni je zbojkotować, nadal domagając się całkowitej suwerenności swojego kraju. Przeważyło jednak stanowisko Zwiada Gamsachurdii, który opowiedział się za udziałem w wyborach. Koalicja demokratycznych ugrupowań Okrągły Stół - Wolna Gruzja odniosła w wyborach zdecydowane zwycięstwo, uzyskując 54% głosów. Następnie przeszedł do opozycji wobec Gamsachurdii, zrażony stopniową ewolucją jego rządów w kierunku autorytaryzmu. Pozostawał liderem Partii Narodowo-Demokratycznej.
Po upadku prezydentury Gamsachurdii znalazł się w opozycji także do jego następcy Eduarda Szewardnadzego. Wbrew bardziej umiarkowanemu stanowisku nowego prezydenta domagał się zdecydowanej rozprawy ze zwolennikami Gamsachurdii, jak również siłowego przyłączenia do Gruzji zbuntowanych Abchazji i Osetii Południowej. W 1994, po wstąpieniu Gruzji do Wspólnoty Niepodległych Państw i faktycznej utracie dwóch zbuntowanych regionów kierowana przez Czanturię Partia Narodowo-Demokratyczna nieoczekiwanie zmieniła stanowisko i w maju tegoż roku podpisała z prezydentem "Pakt o pokoju". W tym samym roku, 3 grudnia, Czanturia został zastrzelony w centrum Tbilisi. W oficjalnym komunikacie partia oskarżyła o to zabójstwo Rosję i siły antydemokratyczne w Gruzji. Przyczyną morderstwa mogło jednak być również zaangażowanie Czanturii w walkę z korupcją oraz jego publiczna krytyka organizacji paramilitarnej Mchedrioni.
Jego żoną była działaczka Partii Narodowo-Demokratycznej Irina Sariszwili.

</doc>
<doc id="2863946" url="https://pl.wikipedia.org/wiki?curid=2863946" title="Mario Enrique Ríos Montt">
Mario Enrique Ríos Montt

Mario Enrique Ríos Mont (ur. 17 marca 1932 w Huehuetenango) – gwatemalski duchowny rzymskokatolicki, w latach 1987-2010 biskup pomocniczy Gwatemali, brat dyktatora Efraina.
Życiorys.
Święcenia kapłańskie przyjął 12 lipca 1959. 13 lipca 1974 został prekonizowany prałatem terytorialnym Escuintla ze stolicą tytularną "Tiguala". Sakrę biskupią otrzymał 27 września 1974. 3 marca 1984 zrezygnował z urzędu. 24 stycznia 1987 został mianowany biskupem pomocniczym Gwatemali. W maju 1988 został szefem prowadzonego przez Kościół katolicki Biura ds. Praw Człowieka. Zapowiedział kontynuowanie starań zamordowanego poprzednika, Juana Gerardiego, oraz dokończenie śledztwa w sprawie winnych zabójstwa lub zaginięcia ponad 200 000 osób w trakcie wojny domowej oraz ludobójstwa dokonanego na ludności indiańskiej. Stał się wpływowym i potężnym przeciwnikiem brata.. 2 października 2010 przeszedł na emeryturę. 26 lipca 2011 został wyznaczony na administratora apostolskiego Izabal, pozostał nim do 9 lutego 2013.

</doc>
<doc id="2863948" url="https://pl.wikipedia.org/wiki?curid=2863948" title="Merab Kostawa">
Merab Kostawa

Merab Kostawa (, ur. 26 maja 1939, zm. 13 października 1989) − gruziński opozycjonista antykomunistyczny, więzień łagrów.
Z wykształcenia był muzykologiem. W 1976 utworzył razem ze Zwiadem Gamsachurdią w radzieckiej Gruzji pierwszą ZSRR republikańską Grupę Helsińską, stawiającą sobie za cel obronę praw człowieka. Organizacja działała krótko, do kwietnia 1977, gdy wskutek aresztowań została rozbita. Sam Kostawa został uwięziony i po procesie w Tbilisi kolejne dziesięć lat spędził w łagrach w Mordowii. Został zwolniony jesienią 1988, po czym natychmiast wrócił do Gruzji i ponownie obok Gamsachurdii stanął na czele demokratycznej opozycji. Zginął w wypadku samochodowym jesienią 1989.
26 października 2013 roku pośmiertnie został odznaczony orderem Narodowy Bohater Gruzji

</doc>
<doc id="2863952" url="https://pl.wikipedia.org/wiki?curid=2863952" title="Titanium (singel)">
Titanium (singel)



</doc>
<doc id="2863953" url="https://pl.wikipedia.org/wiki?curid=2863953" title="Formuła E">
Formuła E

Formuła E – klasa wyścigów samochodowych powołana w 2012 roku. W Mistrzostwach Formuły E stosowane są jedynie jednomiejscowe samochody elektryczne. Seria, promowana przez konsorcjum Formula E Holdings, jest licencjonowana oraz nadzorowana przez Fédération Internationale de l’Automobile.
Pierwszym sezonem Mistrzostw Formuły E był sezon 2014/2015 (rozpoczęty we wrześniu 2014), podczas gdy samochody serii zostały po raz pierwszy uruchomione w 2013 roku. Do tej pory rozegrano siedem sezonów. Założycielem i prezesem serii jest Alejandro Agag, natomiast od września 2019 dyrektorem generalnym serii jest Jamie Reigle.
9 stycznia 2018, koncern ABB został sponsorem tytularnym serii, zmieniając nazwę serii "FIA Formula E Championship" na "ABB FIA Formula E Championship".
Historia.
Propozycja serii wyścigów samochodów elektrycznych została opracowana przez Jeana Todta, prezydenta Fédération Internationale de l’Automobile i została przedstawiona dwóm politykom: Antonio Tajaniemu i Alejandro Agagowi oraz włoskiemu aktorowi Teo Teocoliemu podczas obiadu w małej włoskiej restauracji w Paryżu, która miała miejsce 3 marca 2011. Tajani skoncentrował się na elektryfikacji przemysłu samochodowego, zmniejszeniu emisji dwutlenku węgla i wprowadzeniu systemów hybrydowych i elektrycznych. Agag poparł działania Todta po tym, jak ten ostatni omówił przetarg na organizację serii. Hiszpan, będący wcześniej właścicielem zespołu Addax Team, powiedział Todtowi, że podejmie się tego zadania ze względu na jego wcześniejsze doświadczenie w negocjowaniu umów ze stacjami telewizyjnymi, sponsorowaniem i marketingiem.
Przez pierwsze siedem sezonów samochodem bezpieczeństwa był BMW i8. W sezonie 2020/2021, w wybranych wyścigach samochodem bezpieczeństwa był Mini Electric. Od sezonu 2021/2022 rolę samochodu bezpieczeństwa pełni Porsche Taycan, który jest pomalowany w kolory wszystkich zespołów.
W grudniu 2019, Fédération Internationale de l’Automobile poinformowała, że Formuła E otrzyma status mistrzostw świata wraz z początkiem sezonu 2020/2021, będąc pierwszą serią wyścigów jednomiejscowych poza Formułą 1, która będzie miała taką rangę.
Szczegóły.
W mistrzostwach Formuły E rywalizuje obecnie jedenaście zespołów po dwóch kierowców. Seria ta obejmuje samochody wyścigowe z napędem elektrycznym, podobne stylem do samochodów Formuły 1 z napędem hybrydowym.
Format dnia.
Weekend wyścigowy rozpoczyna się od dwóch porannych sesji treningowych, trwających odpowiednio 45 i 30 minut. Pierwotnie kierowcy mieli do dyspozycji dwa samochody, choć po wprowadzeniu samochodu Spark SRT05e w sezonie 2018/2019 korzystają tylko z jednego o mocy 250 kW.
Później odbywa się sesja kwalifikacyjna w ciągu dnia i trwa godzinę. Kierowcy podzieleni są na cztery grupy po pięć lub sześć, przy czym każda grupa ma sześć minut na ustawienie najlepszego okrążenia. Pełna moc 250 kW jest dostępna przez cały czas. Obecnie sześciu najszybszych kierowców wyjeżdża na sesję zwaną "Super Pole", w której każdy wyjeżdża pojedynczo, aby wykonać swoje najlepsze okrążenie, które może dać pole position.
Od sezonu 2018/2019 wyścig trwa 45 minut plus jedno okrążenie. Do czwartego sezonu kierowcy robili obowiązkowy pit stop, celem zmiany samochodu. Dwie załogi pomagały kierowcy w zmianie pasów bezpieczeństwa, a ze względu na bezpieczeństwo, ustalono minimalny wymagany czas na pit stop, który był różny w zależności od toru. Wymiana opon nie jest konieczna, o ile nie wystąpi jej przebicie. Ponadto komplet opon nadaje się na każdą pogodę. W trybie wyścigowym maksymalna moc jest ograniczona do 200 kW.
Punktacja.
W Formule E punkty są przyznawane pierwszej dziesiątce kierowców, według standardowego klucza, stosowanego w innych seriach nadzorowanych przez FIA:
Na mistrzostwa składają się zarówno mistrzostwa kierowców, jak i mistrzostwa wśród zespołów. Mistrzem serii zostaje kierowca, który zdobędzie największą ilość punktów po określonej ilości wyścigów. Tytuł wśród zespołów zdobywa ekipa, która będzie miała największą ilość punktów, zdobytych łącznie przez kierowców danego zespołu.
Fanboost.
W każdym wyścigu, fani mogą głosować na swojego ulubionego kierowcę za pośrednictwem różnych mediów społecznościowych, w celu zapewnienia im dodatkowej mocy. Głosowanie rozpoczyna się na sześć dni przed wyścigiem i kończy się po piętnastu minutach od rozpoczęcia wyścigu. Pięciu kierowców z najlepszymi wynikami otrzymuje "Fanboost" w postaci dodatkowej mocy, którą można wykorzystać w 5-sekundowym oknie podczas drugiej połowy wyścigu.
Tryb ataku.
Tryb ataku lub inaczej "Attack Mode" został wprowadzony w piątym sezonie Formuły E. Kierowcy otrzymywali początkowo dodatkowe 25 kW mocy, jadąc przez wyznaczony obszar toru poza linią wyścigową. Ich dostępna liczba oraz długość są ustalane indywidualnie dla każdego wyścigu. Wszystkie tryby ataku muszą być aktywowane na koniec wyścigu, ale nie muszą być zużywane. Od sezonu 2019/2020 dodatkowa moc została zwiększona do 35 kW. W trakcie neutralizacji i wyjazdu samochodu bezpieczeństwa, kierowca nie może go aktywować.
Samochód.
Spark-Renault SRT_01E.
Przez pierwsze cztery sezony używano elektrycznego samochodu wyścigowego, skonstruowanego przez Spark Racing Technology, nazwanego Spark-Renault SRT_01E. Samochód został zaprojektowany przez firmę Dallara, system akumulatorów stworzyła firma Williams Advanced Engineering, natomiast Hewland skonstruował pięciobiegową skrzynię biegów. Oficjalnym wyłącznym dostawcą opon zostało Michelin. W pierwszym sezonie serii zamówiono 42 samochody elektryczne, po cztery samochody udostępnione każdemu z dziesięciu zespołów i dwa samochody przeznaczone do testów.
Samochód miał moc 190 kW. Do 100 km/h przyspieszał w trzy sekundy, przy maksymalnej prędkości 225 km/h. Generatory używane do ponownego ładowania akumulatorów były zasilane gliceryną, produktem ubocznym produkcji biodiesla.
W pierwszym sezonie wszystkie zespoły korzystały z napędu elektrycznego opracowanego przez McLarena (takiego samego jaki został zastosowany w samochodzie McLaren P1). Od drugiego sezonu producenci mogli budować własny silnik elektryczny, falownik, skrzynię biegów i układ chłodzenia, natomiast nadwozie i akumulator pozostały takie same. Układy napędowe na sezon 2016/2017 tworzyło dziewięciu producentów: ABT Schaeffler, Andretti Technologies, DS-Virgin, Jaguar, Mahindra, NextEV TCR, Penske, Renault e.dams i Venturi
Spark SRT05e.
Od sezonu 2018/2019 używany jest samochód drugiej generacji („Gen2”) oznaczony jako Spark SRT05e, oferujący znaczący postęp technologiczny w stosunku do poprzedniego samochodu. Bateria, wyprodukowana przez McLaren Applied Technologies i Lucid miała pojemność 54 kWh. Moc została zwiększona do 250 kW, natomiast maksymalna prędkość wzrosła do około 280 km/h, co oznaczało, że samochody przestały być zmieniane w trakcie wyścigu. Nowe samochody wyposażone są w układy hamulcowe Brembo, wybrane przez Spark Racing Technology na wyłącznego dostawcę. Samochody wyposażone są w osłonę typu "halo", stosowaną w innych samochodach wyścigowych. Michelin pozostał wyłącznym dostawcą opon.
W lutym 2020, władze Formuły E zaprezentowały nowy pakiet aerodynamiczny, nazwany EVO. Pakiet ten zawiera nowe przednie skrzydło, konwencjonalne tylne skrzydło i płetwę rekina. Pierwotnie zaktualizowane samochody miały zadebiutować w sezonie 2020/2021, lecz z powodu działań, związanych z oszczędnościami, będące następstwem pandemii COVID-19, miał być odroczony na sezon 2021/2022. W sierpniu 2020 postanowiono porzucić użycie zaktualizowanych samochodów, ze względu na przejście do samochodów trzeciej generacji w sezonie 2022/2023 i koszt samochodu z nowym pakietem aerodynamicznym, którego prowadzenie miało wynieść 380 tysięcy dolarów
Samochód trzeciej generacji.
Od sezonu 2022/2023 ma być używany samochód trzeciej generacji („Gen3”). Oczekuje się, że poziom mocy samochodu wyniesie 350 kW w kwalifikacjach i 300 kW w wyścigu, podczas gdy moc rekuperacji ma wynosić 250 kW na osi przedniej i 350 kW na tylnej osi, co dałoby w sumie 600 kW podczas hamowania. Williams Advanced Engineering został wybrany wyłącznym dostawcą akumulatorów do nowej generacji samochodu. Nowe akumulatory mają mieć poprawioną gęstość i trwałość energii oraz nowy cykl życiowy, ponadto będzie możliwość szybkiego ładowania, jako że seria chce przywrócić zjazdy do alei serwisowej. Od sezonu 2022/2023 dostawcą opon będzie Hankook, które dostarczy opony zapewniające długą wydajność i niższy opór toczenia. Opony będą łatwo prowadziły się na suchej i mokrej nawierzchni, a ogumienie będzie wytworzone z biomasy i zrównoważonego kauczuku.
Sezony.
2014/2015.
Pierwszy sezon Formuły E składał się z jedenastu wyścigów, rozgrywanych w dziesięciu różnych miastach-gospodarzach. Wyścigi odbywały się w Pekinie, Putrajayi, Punta del Este, Buenos Aires, Long Beach, Miami, Monte Carlo, Berlinie, Moskwie i w Londynie, gdzie odbyła się podwójna runda.
Inauguracyjny wyścig Formuły E odbył się 13 września 2014 na torze znajdującym się przy Stadionie Narodowym w Pekinie. Zwycięzcą wyścigu został Lucas Di Grassi, po tym kiedy Nick Heidfeld i Nicolas Prost zderzyli się ze sobą na ostatnim okrążeniu. W pierwszym sezonie wygrywali Sébastien Buemi (trzykrotnie), Sam Bird, Nelson Piquet Jr. (obaj dwukrotnie), António Félix da Costa, Nicolas Prost, Jérôme d’Ambrosio i Lucas Di Grassi (po jednym razie). O mistrzostwie zadecydował ostatni wyścig w Londynie, gdzie Piquet ostatecznie o jeden punkt wyprzedził Sébastiena Buemiego. Tytuł wśród zespołów zdobyła ekipa Renault e.dams z liczbą 232 punktów.
2015/2016.
Drugi sezon Formuły E rozpoczął się w październiku 2015, a zakończył na początku lipca 2016. Kalendarz obejmował dziesięć wyścigów w dziewięciu różnych miastach. W tym sezonie wprowadzono ośmiu producentów, którym pozwolono opracować nowe układy napędowe. Sébastien Buemi zdobył mistrzostwo, z przewagą dwóch punktów nad Lucasem di Grassim, natomiast mistrzostwo wśród zespołów drugi raz z rzędu zdobyła ekipa Renault e.dams.
2016/2017.
Trzeci sezon rozpoczął się w październiku 2016 roku w Hongkongu, a zakończył w lipcu 2017 roku w Montrealu. Lucas Di Grassi zdobył mistrzostwo w ostatnim wyścigu sezonu, wyprzedzając o 24 punkty Sébastiena Buemiego i 54 punkty przed debiutantem Felixem Rosenqvistem, który zajął trzecie miejsce. Mistrzostwo wśród zespołów trzeci raz z rzędu zdobyła ekipa Renault e.dams.
2017/2018.
Sezon 2017/2018 był czwartym sezonem Formuły E. Rozpoczął się w grudniu 2017 w Hongkongu i zakończyło w lipcu 2018 w Nowym Jorku. Tytuł mistrzowski zdobył Jean-Éric Vergne, wyprzedzając dotychczasowego mistrza, który z kolei wyprzedził o jeden punkt Sama Birda. Tytuł wśród zespołów zdobył Audi Sport ABT Schaeffler, który wyprzedził zespół Techeetah o dwa punkty.
2018/2019.
Sezon 2018/2019 był piątym sezonem Formuły E. Został wprowadzony samochód drugiej generacji, ze znacznie poprawioną mocą i zasięgiem, co całkowicie wyeliminowało konieczność zmiany samochodu i pit-stopów, z wyjątkiem uszkodzeń. Jednak samochody są nadal podatne na wyczerpanie mocy, jeśli czerwone flagi i samochody bezpieczeństwa wydłużają wyścig. W Gen2 wprowadzono również system ochrony kierowcy typu "halo".
BMW, Nissan i DS Automobiles dołączyli do Formuły E jako oficjalni producenci na sezon 2018/2019. Nissan zastąpił Renault, które opuściło mistrzostwa, skupiając się na programie zespołu w Formule 1. Zmienił się również format wyścigów z ustalonej liczby okrążeń do 45 minut plus jedno okrążenie. Wyścig o ePrix Hongkongu było 50. wyścigiem w historii Mistrzostw Formuły E, od momentu powstania serii w 2014. Czterech kierowców startowało w każdym wyścigu tych mistrzostw od samego początku – są to Lucas Di Grassi, Sam Bird, Daniel Abt i Jérôme d’Ambrosio.
Tytuł obronił Jean-Éric Vergne, stając się pierwszym kierowcą Formuły E, który obronił mistrzostwo i pierwszym, który zdobył więcej niż jeden tytuł mistrzowski, ponadto czyniając to drugi raz z rzędu. Mistrzostwo wśród zespołów wywalczyła ekipa Techeetah.
2019/2020.
W szóstym sezonie Formuły E dołączyli dwaj nowi producenci: Mercedes-Benz i Porsche. Do mistrzostw wprowadzono szereg zmian zasad, w szczególności odjęcie energii użytecznej podczas pełnej neutralizacji i wyjazdu samochodu bezpieczeństwa, przy czym odejmowano 1 kWh na minutę. Z powodu pandemii COVID-19, w marcu 2020 tymczasowo zawieszono sezon, natomiast wszystkie zaplanowane wyścigi odwołano. Sezon ostatecznie zakończył się w sierpniu sześcioma wyścigami na torze znajdującym się przy porcie lotnicznym Berlin-Tempelhof, gdzie użyto trzech wariantów toru.
Mistrzem w sezonie 2019/2020 został António Félix da Costa, zapewniając tytuł na dwa wyścigi przed końcem, natomiast drugi raz z rzędu tytuł wśród zespołów wywalczył DS Techeetah.
2020/2021.
Począwszy od sezonu 2020/2021, Formuła E zyskała status mistrzostw świata, gdyż spełniła kryteria minimum czterech producentów i wyścigów rozgrywanych na trzech kontynentach.
Mistrzem świata w sezonie 2020/2021 został Nyck de Vries, natomiast tytuł wśród zespołów wywalczyła ekipa Mercedes-EQ Formula E Team.
Serie towarzyszące.
FE School Series.
W pierwszym sezonie serii pojawiła się seria "FE School Series". Lokalne szkoły budowały małe elektryczne pojazdy, a zestawy do ich budowy były przygotowywane przez firmę Greenpower. Zaledwie po jednym sezonie porzucono dalszą organizację tych wyścigów.
Jaguar I-Pace eTrophy.
Władze Formuły E i Jaguara uruchomiły serię towarzyszącą z elektrycznymi SUV-ami Jaguar I-Pace z zasilaniem akumulatorowym. Seria nosiła nazwę I-Pace eTrophy i towarzyszyła Formule E w sezonie 2018/2019 i 2019/2020. W maju 2020, Jaguar ogłosił zakończenie serii, ze względu na panujący kryzys ekonomiczny, spowodowany pandemią koronawirusa.
Race at Home Challenge.
W czasie zawieszenia sezonu przez pandemię COVID-19, władze Formuły E zorganizowały wirtualne wyścigi "Race at Home Challenge". Odbywały się dwa wyścigi – w pierwszym uczestniczyli kierowcy biorący udział w Mistrzostwach Formuły E, natomiast w drugim gracze e-sportowi i influencerzy. Zwycięzca w rywalizacji simracerów ma otrzymać test w samochodzie Formuły E w świecie rzeczywistym.

</doc>
<doc id="2863954" url="https://pl.wikipedia.org/wiki?curid=2863954" title="Poradnik Gospodarski">
Poradnik Gospodarski

Poradnik Gospodarski − ogólnopolski miesięcznik adresowany do rodzinnych gospodarstw rolnych. 
Redakcja mieści się w Poznaniu. Pierwszy numer ukazał się 5 lipca 1889, a inicjatorem powstania czasopisma był Maksymilian Jackowski. W okresie międzywojennym „Poradnik” stał się organem samorządu rolniczego. Wraz z wybuchem II wojny światowej pismo zawiesiło działalność, by wznowić ją dopiero 1 stycznia 1957. Obecna linia programowa i docelowa grupa czytelników obowiązuje od 1992.

</doc>
<doc id="2863956" url="https://pl.wikipedia.org/wiki?curid=2863956" title="Bobrowo-Kolonia">
Bobrowo-Kolonia

2 miejscowości w Polsce:

</doc>
<doc id="2863959" url="https://pl.wikipedia.org/wiki?curid=2863959" title="Kościół św. Jana Chrzciciela w Janikowie">
Kościół św. Jana Chrzciciela w Janikowie

Kościół świętego Jana Chrzciciela w Janikowie − najstarszy rzymskokatolicki kościół parafialny w Janikowie, w powiecie inowrocławskim, w województwie kujawsko-pomorskim. Należy do dekanatu barcińskiego. Mieści się w północnej dzielnicy miasta - Ostrowie, przy ulicy Przyjeziernej. Jedyny rejestrowany zabytek miasta.
Historia, architektura i wyposażenie.
Jest to świątynia murowana, wybudowana w stylu gotyckim, ufundowana przez wojewodę inowrocławskiego Bogusława z Oporowa z rodu Sulimów około 1460 roku i rozbudowana w 1840 roku o wieżę i zakrystię. Budowla reprezentuje architekturę późnego gotyku, jest zwrócona na południe i posiada bardzo krótką nawę. Wnętrze o wystroju barokowym z XVIII stulecia. W kościele znajdowały się: mszał pergaminowy, druk moguncki z 1483 roku oraz dokument erekcyjny. Niestety, te dokumenty nie zachowały się do dnia dzisiejszego. Do czasów II wojny światowej w świątyni wisiał duży zabytkowy dzwon z 1515 roku.

</doc>
<doc id="2863960" url="https://pl.wikipedia.org/wiki?curid=2863960" title="Grand Prix Nowej Zelandii na Żużlu 2013">
Grand Prix Nowej Zelandii na Żużlu 2013

2013 Buckley Systems New Zealand FIM Speedway Grand Prix pierwsza impreza z cyklu Grand Prix w sezonie 2013. Zawody odbyły się 23 marca 2013 na stadionie Western Springs w Auckland, Nowej Zelandii.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Jasona Bunyana. Zawodnikami rezerwowymi byli: Dale Finch i Sean Mason.
Losowanie pozycji startowych odbyło się 22 marca.
Wyniki.
Bieg po biegu:

</doc>
<doc id="2863965" url="https://pl.wikipedia.org/wiki?curid=2863965" title="Wanda Ossowska">
Wanda Ossowska

Wanda Ossowska (ur. 28 kwietnia 1912 w Kunicach, zm. 26 kwietnia 2001 w Warszawie) – polska pielęgniarka i sanitariuszka, w czasie II wojny światowej kurier między Komendą Główną Armii Krajowej a dowództwem Obszaru Lwowskiego AK, szef łączników Wydziału Wywiadu Ofensywnego „Stragan” Oddziału II Informacyjno-Wywiadowczego AK, więźniarka Pawiaka, Alei Szucha i obozów koncentracyjnych Majdanek, Auschwitz-Birkenau, Ravensbrück i Neustadt-Glewe.
Życiorys.
Wanda Ossowska przyszła na świat w rodzinnym majątku w Kunicach, w ówczesnym powiecie opoczańskim, w ziemiańskiej, patriotycznej rodzinie. Ojciec zmarł w 1925 roku, matka Jadwiga, rodzeństwo: siostry Helena, Zofia, Lila oraz brat Henryk Ossowski, późniejszy adiutant mjr. Hubala i powstaniec warszawski.
Po maturze uczyła się w Szkole Pielęgniarstwa PCK w Warszawie, dyplom odebrała w 1936 roku. Pierwszą pracę podjęła w Sanatorium PCK we Lwowie, gdzie już po roku została przełożoną pielęgniarek. Wybrała Lwów, gdyż tam właśnie, w Korpusie Kadetów im. Marszałka Piłsudskiego stacjonował jej brat Henryk.
Okres lwowski.
Z dniem wybuchu wojny Wanda Ossowska powołana została do czołówki chirurgicznej, a następnie do 604. Szpitala Wojskowego przy ul. Kurkowej we Lwowie. Już w październiku 1939 roku złożyła przysięgę w Służbie Zwycięstwu Polski. Pracując wciąż w szpitalu, wynosiła leki i opatrunki na potrzeby organizacji. W 1940 roku została wysłana przez organizację do Warszawy jako kurier w celu nawiązania kontaktu z Komendą Główną ZWZ. W stolicy spotkała się także z rodziną. Wówczas widziała matkę po raz ostatni. Jadwiga Ossowska niedługo potem zmarła.
Ossowska została aresztowana przez NKWD w drodze powrotnej do Lwowa pod fałszywym nazwiskiem Helena Press. Przetrzymywana początkowo w osławionych Brygidkach, po denuncjacji współwięźniarki została przewieziona na Zamarstynów, do więzienia śledczego, gdzie została osadzona jako więzień polityczny. Bita i maltretowana w śledztwie, nie wydała nikogo i do niczego się nie przyznała. W czerwcu 1941 roku, po ucieczce NKWD przed hitlerowcami, uwolniona przez grupę cywilów. Z całego więzienia ocalało jedynie 5 kobiet, reszta zginęła w masakrze urządzonej przez NKWD dzień wcześniej.
Warszawa.
Na wolności Ossowska ponownie podjęła pracę w konspiracji i ponownie została skierowana do Warszawy, tym razem z zamiarem pozostania w stolicy. Tutaj podjęła pracę w pierwszej komórce wywiadu ofensywnego AK – „Stragan”, początkowo jako łączniczka, później jako szef łączności. Współpracowała m.in. z mjr. Stanisławem Rogińskim („Stanisław”, „Górski”), por. Stanisławem Jankowskim („Agaton”, „Kucharski”) i Kazimierzem Leskim („Bradl”). „Stragan” został rozbity w sierpniu 1942 roku na skutek denuncjacji zdrajcy i szpiega Gestapo, Ludwika Kalksteina, odpowiedzialnego również m.in. za aresztowanie gen. Grota. W nocy z 26 na 27 sierpnia 1942 roku Gestapo wtargnęło do domu Wandy Ossowskiej i aresztowało wszystkich mieszkańców – najbliższych współpracowników: mjr Rogińskiego i Ninę Despot-Zenowicz oraz rodzinę Heleny Maszczyk (siostry Wandy Ossowskiej). W trakcie rewizji znaleziono walizkę pełną pieniędzy oraz listę 280 pseudonimów agentów AK w całej Europie. Materiał obciążający spowodował niezwykle brutalne śledztwo. Ossowska maltretowana, okrutnie torturowana, przetrzymywana w izolatce pobiła swoisty rekord Al. Szucha – 57 przesłuchań w przeciągu trzech miesięcy. Z pękniętą czaszką i wyciekiem płynu rdzeniowo-mózgowego z ucha próbowała popełnić samobójstwo, zażywając potajemnie dostarczony cyjanek. Została jednak odratowana, Gestapo wciąż jej potrzebowało. Nie załamała się w śledztwie i nie zdradziła nikogo.
Obozy koncentracyjne.
17 stycznia 1943 roku została wywieziona transportem z Pawiaka do obozu w Majdanku z wyrokiem dwóch lat pracy, a następnie kary śmierci. Otrzymała nr obozowy 4446. Pełniła tam oddaną służbę pielęgniarską w obozowym szpitalu, który tworzyła wraz z dr Perzanowską. Wyszkoliła sporą grupę młodych pielęgniarek. Poprzez kontakty z PCK sprowadzała do obozu leki, opatrunki i szczepionki.
W lipcu 1944 roku w czasie ewakuacji Majdanka została przewieziona do KL Auschwitz, gdzie włączono ją do pracy w obozowym szpitalu, jednak jej gorliwość w pomaganiu chorym spowodowała przeniesienie do komanda roboczego.
17 stycznia 1945 zgodnie z wyrokiem Wanda Ossowska powinna zostać stracona w obozie, jednak tego dnia rozpoczęła się ewakuacja Auschwitz-Birkenau. Morderczy marsz śmierci zaprowadził ją do stacji kolejowej w Wodzisławiu Śląskim, skąd transportem kolejowym trafiła do obozu Ravensbrück, a następnie do Neustadt-Glewe.
Okres powojenny.
W maju 1945 roku po zajęciu Polski przez Armię Czerwoną dotarła do Warszawy, gdzie spotkała się z żyjącą rodziną – bratem Henrykiem, siostrami Zofią i Lilą. Helena zmarła w Auschwitz w kwietniu 1943 roku na tyfus. Ossowska nie mogąc pogodzić się z nowym ustrojem, aresztowaniami, a także z konfiskatą ukochanego majątku w Kunicach podjęła współpracę z konspiracyjna organizacją WiN. Jej bezpośrednim przełożonym był Bolesław Jackiewicz, cichociemny, zawodowy żołnierz. Po jego aresztowaniu w listopadzie 1945 roku została również aresztowana i przetrzymywana przez kilka tygodni w gmachu bezpieczeństwa publicznego. Szczególnie boleśnie wspominała właśnie ten okres.
Od 1 lutego 1946 roku podjęła pracę w Klinice Ortopedycznej w Warszawie jako instrumentariuszka. Do pracy tej namówił ją znany jeszcze ze Lwowa prof. Adam Gruca. W 1968 roku przekwalifikowała się na technika RTG, w 1986 roku przeszła na emeryturę.
W 1964 roku opowiedziała swoje wspomnienia z Al. Szucha pt. „Izolatka” zawarte w publikacji „Wspomnienia więźniów Pawiaka”. Wielokrotnie namawiana zaczęła odbywać spotkania z młodzieżą, wygłaszać prelekcje i opowiadać o czasach pogardy. 9 czerwca 1987 roku w czasie wizyty Ojca Świętego Jana Pawła II na Majdanku wręczała mu kwiaty w imieniu środowiska byłych więźniów. Ojciec Święty nazwał ją świadkiem najwyższej próby i prosił, by zebrała siły i opowiadała ludziom o męczeństwie Narodu Polskiego. W 1990 roku wydała wspomnienia zatytułowane „Przeżyłam... Lwów – Warszawa 1936-1946” wydane nakładem Oficyny Przeglądu Powszechnego.
W roku 1993 oddano w jej rodzinnych Kunicach do użytku nową szkołę podstawową, która 28 maja 2000 roku otrzymała imię Wandy i Henryka Ossowskich. Odsłonięcia tablicy dokonała sama Ossowska, brat Henryk zmarł w 1981 roku. Jej przemówienie na uroczystości było krótkie: „Niczego nadzwyczajnego nie zrobiłam. Wykonywałam jedynie swój obowiązek, najpierw walki za Ojczyznę, potem pracy dla niej”.
Wiele osób – współwięźniarek wspomina niebywałą ofiarność Wandy Ossowskiej. Potrafiła sprzeciwić się oprawcom, aby ratować czyjeś życie bądź ulżyć w cierpieniu. Do legendy przeszła opowieść o małej francuskiej Żydówce uratowanej przed selekcją w obozie Neustadt-Glewe. Ossowska bezczelnie oznajmiła esesmanowi, że to nie dziecko, tylko staruszka, która już wraca do zdrowia. Esesman popukał się w czoło, ale odszedł. Po wyzwoleniu obozu stacjonujący nieopodal francuscy jeńcy wojenni na prośbę Ossowskiej zabrali dziecko do Paryża. Ida Grinspan, bo tak się nazywała odnalazła swą wybawicielkę wiele lat później, tuż przed jej śmiercią. Wanda Ossowska zmarła 26 kwietnia 2001 roku w Warszawie. Jej ciało spoczywa w Kunicach, gdzie został również pochowany jej brat. Na pogrzebie Ida Grinspan mówiła: „Dzięki tobie mogłam przeżyć więcej niż 15 lat”.
II wydanie jej książki pt. "Przeżyłam... Lwów–Warszawa 1939–1946" ukazało się w 2009 roku nakładem Wydawnictwa WAM (Warszawa, ).

</doc>
<doc id="2863966" url="https://pl.wikipedia.org/wiki?curid=2863966" title="Bobrowo-Kolonia (województwo wielkopolskie)">
Bobrowo-Kolonia (województwo wielkopolskie)

Bobrowo-Kolonia – kolonia w Polsce położona w województwie wielkopolskim, w powiecie konińskim, w gminie Golina.
W latach 1975–1998 miejscowość administracyjnie należała do województwa konińskiego.
Zobacz też: Bobrowo-Kolonia

</doc>
<doc id="2863968" url="https://pl.wikipedia.org/wiki?curid=2863968" title="Maksymów (województwo wielkopolskie)">
Maksymów (województwo wielkopolskie)

Maksymów – kolonia w Polsce położona w województwie wielkopolskim, w powiecie konińskim, w gminie Golina.
W latach 1975–1998 miejscowość administracyjnie należała do województwa konińskiego.
Zobacz też: Maksymów

</doc>
<doc id="2863969" url="https://pl.wikipedia.org/wiki?curid=2863969" title="Piotrowo (powiat koniński)">
Piotrowo (powiat koniński)

Piotrowo – kolonia w Polsce położona w województwie wielkopolskim, w powiecie konińskim, w gminie Golina.
W latach 1975–1998 miejscowość administracyjnie należała do województwa konińskiego.
Zobacz też: Piotrowo

</doc>
<doc id="2863974" url="https://pl.wikipedia.org/wiki?curid=2863974" title="Kobieta w bieli">
Kobieta w bieli

Kobieta w bieli (tytuł oryginału: The Woman in White) powieść epistolarna napisana przez Wilkie Collinsa w 1859 roku, wydana w odcinkach w latach 1859–1860 i po raz pierwszy opublikowana w formie książki w 1860 roku. Uważana jest za jedną z pierwszych powieści kryminalnych i powszechnie traktowana jako jedna z pierwszych (i najpiękniejszych) z gatunku powieści sensacyjnej.
Historia tam opisana uważana jest za wczesny przykład fikcji detektywistycznej z bohaterem, Walterem Hartrightem, stosującym wiele technik śledczych późniejszych prywatnych detektywów. Użycie wielowątkowych relacji wynika z prawniczego wykształcenia Collinsa, i jak sam wskazuje w swoim Wstępie: "historia tu przedstawiona będzie opowiedziana przez więcej niż jedno pióro, jak historia przestępstwa przeciw prawu jest opowiedziana w Sądzie przez więcej niż jednego świadka".
W 2003, Robert McCrum piszący dla The Observer skatalogował "Kobietę w bieli" jako numer 23 na "Liście 100 największych powieści wszech czasów". Powieść ta była również wciągnięta na listę z numerem 77 w przeglądzie BBC "The Big Read".
Fabuła.
Walter Hartright, młody nauczyciel rysunku, idzie z Hampstead do Londynu późnym letnim wieczorem, kiedy spotyka tajemniczą kobietę całą ubraną w biel, najwidoczniej w tragicznym położeniu. Pomaga jej w drodze do Londynu, ale później dowiaduje się, że uciekła ze szpitala psychiatrycznego. Następnego dnia podróżuje na północ do Limmeridge House, zostawszy wynajęty jako mistrz rysunku dla mieszkańców tego domu. Został tam polecony do pracy przez swojego przyjaciela, Pescę, nauczyciela języka włoskiego. Rodzinę w Limmeridge stanowią pan Frederick Fairlie i uczennice Waltera: Laura Fairlie, bratanica pana Fairlie i Marianna Halcombe, jej oddana przyrodnia siostra. Kilka dni po swym przybyciu Hartright uświadamia sobie, że Laura obdarzona jest zadziwiającym podobieństwem do kobiety w bieli, o nazwisku Anna Catherick. Umysłowo upośledzona Anna mieszkała przez jakiś czas w Cumberland jako dziecko i była przywiązana do matki Laury, która ubierała ją głównie na biało.
Walter i Laura szybko się zakochują. Laura jednakże obiecała ojcu, że poślubi Sir Persiwala Glyde’a, więc Marianna – wiedząc, że Laura kocha Waltera z wzajemnością – doradza Walterowi, by zapomniał o swojej miłości i opuścił Limmeridge. Anna, po wysyłaniu do Laury listu ostrzegającego ją przed Glydem, spotyka Hartrighta, który uzmysławia sobie, że Glyde był odpowiedzialny za zamknięcie Anny w szpitalu psychiatrycznym. Wbrew obawom prawnika rodziny Fairlie co do finansowych warunków kontraktu małżeńskiego, Laura i Glyde biorą ślub w grudniu 1849 i podróżują po Włoszech przez 6 miesięcy. Hartright również opuszcza Anglię, dołączając do wyprawy do Hondurasu. Po miesiącu miodowym Sir Persiwal i Lady Glyde wracają do jego rodzinnej posiadłości, Blackwater Park, w Hampshire; towarzyszy im przyjaciel Glyde’a, Hrabia Fosco (który jest żonaty z ciotką Laury). Marianna Halcombe również zamieszkuje w Blackwater i dowiaduje się, że Glyde jest w finansowych kłopotach. Sir Persiwal bezskutecznie usiłuje zmusić Laurę do podpisania dokumentu, który pozwoliłby mu użyć jej posagu 20.000 funtów. Zdeterminowana, by ochronić siostrę, Marianna zakrada się na dach, podglądając z góry Persiwala i Fosco, podczas gdy ci spiskują. Zaczyna jednak padać deszcz i Marianna, zupełnie przemoczona, zapada na gorączkę, która niedługo przekształca się w tyfus.
Kiedy Marianna choruje, Laura zostaje podstępem nakłoniona do podróży do Londynu. Tożsamość jej i Anny Catherick zostają wtedy zamienione. Anna Catherick umiera na chorobę serca i zostaje pochowana w Cumberland jako Laura, podczas gdy Laura zostaje uśpiona i umieszczona w szpitalu psychiatrycznym jako Anna Catherick. Kiedy Marianna zdrowieje i odwiedza szpital, mając nadzieję dowiedzieć się czegoś od Anny Catherick, znajduje Laurę, rzekomo cierpiącą na urojenie, że ona jest Lady Glyde.
Marianna przekupuje pielęgniarkę i Laura ucieka. Hartright bezpiecznie wraca z Hondurasu i we troje żyją razem w skrywanym niedostatku, zdecydowani przywrócić tożsamość Laury. Po jakimś czasie Walter odkrywa sekret Glyde’a, którym jest fakt, że był on z nieprawego łoża i dlatego nie jest uprawniony do dziedziczenia majątku swoich rodziców. Ten sekret był znany tylko matce Anny, podczas gdy Anna nigdy nie znając sekretu, mówiła i zachowała się tak, jak gdyby go znała. Wiele lat wcześniej, Glyde sfałszował wpis w rejestrze małżeństw w kościele w Old Welmingham, by ukryć swoje nieślubne pochodzenie i w związku z tym bezprawne dziedzictwo majątku i tytułu. Sądząc, że Walter albo odkrył, albo odkryje jego sekret, Glyde usiłuje zniszczyć wpis rejestru, ale ginie w płomieniach, gdy zakrystię kościoła zajmuje ogień. Konfrontując matkę Anny, Hartright odkrywa, że Anna była nieślubnym dzieckiem ojca Laury, co wyjaśnia ich podobieństwo. Wracając do Londynu, by wznowić walkę z Fosco, Hartright poślubia Laurę. Kiedy dyskretnie śledzi Fosco, by go sprawdzić, Hartright również odkrywa, że Fosco należy do włoskiego tajnego stowarzyszenia (określanego mianem „Braterstwo”), które zdradził, a którego Pesca jest ważnym członkiem z wystarczającą władzą, by go zabić. Wykorzystując słabość Fosco do negocjacji, Hartright ma teraz władzę, by wymusić pisemne wyznanie od Fosco i tożsamość Laury zostaje przywrócona. Fosco wyjeżdża z Anglii w pośpiechu, tylko po to, by zostać odkrytym przez agentów Braterstwa jakiś czas później i zamordowany. Ponieważ Hartright i Laura wzięli ślub, po śmierci Fredericka Fairlie ich syn zostaje Dziedzicem Limmeridge.

</doc>
<doc id="2863975" url="https://pl.wikipedia.org/wiki?curid=2863975" title="Zalesie-Polesie">
Zalesie-Polesie

Zalesie-Polesie – kolonia w Polsce położona w województwie wielkopolskim, w powiecie konińskim, w gminie Golina.
W latach 1975–1998 miejscowość administracyjnie należała do województwa konińskiego.

</doc>
<doc id="2863976" url="https://pl.wikipedia.org/wiki?curid=2863976" title="Juan José Torres">
Juan José Torres

Juan José Torres Gonzalez (ur. 5 marca 1920, zm. 2 czerwca 1976) – boliwijski generał i polityk socjalistyczny.
Życiorys.
Zanim odszedł do władzy pełnił funkcję attaché wojskowego w Brazylii i ambasadora w Urugwaju, w 1969 został zaś naczelnym dowódcą sił zbrojnych Boliwii. Był nim do czasu, kiedy po wojskowym przewrocie objął urząd prezydenta kraju. Podczas swej kadencji realizował radykalne lewicowe reformy społeczne i polityczne, m.in. znacjonalizował dobra amerykańskiej firmy Golf Oil oraz kopalnie, a także nawiązał stosunki dyplomatyczne ze Związkiem Radzieckim. Po kolejnym przewrocie został obalony i uciekł z kraju, gdy w sierpniu 1971 władzę objął Hugo Banzer Suárez.
Został zamordowany w zamachu; na poboczu drogi w pobliżu Buenos Aires odnaleziono podziurawione kulami zwłoki Torresa, któremu wcześniej zawiązano oczy. Zarówno władze argentyńskie, jak i boliwijskie, wyparły się udziału w tym zabójstwie. Rząd Hugo Banzera Suareza usiłował zrzucić odpowiedzialność za zbrodnię na Międzynarodową Brygadę Che Guevary, jednak działania te spotkały się z podejrzeniami o próbę odwrócenia uwagi od prawdziwych sprawców. Wdowa po Torresie uważała z kolei, że likwidację jej męża rozkazał sam Hugo Banzer Suarez; oświadczyła publicznie, że władze Argentyny i Boliwii razem zaplanowały w tajemnicy zabójstwo Torresa, oskarżyła także boliwijskiego pułkownika Raula Tejerinę, który miał grozić zabitemu generałowi. Aby uczcić pamięć po Torresie boliwijscy górnicy na ogłosili na znak żałoby solidarnościowy strajk, do którego dołączyli również studenci i lewicowi działacze i robotnicy kilku większych miast w Boliwii. Bunt ten wymusił reakcję czynników oficjalnych, lecz pomysł urządzenia Torresowi uroczystego pogrzebu państwowego spotkała się z dezaprobatą wdowy po nim.

</doc>
<doc id="2863978" url="https://pl.wikipedia.org/wiki?curid=2863978" title="Winston Field">
Winston Field

Sir Winston Joseph Field (ur. 6 czerwca 1904 w Bromsgrove, zm. 17 marca 1969) – polityk Rodezji Południowej (obecnie Zimbabwe) pochodzenia brytyjskiego.
W 1921 przyjechał do Rodezji Południowej, zostając plantatorem tytoniu. Należał do przeciwników dekolonizacji. W latach 1961–1964 stał na czele Frontu Rodezyjskiego. Był siódmym premierem Rodezji Południowej od 17 grudnia 1962 do 13 kwietnia 1964.

</doc>
<doc id="2863979" url="https://pl.wikipedia.org/wiki?curid=2863979" title="Soner Karagöz">
Soner Karagöz

Soner Karagöz (ur. 3 stycznia 1972) − turecki bokser, brązowy medalista mistrzostw świata w Budapeszcie.
Kariera amatorska.
W 1996 roku startował na igrzyskach olimpijskich w Atlancie, jednak przegrał w pierwszej walce, ze złotym medalistą tych igrzysk Istvánem Kovácsem.
W 1997 roku zdobył brązowy medal podczas mistrzostw świata w Budapeszcie. W półfinale pokonał go na punkty (9:1), srebrny medalista Waldemar Font.

</doc>
<doc id="2863982" url="https://pl.wikipedia.org/wiki?curid=2863982" title="Stary cmentarz żydowski w Piotrkowie Kujawskim">
Stary cmentarz żydowski w Piotrkowie Kujawskim

Stary cmentarz żydowski w Piotrkowie Kujawskim – kirkut w Piotrkowie Kujawskim powstały w XVIII wieku. Mieścił się przy dzisiejszej ulicy Słonecznej. Obecnie na jego terenie mieszczą się garaże dla samochodów lokatorów bloku mieszkalnego. Brak jakichkolwiek śladów po istniejącej w tym miejscu nekropolii.

</doc>
<doc id="2863983" url="https://pl.wikipedia.org/wiki?curid=2863983" title="Manuel Solís Palma">
Manuel Solís Palma

Manuel Solis Palma (ur. 3 grudnia 1917, zm. 6 listopada 2009), panamski polityk i ekonomista; minister oświaty (1963-1964 i 1983-1988). Od 1969 do 1981, w trakcie dyktatury Omara Torrijosa Herrery, przebywał na emigracji. Od 1981 był sekretarzem generalnym Liberalnego Ruchu Republikańsko-Narodowego (MOLIRENA). Od 26 lutego 1988 do 1 września 1989 sprawował tymczasowo urząd prezydenta, faktyczną władzę w kraju dzierżył jednak Manuel Noriega.

</doc>
<doc id="2863984" url="https://pl.wikipedia.org/wiki?curid=2863984" title="Tadeja Majerič">
Tadeja Majerič

Tadeja Majerič (ur. 31 sierpnia 1990 w Mariborze) – słoweńska tenisistka.
Po raz pierwszy w zawodowym turnieju wzięła udział w kwietniu 2005 roku. Udanie przeszła wtedy kwalifikacje do turnieju rangi ITF, w chorwackiej Makarskiej, i zagrała w turnieju głównym, w którym jednak odpadła w pierwszej rundzie. W maju 2006 roku osiągnęła finał podobnej imprezy w Zadarze, przegrywając w nim z Ani Mijačiką.
We wrześniu 2006 roku wzięła udział w kwalifikacjach do turnieju cyklu WTA w Portorožu, w których pokonała Margit Rüütel, Dominikę Cibulkovą oraz Lucie Hradecką, i awansowała do fazy głównej rozgrywek. W pierwszej rundzie przegrała z rodaczką, Andreją Klepač i odpadła z turnieju.
W 2007 roku wygrała swój pierwszy turniej ITF w grze pojedynczej, w Paliciu, pokonując w finale Bułgarkę Biljanę Pawłową a w 2010 wygrała pierwszy turniej deblowy w Mariborze, w parze z Andreją Klepač.
W sumie wygrała osiem turniejów w grze pojedynczej i pięć w grze podwójnej rangi ITF.
Reprezentowała również swój kraj w Pucharze Federacji.

</doc>
<doc id="2863986" url="https://pl.wikipedia.org/wiki?curid=2863986" title="Luis Alberto Monge">
Luis Alberto Monge

Luis Alberto Monge Álvarez (ur. 29 grudnia 1925 w Alajuela, zm. 29 listopada 2016 w San José) – kostarykański polityk, działacz związków zawodowych, od 1949 deputowany do parlamentu, ambasador państwa w Izraelu (1963-1966), sekretarz generalny Partii Wyzwolenia Narodowego (1967-1972), przewodniczący parlamentu (1970-1974) oraz prezydent Kostaryki od 8 maja 1982 do 8 maja 1986.
Doprowadził do reformy prawa walutowego i ograniczenia inflacji. Ogłosił neutralność kraju wobec rewolucji sandinistowskiej w Nikaragui, mimo że pozwolił CIA na wybudowanie niewielkich lotnisk wzdłuż granicy z tamtym krajem.

</doc>
<doc id="2863987" url="https://pl.wikipedia.org/wiki?curid=2863987" title="Nowy cmentarz żydowski w Piotrkowie Kujawskim">
Nowy cmentarz żydowski w Piotrkowie Kujawskim

Nowy cmentarz żydowski w Piotrkowie Kujawskim - mieścił się przy dzisiejszej ulicy Topolowej. W czasie II wojny światowej uległ dewastacji. Po wojnie na jego terenie mieściła się Spółdzielnia Kółek Rolniczych, a obecnie Zakład Komunalny. W maju 2012 roku działacze społeczni z Kujaw: Krzysztof Wątrobicz i Zbigniew Sołtysiński znaleźli na jego terenie dwa fragmenty rozbitych macew. Przekazali je Izbie Regionalnej w Radziejowie przy Miejskiej i Powiatowej Bibliotece Publicznej im. Franciszka Becińskiego.

</doc>
<doc id="2863989" url="https://pl.wikipedia.org/wiki?curid=2863989" title="Defensywna strategia marketingowa">
Defensywna strategia marketingowa

Defensywna strategia marketingowa (ang. "defensive marketing strategy") – jedna z możliwych reakcji na zadania stojące przed przedsiębiorstwem w sferze produkcji i sprzedaży jego wyrobów; reakcja (pośrednio) na „kłopoty” związane z utrzymaniem pozycji rynkowej.
Strategia polega na koncentrowaniu się na utrzymaniu dotychczasowych klientów.
Charakterystyka.
Defensywna strategia marketingowa jest w dużej mierze reaktywna wobec konkurencji oraz innych zdarzeń postrzeganych na rynku.
Strategia ta ma na celu przeciwdziałanie rozprzestrzeniania się produktów wprowadzonych na rynek przez konkurencję lub powstrzymanie fali zauważalnej przewagi konkurencji.
Defensywna strategia marketingowa może polegać na:
Defensywna strategia marketingowa jest strategią opłacalną dla firm. Skupia się ona na istniejącej już, opartej na zaufaniu, więzi z klientem. Owa więź budowana jest również poprzez empatię, wspólne zaangażowanie oraz wspólne cele. W przypadku silnej relacji pomiędzy firmą a konsumentem, przedsiębiorstwo wykorzystuje swych stałych klientów jako „tarczę” obronną w walce z konkurencją o miejsce na rynku pracy.
Typy.
Defensywne strategie marketingowe można podzielić według ich celów:

</doc>
<doc id="2863991" url="https://pl.wikipedia.org/wiki?curid=2863991" title="Tadeja Majeric">
Tadeja Majeric



</doc>
<doc id="2863994" url="https://pl.wikipedia.org/wiki?curid=2863994" title="Vipera xanthina bornmuelleri">
Vipera xanthina bornmuelleri



</doc>
<doc id="2863996" url="https://pl.wikipedia.org/wiki?curid=2863996" title="Coluber bornmülleri">
Coluber bornmülleri



</doc>
<doc id="2863997" url="https://pl.wikipedia.org/wiki?curid=2863997" title="Anna Woźniakowska">
Anna Woźniakowska

Anna Woźniakowska (de domo Kuraś, ur. 2 grudnia 1942 w Krakowie) – polska dziennikarka radiowa, krytyczka muzyczna.
Życiorys.
Absolwentka wydziałów Wychowania Muzycznego oraz Teorii muzyki Państwowej Wyższej Szkoły Muzycznej w Krakowie. W latach 1967-1997 pracowała w Rozgłośni Krakowskiej Polskiego Radia jako dziennikarz i kierownik Redakcji Muzycznej oraz Programów Artystycznych. W 1985 r. uzyskała III nagrodę w Międzynarodowym Konkursie „Prix Musicale de Radio Brno”. Od 1997 recenzentka Dziennika Polskiego.
Autorka książek o tematyce muzycznej, współautorka Encyklopedii muzycznej PWM i Encyklopedii Krakowa. Nagrodzona m.in. Krzyżem Kawalerskim Orderu Odrodzenia Polski, Brązowy Medalem „Zasłużony Kulturze Gloria Artis” i odznaką Zasłużony Działacz Kultury. Za książkę "Czy Kraków zasługuje na Operę?" uhonorowana została Nagrodą Krakowska Książka Miesiąca Listopada 2014 r.

</doc>
<doc id="2864000" url="https://pl.wikipedia.org/wiki?curid=2864000" title="Ed Emberley">
Ed Emberley

Ed Emberley (ur. 19 października 1931 w Malden) – amerykański artysta, ilustrator książek dla dzieci.
Życiorys.
Emberley studiował malarstwo i ilustrację w Massachusetts School of Art w Bostonie (obecnie Massachusetts College of Art and Design), gdzie otrzymał stopień Bachelor of Fine Arts. Studiował również w Rhode Island School of Design.
W roku 1955 ożenił się z Barbarą, pisarką i bibliotekarką, z którą ma dwoje dzieci, Rebekę i Michaela. Obecnie mieszka w Ipswich, Massachusetts.
Nagrody i wyróżnienia.
Za swoje ilustracje do książek dla dzieci, Ed Emberley otrzymał wiele nagród i wyróżnień.
Pierwsza jego książka "The Wing on a Flea" (1961), znalazła się na liście ALA Notable Book wyróżnianych corocznie książek przez Stowarzyszenie Bibliotek Amerykańskich oraz na liście New York Times najlepiej zilustrowanych książek roku.
W roku 1968, Ed Emberley zdobył nagrodę Caldecott Medal oraz Lewis Carroll Shelf Award za ilustracje do książki swojej żony Barbary Emberley's pt. "Drummer Hoff".
Twórczość.
W 2020 roku ukazało się pierwsze polskie wydanie książki Eda Emberleya "Zgadnij, co to?" (wydawnictwo Kropka). 

</doc>
<doc id="2864001" url="https://pl.wikipedia.org/wiki?curid=2864001" title="Synagoga w Mroczy">
Synagoga w Mroczy

Synagoga w Mroczy – synagoga znajdująca się w Mroczy przy Placu Wolności.
Synagoga funkcjonowała w latach 1744–1923. Początkowo był to budynek drewniany, następnie murowany. Na początku lat dwudziestych XX wieku gmina żydowska w mieście samorozwiązała się, ponieważ większość jej członków wyemigrowała do Niemiec. W 1923 gmina żydowska sprzedała bóżnicę. Obecnie jest to dom mieszkalny.

</doc>
<doc id="2864002" url="https://pl.wikipedia.org/wiki?curid=2864002" title="Waldemar Font">
Waldemar Font

Waldemar Font Quintero − kubański bokser, złoty medalista mistrzostw świata w Tampere.
Kariera amatorska.
W 1993 roku zdobył złoty medal na mistrzostwach świata w Tampere. W finale pokonał Uzbeka Kikmatulla Ahmedova.
W 1997 roku zdobył srebrny medal podczas mistrzostw świata w Budapeszcie, w wadze koguciej. W finale pokonał go Raimkul Małachbiekow.
W 1999 roku otrzymał brązowy medal igrzysk panamerykańskich w Winnipeg, został pokonany przez mistrza tychże igrzysk Geralda Tuckera

</doc>
<doc id="2864020" url="https://pl.wikipedia.org/wiki?curid=2864020" title="Aram Ramazjan">
Aram Ramazjan

Aram Ramazjan (ur. 6 grudnia 1978) − ormiański bokser, brązowy medalista mistrzostw świata w Budapeszcie.
Kariera amatorska.
W 1997 roku zdobył brązowy medal na mistrzostwach świata w Budapeszcie. W półfinale przegrał z Raimkulem Małachbiekowem, który zdobył złoty medal.
Kariera zawodowa.
Nie odniósł sukcesów na zawodowym ringu. Jako zawodowiec stoczył 22 walki, z czego 14 wygrał, 6 przegrał i 2 zremisował. Największym jego sukcesem było zdobycie pasa IBF International, pokonując Włocha Emanuele De Prophetisa.
Linki zewnętrzne.
Aram Ramazjan – BoxRec

</doc>
<doc id="2864027" url="https://pl.wikipedia.org/wiki?curid=2864027" title="George North">
George North

George North (ur. 13 kwietnia 1992 w King’s Lynn) – walijski rugbysta, występujący na pozycji , reprezentant kraju. Triumfator Pucharu Sześciu Narodów i zdobywca Wielkiego Szlema w 2012 oraz zdobywca czwartego miejsca na Pucharze Świata w Rugby 2011.
Obdarzony jest doskonałymi warunkami fizycznymi, dzięki którym ściąga na siebie większą uwagę obrony; wyróżnia się również siłą, szybkością, zręcznością i umiejętnościami gry ręką.
Młodość.
George North urodził się w King’s Lynn jako najmłodszy spośród czworga dzieci Anglika Davida i Walijki Janet. Pierwsze dwa lata życia spędził w Hongkongu, Singapurze i Katmandu - w związku ze służbą ojca w RAF, zanim rodzina osiedliła się w hrabstwie Anglesey w północnej Walii. Do jedenastego roku życia grał w drużynie hrabstwa w piłkę nożną jako bramkarz, jednak za namową starszego brata podjął treningi w miejscowym klubie rugby Llangefni RFC. Uczęszczał wówczas do "Ysgol Uwchradd Bodedern", gdzie został nominowany kapitanem szkolnej drużyny rugby. Skupiwszy się na tym sporcie spędził w Llangefni RFC lata 2002–2003, następnie przez cztery sezony grał w Pwllheli RFC, a potem w Rhyl and District RFC, będąc jednocześnie w składzie związkowej drużyny północnej Walii – "Gogledd Cymru". Zmiany klubów podyktowane były szukaniem wyższego poziomu gry, a wsparcia w tym okresie udzielali mu rodzice, dowożąc go na treningi i mecze. Podobnym kryterium kierował się przy wyborze szkoły średniej – ostatecznie w 2008 roku zdecydował się dzięki stypendium sportowemu na "Llandovery College", którego absolwentami było wielu reprezentantów Walii oraz British and Irish Lions. Występował w pierwszej drużynie tej szkoły, a w 2010 podczas ostatniego roku nauki zakończonego zdaniem egzaminów A-levels pełnił rolę prefekta.
Początkowo występował na pozycji , jednak w wieku piętnastu lat przeszedł do formacji ataku, grając jako środkowy, skrzydłowy oraz obrońca.
Kariera klubowa.
Karierę seniorską rozpoczął jeszcze podczas nauki, w drugiej części sezonu 2009/2010 Welsh Premier Division wystąpił bowiem w czterech spotkaniach Llandovery RFC zdobywając jedno przyłożenie. Podkreślając fakt, iż był to jego pierwszy klub, wystąpił w jego barwach na oficjalnej fotografii reprezentacji kraju. Wcześniej występował w zespole U-18 Scarlets, a w lecie 2010 roku podpisał dwuletni kontrakt dla dobrze rokujących zawodników na treningi i występy w seniorskim zespole. Zadebiutował w tym zespole w przedsezonowym towarzyskim spotkaniu z Gloucester Rugby, następnie zagrał w drugim z tych meczów, z Worcester Warriors. Dobra forma prezentowana przez zawodnika w tych spotkaniach oraz na treningach spowodowała, że pierwszy występ w meczu o punkty zaliczył już w inauguracyjnej kolejce Ligi Celtyckiej przeciw Benetton Rugby Treviso, zdobywając wówczas dwa przyłożenia. Kolejnych kilka spotkań okraszonych przyłożeniami zwróciły na niego uwagę trenera seniorskiej reprezentacji, Warrena Gatlanda. Odniesiona w kadrze kontuzja ramienia i konieczność operacji wyeliminowała go z gry na blisko trzy miesiące, na boisku pojawił się bowiem dopiero pod koniec lutego 2011 roku w meczu z Edinburgh Rugby, zaś miesiąc później podpisał nowy kontrakt. Pierwszy mecz w Pucharze Heinekena rozegrał dopiero w kolejnym sezonie, kiedy Scarlets podejmowali Castres Olympique na Parc y Scarlets w listopadzie 2011 roku. Pod koniec marca 2012 roku ogłosił, że nie planuje przenosin do Francji i zamierza dotrzymać warunków wygasającego z końcem sezonu 2013/2014 kontraktu. Rok później po ponadmiesięcznych negocjacjach podpisał trzyletni kontrakt z angielskim Northampton Saints.
Kariera reprezentacyjna.
Jego pierwszy kontakt z rozgrywkami reprezentacyjnymi nastąpił w marcu 2008 roku, wówczas to North w barwach reprezentacji U-16 zwyciężył w turnieju z udziałem kadry angielskiej, francuskiej i włoskiej. W latach 2009–2010 w kadrze U-18 wystąpił jako w ośmiu spotkaniach przeciwko rówieśnikom z krajów Pucharu Sześciu Narodów oraz Australii, nie będąc powołanym na dwa pozostałe rozegrane w tym okresie mecze tej drużyny.
Z uwagi na to, iż jego rodzice pochodzą z Anglii i Walii według przepisów IRB kwalifikował się do występów w obu tych reprezentacjach, jednakże będąc całą juniorską karierę związany z walijskim rugby nie wahał się z przyjęciem powołania do seniorskiej kadry na zaplanowane na listopad 2010 roku spotkania przeciw zespołom z południowej półkuli. Pomimo rozegrania jedynie kilku spotkań w barwach Scarlets selekcjoner Warren Gatland rozważał jego udział już w otwierającym serię meczu z Australią. Niegroźna kontuzja kostki przesunęła jednak jego debiut o tydzień, został więc reprezentantem Walii numer 1078 w meczu z "Springboks". Grając przeciwko Bryanowi Habanie zdobył wówczas dwa przyłożenia. Wystąpił również w kolejnych meczach - z Fidżi i Nową Zelandią - w których doznał kontuzji ramienia, a konieczna operacja wyeliminowała go z początkowych spotkań Pucharu Sześciu Narodów 2011. Zagrał jedynie w ostatnim z nich – przegranym pojedynku z Francuzami.
Po zwycięstwie nad Barbarians North otrzymał powołanie do szerokiej kadry na trzy sierpniowe testmecze z Anglią i Argentyną, podczas których zdobył trzy przyłożenia i ostatecznie znalazł się w składzie na Puchar Świata w Rugby 2011. W zakończonej na czwartym miejscu kampanii Walijczyków zagrał we wszystkich siedmiu meczach zdobywając trzy przyłożenia i zyskując pochlebne opinie zawodników, trenerów i ekspertów. Powołany na Puchar Sześciu Narodów 2012 zawodnik wystąpił we wszystkich pięciu spotkaniach, zdobywając przyłożenie w meczu z Irlandią. Walijczycy zdobyli wówczas Triple Crown, zwycięstwo w turnieju potwierdzając Wielkim Szlemem. North udał się następnie z kadrą na czerwcowe "tournée" do Australii. Odniesiona w pierwszym meczu kontuzja, dzięki intensywnemu leczeniu nie przeszkodziła mu w występie w pozostałych dwóch spotkaniach zakończonej porażką serii. Został uwzględniony w trzydziestopięcioosobowym składzie na listopadowe mecze kadry, przy czym zagrał jedynie w pierwszych dwóch z nich. Kontuzja biodra, której doznał na treningu, wyeliminowała go bowiem z pozostałych spotkań.
Pomimo obaw związanych z kontuzją karku, North znalazł się w składzie na Puchar Sześciu Narodów 2013, w drugim meczu tych zawodów zdobywając decydujące o zwycięstwie przyłożenie.

</doc>
<doc id="2864034" url="https://pl.wikipedia.org/wiki?curid=2864034" title="Dyskografia Mai Kuraki">
Dyskografia Mai Kuraki

Dyskografia Mai Kuraki – japońskiej piosenkarki.

</doc>
<doc id="2864035" url="https://pl.wikipedia.org/wiki?curid=2864035" title="Fernando Claudio Zawislak">
Fernando Claudio Zawislak

Claudio Fernando Zawislak (ur. 5 lutego 1935 w Brazylii, w Santa Rosa) – brazylijski fizyk, członek Brazylijskiej Akademii Nauk, emerytowany profesor Instytutu Fizyki Uniwersytetu Rio Grande do Sul.
Życiorys.
W 1958 otrzymał licencjat na Wydziale Fizyki Uniwersytetu Federalnego w Rio Grande do Sul, dziewięć lat później obronił tam doktora. Naukę kontynuował na dwuletnich studiach w California Institute of Technology. Powrócił do Brazylii, zamieszkał w Porto Alegre, w 1979 ponownie wyjechał do USA aby kontynuować badania implantacją jonów. Od 1985 do 1991 był redaktorem czasopisma "„Revista de Física Aplicada e Instrumentação”", a następnie od 1991 do 1993 prezesem Brazylijskiego Towarzystwa Fizyki. Za wybitne osiągnięcia naukowe został odznaczony m.in. Ordem Nacional do Mérito Científico klasy Komandorskiej (1995) oraz orderem Grã-Cruz (2004). Od 2008 jest profesorem seniorem Instytutu Fizyki Uniwersytetu Rio Grande do Sul.

</doc>
<doc id="2864038" url="https://pl.wikipedia.org/wiki?curid=2864038" title="Tim Branom">
Tim Branom

Timothy Branom (ur. 4 czerwca 1965 w Seattle) − amerykański muzyk, producent muzyczny, inżynier dźwięku i autor tekstów.
Życiorys.
W pierwszej połowie lat 80. założył w Seattle pierwszy zespół Juvenile, w którego skład weszli: gitarzyści Tom Thew oraz Vince Boccio, basista Taze Yanick oraz perkusista Jeff McCormack (Red Platinum, Heir Apparent, Nightshade). Aktywność zespołu trwała do 1985 roku.
W 1986 roku w wieku 21 lat, wyprodukował trzy utwory grupy Alice N’ Chains (przekształconej później w Alice in Chains), które znalazły się na albumie "Demo 1" wydanym w 1987 roku. W skład zespołu wchodzili: wokalista Layne Staley, gitarzysta Nick Pollock, basista Johnny Bacolas oraz perkusista James Bergstrom.
W 1987 roku założył glam metalowy zespół Gipsy Rose. Zespół w trakcie swej działalności wielokrotnie przechodził zmiany personalne. Najbardziej pamiętny skład grupy stanowili: Tim Branom, gitarzysta Brock Graue (Lipstick), basista Mike Starr oraz perkusista Mike „Bones” Gersema (LA Guns). Przez krótki czas, z zespołem współpracował Jerry Cantrell, który następnie założył swój własny zespół Diamond Lie, do którego zaprosił Mike’a Starra. Grupa Gipsy Rose w niedługim czasie rozpadła się.
W 1989 roku Branom zrobił dla lokalnej stacji telewizyjnej z Seattle film o nazwie "Father Rock", w której pojawiły się nieopublikowane nagrania z czasów Gipsy Rose oraz Alice N’ Chains. ponadto 90-minutowy program zawierał także muzykę innych wykonawców z Seattle, takich jak Boom Boom G.I., Show &amp; Tell, Ron Stokes. W filmie występuje również 19 letni Layne Staley.
W roku 1990 Branom przeniósł się do Los Angeles, aby kontynuować działalność zespołu United Snakes of America. Grupa miała podpisać kontrakt z wytwórnią fonograficzną Giant Records, lecz ostatecznie projekt muzyczny okazał się niepowodzeniem. W 1991 Branom występował w zespole Bone Dancer. Skład grupy tworzyli: Branom, gitarzysta Ron Cerrito, gitarzysta Joe Bertalli, basista Kurt Scheaffer oraz perkusista Joe Fuoco. W 1993 roku Branom grał na gitarze elektrycznej oraz basowej, a także na instrumentach klawiszowych w zespole Cloud Nine. Grupa czerpała inspirację od takich wykonawców jak The Beatles, Led Zeppelin oraz Jimi Hendrix. Zespół oficjalnie istniał siedem lat, lecz nie wydał żadnego materiału.
W 1995 roku śpiewał w chórkach muzyka Monna Tanno Mondo. Wystąpił na płytach "Moods &amp; Madness", a następnie na "Tales of Eternity". Pod koniec 1999 roku Branom zmienił kierunek muzyczny. Rozpoczął współpracę z JVC A&amp;R, oraz muzykiem Eiji Nahahira. W tym czasie Branom utworzył własny zespół w którego skład weszli: gitarzysta Brian Davis, basista Mike Davis (Rob Halford, Dramarama, Lizzy Borden) i perkusista Jack Ramos (Bangalore Choir).
W późniejszym czasie rozpoczął pracę w Delta Entertainment, gdzie zajmował się masteringiem oraz produkcją albumów. W roku 2007 rozpoczął pisanie książki o scenie Seattle lat 80. postrzeganą z jego własnych doświadczeń.

</doc>
<doc id="2864040" url="https://pl.wikipedia.org/wiki?curid=2864040" title="Dana Haralambie">
Dana Haralambie



</doc>
<doc id="2864046" url="https://pl.wikipedia.org/wiki?curid=2864046" title="Cmentarz żydowski w Łasinie">
Cmentarz żydowski w Łasinie

Cmentarz żydowski w Łasinie - kirkut mieścił się przy obecnej ulicy Radzyńskiej. Został założony w 1818 r. W czasie II wojny światowej został całkowicie zdewastowany. Do dnia dzisiejszego na jego terenie nie zachowały się żadne elementy macew. Powierzchnia nekropolii to 0,22 ha. Po II wojnie światowej na cmentarz żydowski przy ul. Radzyńskiej przeniesiono mogiły ze zlikwidowanego cmentarza ewangelickiego, który znajdował się przy ulicy Starej 1.

</doc>
<doc id="2864048" url="https://pl.wikipedia.org/wiki?curid=2864048" title="Tenis stołowy na Letnich Igrzyskach Olimpijskich 2012 – turniej drużynowy kobiet">
Tenis stołowy na Letnich Igrzyskach Olimpijskich 2012 – turniej drużynowy kobiet

Drużynowy turniej kobiet w tenisie stołowym podczas XXX Letnich Igrzysk Olimpijskich w Londynie został rozegrany w dniach od 3 sierpnia do 7 sierpnia 2012 roku w hali ExCeL. Do rywalizacji przystąpiło 16 drużyn. Tytuł mistrza olimpijskiego obroniła reprezentacja Chin.

</doc>
<doc id="2864050" url="https://pl.wikipedia.org/wiki?curid=2864050" title="Stadion Al-Dżuna">
Stadion Al-Dżuna

Stadion Al-Dżuna – stadion piłkarski w mieście Al-Dżuna, w Egipcie. Swoje spotkania rozgrywa na nim drużyna El Gouna FC. Obiekt został otwarty w 2003 roku i początkowo jego pojemność wynosiła 2000 widzów. W 2009 roku, w związku z awansem El Gouna FC do najwyższej klasy rozgrywkowej stadion rozbudowano do pojemności 12 000 widzów.

</doc>
<doc id="2864051" url="https://pl.wikipedia.org/wiki?curid=2864051" title="Polina Kalsina">
Polina Kalsina

Polina Olegowna Kalsina, z domu Miedwiediewa (ros. Полина Олеговна Кальсина, ur. 20 marca 1989 w Chanty-Mansyjsku) – rosyjska biegaczka narciarska, srebrna medalistka mistrzostw świata młodzieżowców.
Kariera.
Po raz pierwszy na arenie międzynarodowej Kalsina pojawiła się 22 listopada 2007 roku podczas zawodów Pucharu Kontynentalnego w rosyjskiej miejscowości Wierszyna Tiei, gdzie zajęła 39. miejsce w biegu na 5 km stylem dowolnym. W 2009 roku wystąpiła na mistrzostwach świata juniorów w Malles Venosta, gdzie w sztafecie była czwarta, ale indywidualnie plasowała się poza czołową trzydziestką. Podczas rozgrywanych rok później mistrzostw świata juniorów w Praz de Lys – Sommand Rosjanki z Kalsiną w składzie ponownie były czwarte w sztafecie, a indywidualnie była dziewiąta w sprincie klasykiem i biegu na 5 km stylem dowolnym. Trzykrotnie startowała na mistrzostwach świata U-23, najlepszy wynik osiągając na mistrzostw świata młodzieżowców w Erzurum, gdzie w biegu na 10 km stylem klasycznym zdobyła srebrny medal. W Pucharze Świata zadebiutowała 11 marca 2010 roku w Drammen, zajmując 29. miejsce w sprincie stylem klasycznym. Tym samym już w swoim pierwszym starcie zdobyła pucharowe punkty, jednak jak dotąd nie stanęła na podium. W klasyfikacji generalnej najlepiej wypadła w sezonie 2011/2012, który ukończyła na 27. pozycji. Nie brała udziału w mistrzostwach świata, ani igrzyskach olimpijskich.

</doc>
<doc id="2864052" url="https://pl.wikipedia.org/wiki?curid=2864052" title="Flesz TV 4">
Flesz TV 4



</doc>
<doc id="2864053" url="https://pl.wikipedia.org/wiki?curid=2864053" title="Parkowo">
Parkowo

Dwie miejscowości w Polsce:

</doc>
<doc id="2864059" url="https://pl.wikipedia.org/wiki?curid=2864059" title="Jermachan Ybrajymow">
Jermachan Ybrajymow

Jermachan Ybrajymow (ur. 1 stycznia 1972) – kazachski bokser, dwukrotny medalista olimpijski.
Kariera amatorska.
W 1996 roku zdobył brązowy medal podczas igrzysk olimpijskich w Atlancie. W półfinale pokonał go Alfredo Duvergel, który zdobył srebrny medal.
W 1997 roku zdobył srebrny medal na mistrzostwach świata w Budapeszcie. W finale przegrał ze swoim pogromcą z igrzysk olimpijskich Alfredo Duvergelem.
W 1999 roku zdobył brązowy medal na mistrzostwach świata w Houston w finale pokonał go Jorge Gutiérrez.
W 2000 roku zdobył złoty medal na igrzyskach olimpijskich w Sydney. W finale pokonał Rumuna Mariana Simiona.

</doc>
<doc id="2864064" url="https://pl.wikipedia.org/wiki?curid=2864064" title="Jeleń (województwo wielkopolskie)">
Jeleń (województwo wielkopolskie)

Jeleń – zniesiona nazwa osady leśnej w Polsce położona w województwie wielkopolskim, w powiecie wągrowieckim, w gminie Gołańcz.
W latach 1975–1998 miejscowość położona była w województwie pilskim.
Nazwa miejscowości została zniesiona z 2022.

</doc>
<doc id="2864066" url="https://pl.wikipedia.org/wiki?curid=2864066" title="Miejski Młyn">
Miejski Młyn

Miejski Młyn – zniesiona nazwa osady w Polsce położona w województwie wielkopolskim, w powiecie wągrowieckim, w gminie Gołańcz.
W latach 1975–1998 miejscowość położona była w województwie pilskim.
Nazwa miejscowości została zniesiona z 2022 r.

</doc>
<doc id="2864068" url="https://pl.wikipedia.org/wiki?curid=2864068" title="Mostki (powiat wągrowiecki)">
Mostki (powiat wągrowiecki)

Mostki – osada w Polsce położona w województwie wielkopolskim, w powiecie wągrowieckim, w gminie Gołańcz.
W latach 1975–1998 miejscowość położona była w województwie pilskim.
Zobacz też: Mostki

</doc>
<doc id="2864070" url="https://pl.wikipedia.org/wiki?curid=2864070" title="Parkowo (powiat wągrowiecki)">
Parkowo (powiat wągrowiecki)

Parkowo – osada w Polsce położona w województwie wielkopolskim, w powiecie wągrowieckim, w gminie Gołańcz.
W latach 1975–1998 miejscowość położona była w województwie pilskim.
Zobacz też: Parkowo

</doc>
<doc id="2864071" url="https://pl.wikipedia.org/wiki?curid=2864071" title="Prostkowo">
Prostkowo

Prostkowo – osada w Polsce położona w województwie wielkopolskim, w powiecie wągrowieckim, w gminie Gołańcz.
W latach 1975–1998 miejscowość położona była w województwie pilskim.

</doc>
<doc id="2864072" url="https://pl.wikipedia.org/wiki?curid=2864072" title="Smolarnia (powiat wągrowiecki)">
Smolarnia (powiat wągrowiecki)

Smolarnia – zniesiona nazwa osady w Polsce położona w województwie wielkopolskim, w powiecie wągrowieckim, w gminie Gołańcz.
W latach 1975–1998 miejscowość położona była w województwie pilskim.
Nazwa miejscowości została zniesiona z 2022 r.
Zobacz też: Smolarnia

</doc>
<doc id="2864073" url="https://pl.wikipedia.org/wiki?curid=2864073" title="Zamczysko (województwo wielkopolskie)">
Zamczysko (województwo wielkopolskie)

Zamczysko – osada w Polsce położona w województwie wielkopolskim, w powiecie wągrowieckim, w gminie Gołańcz.
W latach 1975–1998 miejscowość położona była w województwie pilskim.
Na terenie dzisiejszego Zamczyska znajdowała się rezydencja rycerska datowana na II poł. XIII w. Przypisywana jest ona wpływowej rodzinie Grzymałów.
Zobacz też: Zamczysko

</doc>
<doc id="2864075" url="https://pl.wikipedia.org/wiki?curid=2864075" title="Al-Kaaba">
Al-Kaaba



</doc>
<doc id="2864077" url="https://pl.wikipedia.org/wiki?curid=2864077" title="Kościół św. Michała Archanioła w Kcyni">
Kościół św. Michała Archanioła w Kcyni

Kościół Świętego Michała Archanioła w Kcyni − jeden z dwóch rzymskokatolickich kościołów parafialnych w Kcyni, w powiecie nakielskim, w województwie kujawsko-pomorskim. Należy do dekanatu Kcynia. Mieści się przy ulicy Farnej.
Architektura i wyposażenie.
Świątynia została wybudowana w 1631 roku w stylu późnogotyckim na miejscu starszej, drewnianej. O końcu budowy kościoła informują daty wyryte w cegle AD 1631 („to dzieło doprowadziłem do skutku Roku Pańskiego 1631”). Budowla została wzniesiona w tradycji architektury późnego gotyku. Składa się z krótkiego, jednoprzęsłowego prezbiterium zamkniętego trójbocznie z zakrystią od strony północnej i szerszej nawy prostokątnej, trójprzęsłowej. Sklepienie nawy posiada formę krzyżową, a zakrystii kolebkową. Okna nawy są półkoliste, wyposażone są w piękne witraże (każdy witraż przedstawia 2 sceny) ukazujące życie Najświętszej Maryi Panny, zaprojektowane przez O. Eframa. Prezbiterium posiada 4 okna: koliste – nad ołtarzem głównym ozdobione witrażem Matki Bożej Częstochowskiej oraz 3 ostrołukowe ozdobione witrażami przedstawiającymi milenium chrztu Polski: „Polonia semper fidelis" i Eucharystię, zaprojektowanymi przez Stanisława Powalisza. W trzecim oknie jest umieszczony witraż o tematyce maryjnej z serii wykonanej przez O. Efrema. Do świątyni wchodzi się przez dwa wejścia: główne od strony zachodniej ze znajdującym się nad nim chórem muzycznym i boczne od strony południowej. Ołtarz główny odbudowany został w 1960 roku na podstawie zdjęcia z lat trzydziestych. Do wyposażenia świątyni należą m.in. monstrancja barokowo – klasycystyczna z początku XIX stulecia. oraz trzy XVII – wieczne kielichy razem z patenami. Wzdłuż ścian bocznych są umieszczone płaskorzeźby drogi krzyżowej wyrzeźbione w drewnie przez Stefana Boguszyńskiego w 1976 roku.
W 2022 pod posadzką kościoła odnaleziono 24 monety (boratynki) pochodzące z okresu Potopu szwedzkiego, a poniżej 9 grobów z okresu średniowiecza wraz z kolejnymi monetami i elementami biżuterii.

</doc>
<doc id="2864080" url="https://pl.wikipedia.org/wiki?curid=2864080" title="Eleonora Aragońska (księżna Ferrary)">
Eleonora Aragońska (księżna Ferrary)

Eleonora Aragońska (ur. w 1450, zm. 11 października 1493) − córka króla Neapolu Ferdynanda (Ferrante), pierwsza księżna Ferrary, Modeny i Reggio jako żona Herkulesa I d’Este.
Życiorys.
Pochodzenie.
Eleonora była wnuczką króla Aragonii i Neapolu Alfonsa z dynastii aragońskiej. Narodziła się jako druga córka księcia Kalabrii Ferdynanda, zwanego zdrobniale Ferrante i jego pierwszej żony Izabeli di Chiaramonte, księżniczki tarentyjskiej.
Eleonora urodziła się z pewnością latem 1450 r. Współcześni tym wydarzeniom kronikarze odnotowali jej narodziny pod różnymi datami. Kupiec jedwabny i autor dzienników Giuliano Passero przyjście na świat księżniczki Eleonory zapisał pod datą 22 czerwca, natomiast kampanijski kanonik Gasparo Fuscolillo z Sessa Aurunca oraz notariusz neapolitański Giacomo odnotowali jej narodziny odpowiednio w dniach 22 lipca i 21 lipca.
Małżeństwo z księciem Bari.
Księżniczka Eleonora w bardzo młodym wieku została przeznaczona na żonę dla trzeciego syna księcia Mediolanu Franciszka Sforzy. Podwójne związki narzeczeńskie neapolitańskich Aragonów i mediolańskich Sforzów były następstwem zawarcia traktatu w Lodi i powstania ligi państw włoskich, do której dołączył król Alfons Wspaniałomyślny. Planowano połączyć królewskiego wnuka, księcia Kapui Alfonsa z najstarszą córką władców Mediolanu Hipolitą Marią oraz królewską wnuczkę Eleonorę i starszego od niej o rok Sforzę Marię. Dnia 12 października 1455 r. uzyskano dyspensę od papieża Kaliksta III, niezbędną z uwagi na niepełnoletniość narzeczonych. W roku 1457 ustalono, że posag Eleonory wyniesie 40 tys. dukatówa małżonkowie obejmą w posiadanie księstwo Bari wydzielone z ziem Królestwa Neapolu.
We wrześniu 1465 r. Sforza Maria przybył z siostrą do Neapolu. Niezwykle uroczysty ślub Eleonory i Sforzy Marii odbył się równocześnie z zaślubinami Alfonsa i Hipolity Marii. Od tego momentu Sforza Maria Sforza objął formalne rządy w księstwie Bari, a Eleonora zyskała tytuł księżnej baryjskiej. Małżeństwo Eleonory miało być jednak dopełnione dopiero po przyjeździe królewny do Mediolanu, co nigdy nie nastąpiło.
Konieczność zawarcia przez króla Ferdynanda I sojuszu z księciem Ferrary zmieniła plany odnośnie do Eleonory, która nadal przebywała z rodzicami w Neapolu. W roku 1472 ostatecznie zadecydowano ostatecznie o rozwiązaniu niedopełnionego małżeństwa książąt Bari. Sojusz neapolitańsko-mediolański nie został zerwany i cementował go związek Alfonsa z Hipolitą, ponadto planowano nowe małżeństwo w kolejnym pokoleniu: córki książąt Kapui Izabeli z jej mediolańskim kuzynem Janem Galeacjuszem. Utrzymanie związku małżeńskiego Eleonory i Sforzy Marii nie było zatem konieczne. Papież Sykstus IV 17 sierpnia 1472 r. unieważnił małżeństwo książąt Bari z powodu przymusu wywieranego na Eleonorę przez ojca oraz nieskonsumowania związku.
Małżeństwo z księciem Ferrary.
W czerwcu 1473 roku Herkules wysłał do Neapolu braci Zygmunta i Alberta w towarzystwie możnych ferraryjskich. 3 lipca Eleonora na czele 50-osobowego orszaku wjechała do Ferrary. Następnego dnia w katedrze ferraryjskiej odbył się ślub książęcej pary. Uroczystości trwały osiem dni.
18 maja 1474 roku Eleonora urodziła Herkulesowi córkę Izabelę, a rok później, 29 czerwca 1475 – Beatrycze. W kolejnych latach urodziła jeszcze czterech synów. Małżeństwo Herkulesa i Eleonory współcześni uważali za wzorowe. Książę uchodził za wiernego małżonka. Raz tylko, gdy żona w 1477 roku wyjechała na kilka miesięcy do Neapolu, odwiedzić rodziców, nawiązał romans z damą dworu, Izabelą Arduino, która w marcu 1478 roku powiła mu syna Giulia. W trzy miesiące później wyszła za mąż za Jacoma Mainente z Ferrary.
Eleonora nadzwyczaj lubiła muzykę, sama grywała na harfie, dużo czytała, kupowała obrazy od najznakomitszych ówczesnych malarzy. W swoich zbiorach miała dzieła Mantegny i Belliniego, a w podręcznej biblioteczce przetłumaczone na włoski "Komentarze" Cezara, Pliniusza, franciszkańskie "Kwiatki św. Franciszka", sporo hiszpańskich powieści, a wśród nich bardzo wówczas popularny romans "Il Carcer d'Amore". Księżna z wielką też starannością wychowywała swoje dzieci. Dziewczynki uczyły się łaciny najpierw u Battisty Guarina, syna Guarina z Werony, a następnie u Jacopa Gallina, który tak umiał księżniczkom uprzyjemnić studia, że Izabela, już jako markiza mantuańska, wspominała z przyjemnością czasy, gdy uczyła się gramatyki Chryzolorasa i recytowała z pamięci eklogi Wergiliusza i listy Cycerona. Śpiewu uczył dziewczynki sławny muzyk, sprowadzony aż z Konstancji, Don Giovanni Martin. Panny uczyły się także gry na klawikordzie, a Izabela nadto na lutni. Nie zaniedbywano też ćwiczeń fizycznych: jazdy konnej i tańca oraz robót ręcznych, wśród których najważniejszy był haft.
W trudnych chwilach Eleonora potrafiła okazać sporo odwagi i przytomności umysłu. W 1476 roku, podczas pobytu Herkulesa w Belriguardo, Mikołaj d’Este spróbował śmiałym atakiem zdobyć Ferrarę. Na łodziach wiozących słomę ukrył 700 zbrojnych i podpłynął Padem pod samo miasto. Zdołał się wedrzeć do środka. Zawołanie Mikołaja „vela” ("żagiel") nie znalazło jednak echa wśród ferraryjczyków. Eleonora, która przed upałami schroniła się w Schiffanoi, ledwie zdążyła w koszuli, z maleńkim Alfonsem na ręku i z niewiele starszymi Izabelą i Beatrice schronić się na zamku. Porozumiawszy się z braćmi męża – Zygmuntem, Albertem i Rinaldem – zebrała oddział wojska, który wyparł Mikołaja z miasta, zepchnął na okoliczne bagna i tam go schwytał. Herkules I nakazał go później ściąć.
W 1482 roku, kiedy Ferrara została oblężona przez wojska weneckie, a Herkules I leżał powalony chorobą, rządy w mieście objęła silną ręką Eleonora. Dzieci wysłała do Modeny. Chorego męża umieściła w bezpiecznym miejscu. Zastawiła prawie wszystkie klejnoty i tak zręcznie przemówiła do mieszkańców Ferrary, że wyczerpani wojną mieszczanie poderwali się do walki z okrzykami: „Do broni!”, „Diament”, „Estowie albo śmierć”.
Rodzina.
Eleonora i Herkules I mieli sześcioro dzieci:

</doc>
<doc id="2864087" url="https://pl.wikipedia.org/wiki?curid=2864087" title="Skocznia narciarska w Łodzi">
Skocznia narciarska w Łodzi



</doc>
<doc id="2864088" url="https://pl.wikipedia.org/wiki?curid=2864088" title="Wszystko co chcielibyście wiedzieć o seksie">
Wszystko co chcielibyście wiedzieć o seksie



</doc>
<doc id="2864090" url="https://pl.wikipedia.org/wiki?curid=2864090" title="Tenis stołowy na Letnich Igrzyskach Olimpijskich 2012 – turniej drużynowy mężczyzn">
Tenis stołowy na Letnich Igrzyskach Olimpijskich 2012 – turniej drużynowy mężczyzn

Drużynowy turniej mężczyzn w tenisie stołowym podczas XXX Letnich Igrzysk Olimpijskich w Londynie został rozegrany w dniach od 3 sierpnia do 8 sierpnia 2012 roku w hali ExCeL.
Do rywalizacji przystąpiło 16 drużyn. Tytuł mistrza olimpijskiego obroniła reprezentacja Chin.

</doc>
<doc id="2864092" url="https://pl.wikipedia.org/wiki?curid=2864092" title="House of Cards (amerykański serial telewizyjny)">
House of Cards (amerykański serial telewizyjny)

House of Cards – amerykański serial telewizyjny z gatunku dramatu politycznego. Serial powstał na podstawie powieści Michaela Dobbsa i nawiązuje do miniserialu BBC "Dom z kart" z 1990. Autorem scenariusza jest Beau Willimon.
Wszystkie 13 odcinków pierwszej serii zostało udostępnionych 1 lutego 2013 na stronie internetowej platformy Netflix. W Polsce "House of Cards" udostępniony został w ramach usługi VOD Seriale+ platformy nc+ od 1 lipca 2013, a następnie emitowany na kanale Ale Kino+ od 19 października 2013. Premiera drugiej serii odbyła się na stronie internetowej Netflix 14 lutego 2014, już po tym jak zapowiedziano powstanie trzeciej serii "House of Cards". W Polsce druga seria emitowana była od 21 lutego 2014 przez Seriale+.
W styczniu 2016 roku ogłoszono, że w 2017 roku zostanie opublikowany piąty sezon House of Cards. W jego tworzeniu nie brał udziału twórca serii, Beau Willimon – scenariusze stworzyli jego współpracownicy z serii trzeciej i czwartej, Mellissa James Gibson i Frank Pugliese. 18 stycznia 2017 roku w liście do swoich udziałowców Netflix poinformował, że premiera serii odbędzie się, inaczej niż w poprzednich sezonach, w drugim kwartale roku – dwa dni później poinformowano, że premiera odbędzie się 30 maja 2017 roku. Premiera finałowego 6 sezonu odbyła się 2 listopada 2018.
Obsada.
W serialu pojawiali się również znani publicyści i komentatorzy polityczni, np. Candy Crowley, John King, Soledad O’Brien z telewizji CNN, Dennis Miller z Fox News, Bill Maher z HBO czy George Stephanopoulos z ABC, grając samych siebie.
Fabuła.
Seria pierwsza.
Głównym bohaterem serialu jest kongresmen Francis Underwood, bezwzględny rzecznik dyscypliny partyjnej Partii Demokratycznej w Kongresie Stanów Zjednoczonych. Ciężko pracował przy kampanii wyborczej do Białego Domu, licząc na stanowisko ministerialne w nowym rządzie. Pozbawiony przez prezydenta Stanów Zjednoczonych Garetta Walkera możliwości objęcia stanowiska Sekretarza Stanu, postanawia się na nim zemścić.
Kierowniczka kadry Białego Domu, Linda Vasquez, oświadcza Underwoodowi, że prezydent potrzebuje jego umiejętności skutecznej realizacji polityki rządowej w Kongresie, i dlatego też nie zamierza honorować ich wcześniejszego ustalenia, na mocy którego kongresmen spodziewał się nominacji na stanowisko Sekretarza Stanu. Underwood jest zmuszony szybko opanować swoje emocje i ukryć rozczarowanie, by zaprezentować się jako pomocny zwolennik nowo wybranego prezydenta. W rzeczywistości, główny bohater rozpoczyna skomplikowany plan zyskania władzy na własny użytek, za plecami prezydenta.
Jego żona Claire prowadzi organizację charytatywną ale jej intencje nie są jednak jednoznaczne. Wydaje się, że pod przykrywką działalności charytatywnej zabiega o władzę i wpływy, jednakże jej prawdziwe zamiary pozostają nieznane. By ukazać się na arenie międzynarodowej, zmienia profil działalności organizacji na umożliwiający wspieranie budowy studni międzynarodowych mających zapewnić dostęp do czystej wody. To z kolei spotyka się z dużym niezadowoleniem ze strony kierowniczki jej biura, Evelyn. Claire nakazuje kierowniczce zwolnić 18 pracowników, obcinając jednocześnie zatrudnienie w organizacji o połowę. Pod koniec dnia, kiedy Claire przychodzi by dowiedzieć się, jak poszła redukcja etatów, informuje Evelyn, że ją także od początku planowała zwolnić. Jest jasne, że Claire jest osobą pragmatyczną i pozbawioną empatii, która głęboko pragnie władzy w tak samo bezwzględny sposób jak jej mąż.
Underwood rozpoczyna zawiły plan uzyskania pozycji w Gabinecie Stanów Zjednoczonych. Rozpoczyna romans z reporterką Zoe Barns, a następnie zawiera z nią umowę – dostarcza jej informacji w zamian za publikowanie bulwersujących historii o jego rywalach. Jednocześnie manipuluje Peterem Russo, zmagającym się z problemem alkoholowym kongresmenem z Pensylwanii – chce, by ten pomógł mu podkopać pozycję senatora Michaela Kerna, który ma zostać niebawem nominowany przez prezydenta na stanowisko sekretarza stanu. Underwood docelowo zastępuje Kerna swoim własnym wyborem, senator Catherine Durant. Kongresmen wykorzystuje również Russo do zakończenia strajku nauczycieli, co poprawia jego pozycję w oczach Walkera.
Ponieważ nowy wiceprezydent Stanów Zjednoczonych jest byłym gubernatorem Pensylwanii, rozpoczynają się wybory uzupełniające na gubernatora tego stanu. Underwood pomaga Russo wyjść z alkoholizmu i wspiera jego kandydaturę na to stanowisko, ale następnie przy pomocy call girl Rachel Posner sprowadza Russo z powrotem na złą drogę i wyciągając na wierzch jego problemy alkoholowe powoduje jego upadek tuż przed wyborami. Russo reaguję na tę porażkę całkowitym powrotem do nałogu, upija się i ukrywa w swoim domu odmawiając rozmowy z kimkolwiek. Będąc pijanym postanawia oczyścić swoje imię i decyduje się na udzielenie w prasie wywiadu na temat swojej umowy z Underwoodem. Frank pozoruje jego samobójstwo, upijając go jeszcze bardziej i pozostawiając w zamkniętym garażu z włączonym silnikiem samochodu. Wykorzystując chaos podczas wyborów w Pensylwanii, Underwood przekonuje wiceprezydenta do zrezygnowania z pełnionej funkcji na rzecz kandydowania na pozycję gubernatora Pensylwanii, co otwiera kongresmenowi wolną drogę do wiceprezydentury, zgodnie z jego wcześniejszym planem.
Walker jednak ma inny plan dotyczący stanowiska wiceprezydenta. Underwood dostaje zadanie sprawdzenia wiarygodności nowego, zaskakującego kandydata, miliardera Raymonda Tuska. Po pewnym czasie Tusk ujawnia, że tak naprawdę to on został wybrany do sprawdzenia wiarygodności Underwooda. Tymczasem Underwood decyduje się zakończyć romans z Zoe, która zaczyna łączyć wątki dotyczące knowań Franka. Sezon kończy się w momencie, kiedy Underwood zgadza się objąć stanowisko wiceprezydenta Stanów Zjednoczonych.
Seria druga.
Podczas gdy Frank oczekuje na zaprzysiężenie na stanowisku wiceprezydenta, Zoe i jej koledzy z pracy, Lucas Goodwin i Janine Skorsky, kontynuują poszukiwania informacji na jego temat, w efekcie czego udaje im się zlokalizować Rachel Posner. Asystent Franka, Doug Stamper, zapewnia jej bezpieczeństwo, podczas gdy Frank zwabia Zoe na stację metra i, poza zasięgiem monitoringu, spycha ją pod nadjeżdżający pociąg. Śmierć dziewczyny sprawia, że Lucas sam kontynuuje poszukiwania i z pomocą hakera śledzi historię wiadomości Franka z AT&amp;A. W rzeczywistości okazuje się, że haker pracuje dla Douga Stampera. W efekcie reporter rozstaje aresztowany przez FBI pod zarzutem cyberterroryzmu i krótko potem skazany.
Claire zbliża się do pierwszej damy i obie wspierają reformy dotyczące przestępstw seksualnych wśród wojskowych po tym, jak Claire ujawnia podczas wywiadu, że poddała się aborcji, kiedy na studiach została zgwałcona przez mężczyznę, który właśnie uzyskał stopień generała. Claire dowiaduje się również, że małżeństwo prezydenta przeżywa kryzys, i proponuje pierwszej damie pomoc doradcy duchownego.
Chociaż Raymond Tusk ma znaczny wpływ na prezydenta, Frank ma zamiar popsuć ich wzajemne relacje. Spotyka się z Xanderem Fengiem, chińskim biznesmenem i sojusznikiem Tuska, by zaangażować go w dyplomatyczne negocjacje, które Frank ostatecznie zgodnie z własnymi intencjami burzy, a następnie wykorzystuje chaos, jaki udało mu się spowodować tą sytuacją, aby przedstawić Tuska jako winnego całemu zajściu. To zaostrza relacje chińsko-amerykańskie, prowadząc do wojny gospodarczej o minerały ziem rzadkich, i powoduje znaczący wzrost w cenach energii w USA. Tusk otwarcie sprzeciwia się wysiłkom prezydenta mającym na celu opanowanie kryzysu. Frank odkrywa, że Tusk transferuje duże sumy pieniędzy otrzymanych od Xandera Fenga, po czym aby mu to uniemożliwić, oferuje Fengowi lukratywny kontrakt na budowę mostów w zamian za zakończenie współpracy z Tuskiem.
Departament Sprawiedliwości odkrywa, że Doug Stamper został nagrany w kasynie, i rozpoczyna dochodzenie w sprawie powiązań pomiędzy Tuskiem, Fengiem i Białym Domem. Aby zdobyć zaufanie swojego prokuratora, Frank manipuluje prezydentem, by ujawnił mu dane dotyczące swoich podróży. Na skutek tego na jaw wychodzą wizyty w poradni rodzinnej, a jednocześnie pojawia się pytanie, czy nielegalne dotacje kampanii były kiedykolwiek dyskutowane. Podczas gdy Komitet Sprawiedliwości zaczyna przygotowywać wniosek o oskarżenie prezydenta, Frank jednocześnie z prezydentem proponują Tuskowi prezydencką amnestię w zamian za wciągnięcie tego drugiego w aferę. Początkowo Tusk sprzymierza się z prezydentem; Frank nie ma innego wyjścia, jak podjąć próbę odzyskania przyjacielskich stosunków z prezydentem. Prezydent odwołuje umowę z Tuskiem, aby udowodnić swoją przyjaźń z Frankiem, na co Tusk rewanżuje się, ujawniając fakt, że prezydent wiedział o jego umowach z Chińczykami. To nie pozostawia prezydentowi innego wyboru jak zrezygnować ze stanowiska. Frank zostaje zaprzysiężony jako nowy prezydent Stanów Zjednoczonych.
Seria trzecia.
Pod koniec II serii Doug został brutalnie zaatakowany przez Rachel. W wyniku tego przechodzi żmudną oraz trudną rehabilitację i póki co nie może pomóc Underwoodowi. Frank pełni urząd prezydenta Stanów Zjednoczonych, jednak nie cieszy się szerokim poparciem społeczeństwa. Dlatego proponuje program "America" "Works," który ma dać pracę 10 milionom bezrobotnym. "Claire przejawia coraz" większe ambicje i chce oprócz roli pierwszej damy być także ambasadorem USA przy ONZ, lecz w wyniku głosowania senatorów jej start przepada. Tymczasem kierownictwo Partii Demokratycznej nie chce dać Frankowi nominacji w wyborach w 2016 – Underwood oficjalnie ogłasza rezygnację z walki o fotel prezydencki i publicznie ogłasza program "America Works".
Ostatecznie na skutek interwencji prezydenta w Senacie jego żona obejmuje urząd ambasadora USA przy ONZ. Underwoodowie podejmują gości z Rosji. Na ich czele stoi prezydent Wiktor Pietrow – Frank próbuje go przekonać do wspólnych działań na Bliskim Wschodzie, lecz ostatecznie negocjacje kończą się porażką, a Durant planuje zastosować weto wobec Federacji na szczycie ONZ. Tymczasem Doug Stamper z pomocą hakera, któremu dał gwarancję bezpieczeństwa i pracę w FBI poszukuje Rachel Posner.
Frank po pogrzebie trzech amerykańskich żołnierzy poległych w Afganistanie otrzymuje pogłoskę o starcie w wyborach Heather Dunbar – oskarżycielki prezydenta Garretta. By odwieść ją od tego pomysłu chce on by objęła ona urząd głównego sędziego, który pełni Robert Jacobson, lecz na skutek choroby Alzheimera planuje on przejść na emeryturę. Nieoczekiwanie Dunbar ogłasza start w wyborach na prezydenta, a Jacobson oświadcza Underwoodowi, że nie planuje przejść na wcześniejszą emeryturę. Tymczasem Doug – pozostający wciąż na bocznym torze chce dołączyć do sztabu Dunbar.
Frank i Clair ruszają do Moskwy celem renegocjacji umowy. Ceną udanego konsensu jest uwolnienie Michaela Corrigana – więźnia, który ma wygłosić oświadczenie potępiające swoją działalność. Jednak on nie chce tego zrobić, zatem Claire przebywa do jego celi i negocjuje z nim. Tymczasem Frank próbuje wypracować konsensus z prezydentem Petrovem. Pozornie wypracowany kompromis burzy samobójstwo Corrigana i słowa Claire na konferencji prasowej, które krytykują Viktora Petrova. Underwoodowie wracają bez sukcesu z Rosji, a w samolocie dochodzi między nimi do kłótni. Udało się jednak zorganizować pokojową operację ONZ w Dolinie Jordanu.
Do wschodniego wybrzeża USA zbliża się ogromny huragan. Pojawiają się kontrowersje związane z faktem, że Frank przeznaczył pieniądze związane ze zwalczaniem katastrof naturalnych na "America Works". W ostateczności podpisuje ustawę, która ma zasilić fundusze na walkę z huraganem, lecz nieoczekiwanie kataklizm nie uderza. Frank zatrudnia pisarza, który ma napisać książkę dotyczącą "America Works", lecz ostatecznie opisuje ona bardziej jego życiorys niż ten program. Underwood decyduje się wystartować w wyborach prezydenckich i rusza w trasę.
Na skutek śmierci 8 rosyjskich żołnierzy w Dolinie Jordanu relacje na linii USA-Rosja stają się napięte. Tymczasem Doug otrzymuje od hakera informacje o tym, że Rachel nie żyje. By ratować sytuację na Bliskim Wschodzie Frank rusza do Doliny Jordanu i spotyka się z Viktorem Petrovem. Jednak prezydent Rosji chce dalszych ustępstw, w tym żąda ustąpienia Claire ze stanowiska ambasadora USA przy ONZ. W Partii Demokratycznej ruszają prawybory. Do debaty w New Hampshire przystępują: Frank, Dunbar i Jackie Sharp. Pierwsze komentarze wskazują na zwycięstwo Underwooda, lecz nieoczekiwanie Jackie postanawia wesprzeć Heather Dunbar, tym samym łamiąc umowę z Frankiem.
Sędzia Jacobson składa rezygnację ze stanowiska. Doug powraca do Franka i otrzymuje posadę szefa sztabu prezydenta. Stamper udowadnia swoją lojalność poprzez zerwanie współpracy z Dunbar i zniszczenie pamiętnika, który mógł skompromitować Claire. Frank wygrywa prawybory w Iowa, lecz relacje z jego żoną stają się coraz chłodniejsze, aż ostatecznie Claire opuszcza Francisa. Doug uprowadza Rachel i ją zabija.
Seria czwarta.
Claire po scysji z Frankiem udaje się do Teksasu, odwiedzając swoją matkę, która jest umierająca. Claire sabotuje kampanię Franka, przez co prezydent odnosi straty. Claire stawia żądanie, iż chce zostać "running mate", Frank jednak się na to nie zgadza. Claire korzysta z pomocy konsultantki z Teksasu, Leann Harvey.
Lucas Goodwin zostaje zwolniony z więzienia. Obmyśla plan zemsty, starając się dotrzeć do Heather Dunbar. Kobieta jednak nie chce z nim współpracować, co popycha Goodwina do zamachu na prezydenta, w wyniku którego ginie Meechum (który jednak zdąży zastrzelić Goodwina) a Frank zostaje bardzo ciężko ranny. Claire na wieść o zamachu rzuca się w wir polityki, lecąc do Niemiec na negocjacje z Petrovem, podczas których osiąga dyplomatyczny sukces. Nie mogąc go sobie jednak przypisać z racji tego, iż jako pierwsza dama nie posiada żadnej władzy, ceduje swoje zwycięstwo na Cathy Durant.
Stan prezydenta pogarsza się, wymaga on przeszczepu wątroby. Doug w nieetyczny sposób przesuwa Franka na czoło listy oczekujących na organ. Po przeszczepie Underwood odzyskuje zdrowie i wraca do kampanii. Dunbar zostaje pogrążona po tym, jak do prasy dociera informację o tym, iż spotkała się z Goodwinem. Kobieta rezygnuje z kandydowania. Tom Hammerschmidt rozpoczyna własne śledztwo dziennikarskie, próbując dotrzeć do osób z otoczenia Franka. Leann dołącza do zespołu Franka, co irytuje Douga. Doug chcąc zachować swoje wpływy, napuszcza na Leann Setha. Ostatecznie jednak Doug przegrywa potyczkę personalną i zmuszony jest do współpracy z Leann.
Frank po wyzdrowieniu, zgadza się by Claire została jego "running mate". Wspólnie obmyślają intrygę, w wyniku której Claire mogłaby otrzymać nominację od partii. Frank proponuje kierownictwu otwartą konwencję, podczas której Claire i Frank oficjalnie popierają Cathy Durant, prowadząc jednocześnie nieetyczną grę przeciwko niej. Cathy po zorientowaniu się w sytuacji, nawiązuje sojusz z kandydatem Republikanów Willem Conwayem. Frank ucieka się do gróźb wobec Durant, w wyniku których kobieta decyduje się odpuścić. Konwent nominuje Franka i Claire na kandydatów na prezydenta i wiceprezydenta z ramienia Partii Demokratycznej.
Kandydat Republikanów, Will Conway góruje nad Underwoodem w sondażach. Conway ma ładną żonę i dzieci, jednocześnie promuje siebie jako młodego kandydata obeznanego w nowoczesnych technologiach. Conway gra kartą bezpieczeństwa, nominując na "running mate" generała, który przeciwstawił się Frankowi.
W obliczu zagrożenia terrorystycznego ze strony Islamskiego Kalifatu (w skrócie ICO) Frank prosi Conwaya o współpracę w celu uwolnienia trzyosobowej rodziny (rodziców z dzieckiem), która została porwana przez ekstremistów. Porywacze z zakładnikami znajdują się na terytorium USA i żądają rozmowy z Conwayem. Frank wykorzystuje obecność Conwaya do swoich politycznych celów, doprowadza jednak do uwolnienia porwanej kobiety i jej dziecka, w rękach ekstremistów pozostaje jednak mężczyzna. Z więzienia na Kubie zostaje doprowadzony terrorysta, z którym negocjuje Claire. Kobieta wymaga od niego, by poprosił ekstremistów o uwolnienie zakładnika. Podczas rozmowy z porywaczami, terrorysta działa wbrew woli Claire.
Tom Hammerschmidt uzyskuje wsparcie Jackie, Remy'ego oraz byłego prezydenta Walkera. Dziennikarz zamierza opublikować artykuł pogrążający Franka. Underwood konfrontuje się z Tomem, jednak nie osiąga niczego wobec nieugiętej postawy dziennikarza. Frank i Claire naradzają się i dochodzą do wniosku, iż odpowiedzią na atak Toma powinno być tworzenie chaosu i atmosfery strachu. Frank przemawia do narodu w orędziu i oznajmia, iż USA jest w stanie wojny z terrorystami.
W ostatniej scenie sezonu w centrum zarządzania kryzysowego Frank i Claire siedzą obok siebie na wprost ekranu. W sali obecni są też pracownicy Białego Domu. Najbliżej Claire i Franka siedzą: Tom Yates oraz Leann Harvey. Na ekranie zostaje wyemitowana scena egzekucji zakładnika. Wszyscy poza Claire i Frankiem są poruszeni filmem i odwracają głowy, nie mogąc patrzeć na nagranie. Frank i Claire oglądają egzekucję bez żadnych emocji, patrząc się bez żadnego poruszenia na ekran. Claire każe wyłączyć dźwięk, po czym Frank i Claire burzą wspólnie czwartą ścianę. Frank zwracając się do widzów oraz patrząc porozumiewawczo na Claire oświadcza, iż on i jego żona nie ulegają terrorowi, ale go stosują.
Seria piąta.
Przed wyborami w 2016 roku Frank wykorzystuje strach przez ICO, aby wprowadzić stan wojenny w miastach i zmniejszyć liczbę komisji wyborczych w najważniejszych stanach. Choć oficjalnie zrobił to z uwagi to bezpieczeństwa, ma to na celu wyeliminowanie wiejskich wyborców republikańskich. Doug grozi hakerowi Aidanowi Macallanowi, aby przeprowadził on cyberatak na NSA, zwalniając ruch internetowy i usuwając setki tysięcy plików. Administracja Underwood przypisuje atak ICO.
W dniu wyborów wynik zależy od Pensylwanii, Tennessee i Ohio. Inaczej, niż w wymarzonym planie Underwoodów, pierwsze wyniki faworyzują Conwaya. Machina polityczna Underwooda wywołuje atak terrorystyczny w Knoxville w stanie Tennessee, który zostaje przypisany do lokalnego sympatyka ICO. Ponieważ oficjalne wyniki w Pensylwanii wskazują na Conwaya, a Ohio także skłania się w jego stronę, Frank po cichu dzwoni do Conwaya, aby pogratulować zwycięstwa. Jest to jednak tylko element taktyczny, gdyż Underwoodowie kontaktują się z gubernatorem Ohio i przekonują go do wcześniejszego zakończenia wyborów z powodu zagrożenia terrorystycznego. Departamenty stanów Ohio i Tennessee nie zatwierdzają wyborów, więc żaden z kandydatów nie otrzymuje potrzebnej ilości głosów elektorskich.
Dziewięć tygodni po nierozwiązanych wyborach w życie wchodzi dwunasta poprawka - czyli głosowanie przez członków Kongresu. Podczas spotkania z grupą czarnoskórych kongresmenów Conway zaczyna tracić. W związku z tym oraz notowaniami Franka dochodzi do remisu w Kongresie, podczas gdy Claire udaje się zdobyć głosy senatorów i zaczyna pełnić obowiązki prezydenta. W obliczu remisu, Claire zarządza wybory w Ohio i Tennessee. W międzyczasie Jane Davis, urzędnik niskiego szczebla w Departamencie Handlu, posiadający szeroką siatkę połączeń i wpływów, zaczyna ściśle współpracować z Underwoodami.
Jako zwykły obywatel, Frank dociera na spotkanie potężnych ludzi w tajnej grupie zwanej Polami Elizejskimi, starając się zapewnić ich wpływ na głosy w nadchodzących wyborach. Tymczasem Conway ma załamanie psychiczne - uważa bowiem, że wybory zostały mu ukradzione. W końcu to i inne przecieki z jego kampanii są powoli przekazywane do mediów w sposób, który wydaje się niezwiązany z Underwoodami. Widząc, że jego kandydat przegrywa, menedżer kampanii Conwaya, Mark Usher, przechodzi na stronę Underwooda. Underwood wygrywa zarówno Ohio, jak i Tennessee, a Frank zostaje zaprzysiężony jako prezydent, a Claire jako wiceprezydent.
W międzyczasie Hammerschidt kontynuuje śledztwo w sprawie śmierci Zoe i otrzymuje informacje od nieznanej osoby z Białego Domu. Udostępniane mu są dokumenty, które wraz z innymi zarzutami powodują przesłuchanie Franka w celu impeachmentu. Underwoodowie zaczynają więc śledzić cały personel Białego Domu. W końcu, osoba ta wykonuje telefon do Hammerschmidta, wplatając Douga w morderstwo Zoe. Underwoodzie przekonują Douga, by przyznał się do zabójstwa Zoe, a osobą wysyłającą dokumenty okazuje się sam Frank.
Wyciek okazuje się być częścią planu Franka, aby zrezygnować z prezydentury na rzecz Claire, wierząc, że jego pragnienie władzy może zostać lepiej osiągnięte w sektorze prywatnym, działając razem z żoną-prezydentką. Frank, zaniepokojony planem Durant, aby zeznawał podczas procesu w sprawie impeachmentu, popycha ją na schody po akceptacji jej rezygnacji, przez co zostaje ona hospitalizowana i nie może zeznawać. Claire truje Yatesa zbyt dużą dawką gelsemium, które otrzymuje od Jane bojącej się, że wie on zbyt dużo. Ostatecznie, kontrahenci pracujący dla Underwoodoów eliminują LeAnn, spychając jej samochód na barierę ochronną. Frank rezygnuje i oboje czekają na odpowiedni moment, by Claire mu przebaczyła. Ma on formę wojskowej operacji specjalnej, która odnajduje lidera ICO i oddala zainteresowanie mediów od Franka. Stojąc w Gabinecie Owalnym, Claire wydaje się ponownie rozważać ułaskawienie Franka i ignoruje dotyczących sprawy jego pytań. Sezon kończy się, gdy Claire rozłącza się, aby powiedzieć widzom: "Moja kolej."

</doc>
<doc id="2864093" url="https://pl.wikipedia.org/wiki?curid=2864093" title="Sargis Sargsian">
Sargis Sargsian



</doc>
<doc id="2864096" url="https://pl.wikipedia.org/wiki?curid=2864096" title="Jerzy Szkutnik">
Jerzy Szkutnik

Jerzy Tomasz Szkutnik (ur. 3 lutego 1948 w Kowarach) – profesor nauk technicznych na Politechnice Częstochowskiej, członek Komisji Energetyki Polskiej Akademii Nauk Oddział w Katowicach, członek Grupy Ekspertów Narodowego Centrum Badań i Rozwoju, członek Stowarzyszenia Elektryków Polskich i przewodniczący Rady na Rzecz Zrównoważonego Rozwoju Gospodarki Energetycznej Miasta Częstochowy.
Ukończył IV Liceum Ogólnokształcące im. Henryka Sienkiewicza w Częstochowie w 1966. W latach 1966-1972 studiował na Wydziale Elektrycznym Politechniki Częstochowskiej. Od 1972 jest zatrudniony w tej uczelni w charakterze nauczyciela akademickiego. Uhonorowany Złotym Krzyżem Zasługi, Złotą i Srebrną Odznaką Stowarzyszenia Elektryków Polskich.

</doc>
<doc id="2864097" url="https://pl.wikipedia.org/wiki?curid=2864097" title="Corel PHOTO-PAINT">
Corel PHOTO-PAINT



</doc>
<doc id="2864099" url="https://pl.wikipedia.org/wiki?curid=2864099" title="Huntingfield">
Huntingfield

Huntingfield – wieś i civil parish w Anglii, w Suffolk, w dystrykcie East Suffolk. W 2001 civil parish liczyła 193 mieszkańców. Huntingfield jest wspomniana w Domesday Book (1086) jako "Huntingafelda / felde". W civil parish znajduje się 20 zabytkowych budynków.

</doc>
<doc id="2864100" url="https://pl.wikipedia.org/wiki?curid=2864100" title="Montivipera wagneri">
Montivipera wagneri



</doc>
<doc id="2864102" url="https://pl.wikipedia.org/wiki?curid=2864102" title="Jovan Damjanović">
Jovan Damjanović

Jovan Damjanović (serb. Joвaн Дaмjaнoвић; ur. 4 października 1982 w Kninie) – serbski piłkarz, grający na pozycji napastnika. W reprezentacji Serbii zadebiutował w 2011 roku. Rozegrał w niej 3 mecze.

</doc>
<doc id="2864104" url="https://pl.wikipedia.org/wiki?curid=2864104" title="Park Drogowskazów i Słupów Milowych Cywilizacji w Witnicy">
Park Drogowskazów i Słupów Milowych Cywilizacji w Witnicy

Park Drogowskazów i Słupów Milowych Cywilizacji – miejski park tematyczny zlokalizowany w Witnicy przy ul. Stanisława Moniuszki, nad Witną. Powstał w 1995. Koncepcja została nagrodzona w 1994 w ogólnopolskim konkursie "Małe Ojczyzny – przeszłość dla przyszłości" rozpisanym przez Fundację Kultury i Akademię Małych Ojczyzn.
Tematyka ekspozycji.
Park gromadzi pamiątki związane z szeroko rozumianym rozwojem cywilizacji technicznej, ze szczególnym uwzględnieniem zagadnień drogownictwa i przemysłu. Jest ogólnodostępny (nieogrodzony), pełniąc też rolę parku miejskiego z amfiteatrem. Dzieli się na cztery działy:
Obiekty zgromadzone w ekspozycji są szczegółowo opisane i wiążą się przede wszystkim z historią Ziemi Lubuskiej i Brandenburgii. Pomysłodawcą utworzenia skansenu był prezes Towarzystwa Przyjaciół Witnicy – Zbigniew Czarnuch.

</doc>
<doc id="2864107" url="https://pl.wikipedia.org/wiki?curid=2864107" title="Georg Åberg">
Georg Åberg

Nils Georg Åberg (ur. 20 stycznia 1893 w Hällestad, zm. 18 sierpnia 1946 w Sztokholmie) – szwedzki lekkoatleta specjalizujący się w skoku w dal oraz w trójskoku, uczestnik letnich igrzysk olimpijskich w Sztokholmie (1912), dwukrotny medalista olimpijski: srebrny w trójskoku oraz brązowy w skoku w dal.

</doc>
<doc id="2864108" url="https://pl.wikipedia.org/wiki?curid=2864108" title="Georg Aberg">
Georg Aberg



</doc>
<doc id="2864109" url="https://pl.wikipedia.org/wiki?curid=2864109" title="Wickham St Paul">
Wickham St Paul

Wickham St Paul – wieś i civil parish w Anglii, w Esseksie, w dystrykcie Braintree. W 2001 civil parish liczyła 330 mieszkańców. W civil parish znajduje się 23 zabytkowych budynków. Wickham St. Paul jest wspomniana w Domesday Book (1086) jako "Wica, Wicham".

</doc>
<doc id="2864113" url="https://pl.wikipedia.org/wiki?curid=2864113" title="Bitwa pod Seckenheim">
Bitwa pod Seckenheim

Bitwa pod Seckenheim – rozstrzygająca bitwa w trakcie wojny badeńsko-palatynackiej (niem. "Mainzer Stiftsfehde"), w latach 1461–1462.
Po śmierci, w 1449 w Worms, 25-letniego elektora Ludwika IV opiekę nad jego jednorocznym synem Filipem objął brat Ludwika Fryderyk I. W okresie swojego panowania Fryderyk poszerzył znacznie terytorium, przekształcając Palatynat Reński w jedno z najpotężniejszych i nowoczesnych księstw w zachodnich Niemczech. Zgodnie z postanowieniami złotej bulli Karola IV, Fryderyk I mógł pozostawać zastępcą nieletniego Filipa do czasu osiągnięcia przez chłopca pełnoletniości. Chcąc obejść to prawo, zaadoptował on chłopca w 1451 oraz zdecydował się nie wstępować w związek małżeński, aby zachować porządek dziedziczenia (później poślubi on potajemnie Klarę Dett). Dzięki temu Fryderyk I mógł sprawować władzę jako jedyny elektor, co poparli liczni książęta oraz papież. Przeciwko tej decyzji opowiedział się jednak cesarz Fryderyk III Habsburg, który z powodów politycznych wypowiedział wojnę nowemu władcy Palatynatu.
W 1460 cesarz i sprzymierzeni z nim władcy oraz biskupi rozpoczęli działania wojenne. 4 lipca doszło do bitwy pod Pfeddersheim, zwycięskiej dla sił Fryderyka I. Krótko później w szeregach sojuszników cesarskich doszło do sporów, wobec czego władca zmuszony był szukać nowych sprzymierzeńców. Pozyskał margrabię palatynackiego Ludwika oraz nowego arcybiskupa Karola badeńskiego. Sprzymierzeni ponownie zebrali swoje siły, liczące 10 000 ludzi, pod Pforzheim, skąd wkroczyli do Palatynatu. 27 czerwca 1462 oblegli miasto Heidelsheim. Obóz wojskowy założono pod St. Leon-Rot, skąd przeprowadzano liczne najazdy na okoliczne wioski, które pustoszono a ludność zabijano. Tymczasem Fryderyk I, niezauważony przez przeciwnika, zebrał swoje siły w Leimen i nocą 30 czerwca skierował się na południe ku Seckenheim, które dzień wcześniej spustoszyły wojska cesarskie.
Rankiem następnego dnia jazda cesarska w sile 800 ludzi, zbliżając się ponownie do miasta, została niespodziewanie zaatakowana przez 1100 palatynackich rycerzy i 2000 piechoty, która z okrzykiem "Hut paltzgraff vnd nimmer mee!" (Palatyn dziś albo nigdy) uderzyła na tyły wroga. Oddział cesarski zmuszono do rozdzielenia się, odcinając mu drogę powrotną do obozu. O losach bitwy zadecydował atak piechoty złożonej z mieszkańców i chłopów spod Heidelbergu, którzy przeważyli szalę zwycięstwa na stronę palatynacką. Chłopi zastosowali taktykę szwajcarskich lancknechtów, uderzając swoimi maczugami w kończyny koni, raniąc je dzidami i ściągając z nich jeźdźców za pomocą hakownic i halabard. Do niewoli trafiło około 400 rycerzy cesarskich, wśród nich biskup Metzu oraz jeden z dowodzących, hrabia Ulryk V Wirtemberski. Bitwa pod Seckenheim była decydującym starciem wojny, zakończonej zwycięstwem Palatynatu.

</doc>
<doc id="2864114" url="https://pl.wikipedia.org/wiki?curid=2864114" title="Willingale">
Willingale

Willingale – wieś i civil parish w Anglii, w Esseksie, w dystrykcie Epping Forest. W 2011 roku civil parish liczyła 501 mieszkańców. W civil parish znajduje się 55 zabytkowych budynków. W obszar civil parish wchodzą także Shellow Bowells, Willingale Doe i Willingale Spain.

</doc>
<doc id="2864116" url="https://pl.wikipedia.org/wiki?curid=2864116" title="Tatiana Malek">
Tatiana Malek



</doc>
<doc id="2864117" url="https://pl.wikipedia.org/wiki?curid=2864117" title="Dżachangir-bek Kazymbekow">
Dżachangir-bek Kazymbekow



</doc>
<doc id="2864118" url="https://pl.wikipedia.org/wiki?curid=2864118" title="Twinstead">
Twinstead

Twinstead – wieś i civil parish w Anglii, w Esseksie, w dystrykcie Braintree. W 2001 civil parish liczyła 165 mieszkańców. W civil parish znajduje się 17 zabytkowych budynków. Twinstead jest wspomniana w Domesday Book (1086) jako "Turnesteda".

</doc>
<doc id="2864119" url="https://pl.wikipedia.org/wiki?curid=2864119" title="Erik Abrahamsson">
Erik Abrahamsson

Erik Adolf Efraim Abrahamsson (ur. 28 stycznia 1898 w Södertälje, zm. 19 maja 1965 tamże) – szwedzki lekkoatleta specjalizujący się w skoku w dal, uczestnik letnich igrzysk olimpijskich w Antwerpii (1920), brązowy medalista olimpijski w skoku w dal. Z powodzeniem uprawiał również hokej na lodzie, zdobywając w 1921 r. w Sztokholmie tytuł mistrza Europy.
Brat Carla Abrahamssona, szwedzkiego hokeisty, srebrnego medalisty olimpijskiego z Sankt Moritz (1928).

</doc>
<doc id="2864121" url="https://pl.wikipedia.org/wiki?curid=2864121" title="Biblia Polyglotta">
Biblia Polyglotta



</doc>
<doc id="2864123" url="https://pl.wikipedia.org/wiki?curid=2864123" title="Mir-Jakub Miechtiejew">
Mir-Jakub Miechtiejew



</doc>
<doc id="2864125" url="https://pl.wikipedia.org/wiki?curid=2864125" title="Medżid Musazade">
Medżid Musazade



</doc>
<doc id="2864127" url="https://pl.wikipedia.org/wiki?curid=2864127" title="Kerrar Aleskerli">
Kerrar Aleskerli



</doc>
<doc id="2864128" url="https://pl.wikipedia.org/wiki?curid=2864128" title="James Thomas O’Dowd">
James Thomas O’Dowd

James Thomas O’Dowd (ur. 4 sierpnia 1907 w San Francisco, Kalifornia, zm. 5 lutego 1950 tamże) – amerykański duchowny katolicki, biskup pomocniczy San Francisco w latach 1948-1950.
Życiorys.
Święcenia kapłańskie otrzymał 4 czerwca 1932 roku i inkardynowany został do rodzinnej archidiecezji.
22 maja 1948 papież Pius XII mianował go biskupem pomocniczym San Francisco ze stolicą tytularną "Cea". Sakry udzielił mu ówczesny zwierzchnik archidiecezji John Joseph Mitty. Zginął w wypadku samochodowym. Pochowany został na katolickim cmentarzu w Colma w Kalifornii.
Tuż przed nagłą śmiercią był jednym z pomysłodawców i organizatorów szkoły katolickiej w Oakland. Jej budowę ukończono w roku 1951 i została nazwana jego imieniem (Bishop O’Dowd High School).

</doc>
<doc id="2864129" url="https://pl.wikipedia.org/wiki?curid=2864129" title="Tilty">
Tilty

Tilty – wieś i civil parish w Anglii, w Esseksie, w dystrykcie Uttlesford. W 2001 civil parish liczyła 98 mieszkańców. We civil parish znajduje się 18 zabytkowych budynków. Tilty jest wspomniana w Domesday Book (1086) jako "Tileteia".

</doc>
<doc id="2864130" url="https://pl.wikipedia.org/wiki?curid=2864130" title="Fuad Amirdżan">
Fuad Amirdżan



</doc>
<doc id="2864133" url="https://pl.wikipedia.org/wiki?curid=2864133" title="Xi’an MA60">
Xi’an MA60

Xi’an MA60 (, "Modern Ark 60") – chiński regionalny samolot pasażerski, wersja rozwojowa samolotu Xi’an Y-7, będącego kopią radzieckiego An-24.
Samolot jest powiększoną i lżejszą odmianą modelu Y7-200A, w którym chińskie silniki WJ5-A1 zastąpiono kanadyjskimi PW127C. MA60 otrzymał certyfikat Chińskiej Administracji Lotnictwa Cywilnego w czerwcu 2000 roku, pierwszy egzemplarz dla linii Sichuan Airlines dostarczono w sierpniu 2000 roku. Samolot nie otrzymał certyfikatów FAA lub EASA, maszyny wykorzystywane są głównie w Azji i Afryce.
7 maja 2011 w katastrofie lotu Merpati 8968 zginęło 25 osób, był to pierwszy śmiertelny wypadek samolotu typu MA60.
Użytkownicy.
Azja
Afryka
Ameryka Południowa
Wojskowi

</doc>
<doc id="2864134" url="https://pl.wikipedia.org/wiki?curid=2864134" title="Xian MA60">
Xian MA60



</doc>
<doc id="2864135" url="https://pl.wikipedia.org/wiki?curid=2864135" title="Damián Austin">
Damián Austin

Damián Austin (ur. 30 listopada 1974 w Las Tunas) – kubański bokser, dwukrotny złoty medalista mistrzostw świata.
Kariera amatorska.
W 1993 roku zdobył złoty medal na mistrzostwach świata w Tampere. W półfinale walkowerem zwyciężył Słowaka Tibora Rafaela, a w finale na punkty, Amerykanina Larry'ego Nicholsona.
W 2001 roku zdobył złoty medal na mistrzostwach świata w Belfaście. W finale pokonał Rumuna Mariana Simiona.

</doc>
<doc id="2864136" url="https://pl.wikipedia.org/wiki?curid=2864136" title="Mahomed Nabi-ogły Israfiłow">
Mahomed Nabi-ogły Israfiłow



</doc>
<doc id="2864141" url="https://pl.wikipedia.org/wiki?curid=2864141" title="Abo Fatalibej">
Abo Fatalibej



</doc>
<doc id="2864143" url="https://pl.wikipedia.org/wiki?curid=2864143" title="III Eskadra Lotnicza">
III Eskadra Lotnicza



</doc>
<doc id="2864145" url="https://pl.wikipedia.org/wiki?curid=2864145" title="Nagi bej Saleh ogły Szejchzamanły">
Nagi bej Saleh ogły Szejchzamanły



</doc>
<doc id="2864149" url="https://pl.wikipedia.org/wiki?curid=2864149" title="Ragnhilda Potężna">
Ragnhilda Potężna

Ragnhhilda Potężna (zm. ok. 895) – królowa Norwegii, córka króla duńskiego Eryka Jutlandzkiego.
Życiorys.
Około 892 Ragnhilda została żoną króla Norwegii Haralda Pięknowłosego. XIII-wieczny kronikarz Snorri Sturluson odnotował, że przed ślubem z Ragnhildą Harald porzucił swoje dziewięć żon. Ze związku Ragnhildy z Haraldem pochodził syn Eryk, późniejszy król Norwegii. Zgodnie z relacją Snorrego Sturlusona, Ragnhilda zmarła po trzech latach pobytu w Norwegii.

</doc>
<doc id="2864151" url="https://pl.wikipedia.org/wiki?curid=2864151" title="Ragnhilda Eriksdotter">
Ragnhilda Eriksdotter



</doc>
<doc id="2864152" url="https://pl.wikipedia.org/wiki?curid=2864152" title="Mustafa-bek Wekilow">
Mustafa-bek Wekilow



</doc>
<doc id="2864154" url="https://pl.wikipedia.org/wiki?curid=2864154" title="Jadwiga Maziarska">
Jadwiga Maziarska

Jadwiga Maziarska (ur. 20 lipca 1913 w Sosnowcu, zm. 24 sierpnia 2003 w Krakowie) – polska malarka działająca w Krakowie. 
Życiorys.
Rozpoczęła studia prawnicze na Uniwersytecie Stefana Batorego w Wilnie, lecz zrezygnowała z nich po roku studiów. W roku 1933 rozpoczęła studia artystyczne w Prywatnej Szkole Malarskiej Alfreda Terleckiego w Krakowie i kontynuowała je w latach 1934-1939 na Akademii Sztuk Pięknych w Krakowie pod kierunkiem Władysława Jarockiego, Stefana Filipkiewicza oraz Ignacego Pieńkowskiego. 
W czasie studiów zaangażowała się politycznie po stronie skrajnej lewicy. 
Po II wojnie światowej przystąpiła do krakowskiej Grupy Młodych Plastyków, w roku 1957 uczestniczyła w reaktywacji Grupy Krakowskiej. Wzięła udział w Wystawach Sztuki Nowoczesnej (Kraków 1948-1949, Warszawa 1957 i 1959), przedstawiając obrazy abstrakcyjne i formy przestrzenne. W okresie socrealizmu na I Ogólnopolską Wystawę Plastyki zgłosiła obraz „W stalowni”, który został jednak odrzucony, gdyż nie spełniał wymagań socrealizmu. Po tym niepowodzeniu nie powróciła nigdy do malarstwa figuratywnego. 
Od roku 1946 eksperymentowała z użyciem tkanin w malarstwie, tworząc aplikacje. Malowała nakładając grube warstwy farby. W roku 1948 uczestniczyła w I Wystawie Sztuki Nowoczesnej.
Od roku 1954 stosowała dodatek stearyny do farb olejnych. W latach siedemdziesiątych ograniczyła kolorystykę, czasami nawet do czerni i bieli. W latach osiemdziesiątych i dziewięćdziesiątych powróciła do żywej kolorystyki.
W latach 1957 i 1967 uczestniczyła w wystawach Grupy Zagłębie. Tworzyła scenografię dla teatru lalkowego w Opolu. 
W roku 2001 otrzymała nagrodę im. Jana Cybisa. W czerwcu-sierpniu 2009 w Centrum Sztuki Współczesnej w Zamku Ujazdowskim w Warszawie odbyła się wystawa monograficzna Jadwigi Maziarskiej.
Żona Stanisława Pochwalskiego, krakowskiego artysty malarza pochodzącego z wielopokoleniowej rodziny malarzy.

</doc>
<doc id="2864160" url="https://pl.wikipedia.org/wiki?curid=2864160" title="Tibor Rafael">
Tibor Rafael

Tibor Rafael (ur. 25 stycznia 1970, zm. 1 lipca 2014 w Komárnie) − słowacki bokser, brązowy medalista mistrzostw świata w Tampere.
W 1993 roku zdobył brązowy medal podczas mistrzostw świata w Tampere. W ćwierćfinale pokonał na punkty (14:6) Dariusza Snarskiego, a w półfinale przegrał walkowerem ze złotym medalistą Damiánem Austinem. Jeszcze tego samego roku zdobył srebrny medal na mistrzostwach Europy w Bursie. W finale pokonał go Polak Jacek Bielski. Jako zawodowiec stoczył 52 walki, z których wygrał 7 i zanotował 42 porażki. Zmarł 1 lipca 2014 na skutek zawału serca.

</doc>
<doc id="2864165" url="https://pl.wikipedia.org/wiki?curid=2864165" title="Thora Morsterstang">
Thora Morsterstang

Thora Morsterstang (zm. po 919) – nałożnica króla Norwegii Haralda Pięknowłosego.
Życiorys.
Thora pochodziła z możnego rodu Horda–Kare, pochodzącego z Vestfoldu i była damą dworu na dworze króla Haralda Pięknowłosego. Około 919 została królewską nałożnicą. Urodziła Haraldowi syna Haakona, późniejszego króla Norwegii. Według XIII-wiecznego przekazu Snorrego Sturlusona, narodziny potomka Haralda i Thory miały miejsce tuż po zejściu królewskiej nałożnicy z okrętu, którym przypłynęła na dwór królewski w Hordolandzie. Dalsze losy Thory Morsterstang są nieznane.

</doc>
<doc id="2864168" url="https://pl.wikipedia.org/wiki?curid=2864168" title="Krzysztof Plantin">
Krzysztof Plantin



</doc>
<doc id="2864169" url="https://pl.wikipedia.org/wiki?curid=2864169" title="Tora Mosterstong">
Tora Mosterstong



</doc>
<doc id="2864173" url="https://pl.wikipedia.org/wiki?curid=2864173" title="Thomas Joseph Connolly">
Thomas Joseph Connolly

 
Thomas Joseph Connolly (ur. 18 lipca 1922 w Tonopah, Nevada, zm. 24 kwietnia 2015 w Beaverton, Oregon) – amerykański duchowny katolicki, biskup Baker w latach 1971–1999.
Życiorys.
Do kapłaństwa przygotowywał się w Menlo Park w Kalifornii. 8 kwietnia 1947 otrzymał święcenia kapłańskie z rąk ordynariusza rodzinnej diecezji Reno Thomasa Gormana. Pracował duszpastersko jako wikariusz katedralny i nauczyciel w szkole średniej. W latach 1948–1949 był osobistym sekretarzem swego biskupa. W roku 1951 uzyskał licencjat z prawa kanonicznego na Katolickim Uniwersytecie Ameryki, potwierdzony doktoratem w Rzymie na Uniwersytecie Laterańskim. Po powrocie do kraju był duszpasterzem kilku parafii w Nevadzie.
4 maja 1971 papież Paweł VI mianował go ordynariuszem diecezji Baker w Oregonie. W trakcie swej wieloletniej posługi dostosował lokalny Kościół do reform soborowych powołując wiele instytucji diecezjalnych zrzeszających duchowieństwo i świeckich, a także przeprowadził gruntowną renowację katedry św. Franciszka Salezego. Ważnym wydarzeniem było również przeniesienie siedziby kurii diecezjalnej z Baker City do Bend w dniu 7 października 1987 roku.
Na emeryturę przeszedł 19 listopada 1999 roku. Był jednym z najstarszych amerykańskich biskupów.

</doc>
<doc id="2864174" url="https://pl.wikipedia.org/wiki?curid=2864174" title="Gunnhild Gormsdóttir">
Gunnhild Gormsdóttir



</doc>
<doc id="2864175" url="https://pl.wikipedia.org/wiki?curid=2864175" title="Jerzy Narymuntowic">
Jerzy Narymuntowic



</doc>
<doc id="2864178" url="https://pl.wikipedia.org/wiki?curid=2864178" title="Kredobank">
Kredobank

Kredobank SA (ukr. АТ КРЕДОБАНК) – jeden z banków Ukrainy. Kredobank SA jest największą polską inwestycją w instytucję bankową Ukrainy.
Historia.
Publiczna Spółka Akcyjna Kredobank jest sukcesorem Kredyt Bank (Ukraina) SA (ukr. АТ «Кредит банк») і Zachodnio-Ukraińskiego Komercyjnego Bank SA (ukr. АТ «Західно-Український Комерційний Банк») (ZUKB), która została powołana we Lwowie i zarejestrowana jako spółka z ograniczoną odpowiedzialnością w Banku Państwowym byłego ZSRR w dniu 14 maja 1990 roku (rejestracyjny Nr 289) oraz ponownie zarejestrowana w Narodowym Banku Ukrainy w dniu 14 października 1991 roku (rejestracyjny Nr 24). W dniu 21 lutego 1992 roku na Walnym Zgromadzeniu Akcjonariuszy ZUKB został przekształcony w spółkę akcyjną typu otwartego. 17 sierpnia 2001 roku bank zmienił nazwę ze Spółka Akcyjna «Zachodnio-Ukraiński Komercyjny Bank» nа Spółka Akcyjna «Kredyt Bank (Ukraina)».
W 2004 roku zakończył się proces zmiany strategicznego inwestora: Kredyt Bank SA (Warszawa) sprzedał cały pakiet akcji (66,65%) bankowi PKO Bank Polski SA. W konsekwencji, 17 listopada 2005 roku Nadzwyczajne Walne Zgromadzenie Akcjonariuszy Banku Kredyt Bank (Ukraina) SA zatwierdziło zmianę nazwy Banku na Otwarta Spółka Akcyjna «Kredobank»; 1 marca 2006 roku nazwa banku została oficjalnie zmieniona na Kredobank SA.
Działalność.
Sieć banku składa się z Oddziału Centralnego i 130 filii na terytorium całej Ukrainy. W strukturze spółki akcyjnej Kredobanku udział inwestorów zagranicznych stanowi 99,6%, udział kapitału ukraińskiego – 0,4%. Bank należy do Asocjacji Banków Ukrainy, Ukraińskiego Sojuszu Bankowo-Kredytowego, Pierwszego Systemu Handlowego Papierami Wartościowymi, Kijowskiej Międzybankowej Giełdy Walutowej oraz Międzynarodowych Systemów Płatniczych MasterCard Worldwide і Visa International, Funduszu Gwarantowania Wkładów Osób Fizycznych.

</doc>
<doc id="2864184" url="https://pl.wikipedia.org/wiki?curid=2864184" title="Carl Abrahamsson">
Carl Abrahamsson

Carl Gustaf Emanuel Abrahamsson (ur. 1 maja 1896 w Södertälje, zm. 25 grudnia 1948 tamże) – szwedzki hokeista na lodzie.
Największy sukces w karierze odniósł podczas zimowych igrzysk olimpijskich w Sankt Moritz (1928), zdobywając wspólnie z reprezentacją Szwecji srebrny medal. W 1932 r. odniósł kolejny sukces, zdobywając w Berlinie złoty medal mistrzostw Europy.
Jego brat, Erik, był również znanym sportowcem, m.in. brązowym medalistą letnich igrzysk olimpijskich z Antwerpii (1920) w skoku w dal.

</doc>
<doc id="2864190" url="https://pl.wikipedia.org/wiki?curid=2864190" title="Zamek w Kowalewie Pomorskim">
Zamek w Kowalewie Pomorskim

Zamek w Kowalewie Pomorskim – zamek znajdujący się w Kowalewie Pomorskim, w powiecie golubsko-dobrzyńskim, w województwie kujawsko-pomorskim. Obecnie w stanie ruiny.
Zamek został zbudowany przypuszczalnie między latami 1300–1330 przez Krzyżaków w zachodniej części miasta pomiędzy dwoma jeziorami, dziś już nieistniejącymi, w sąsiedztwie przesmyku, przez który prowadził szlak komunikacyjny.
Nieznany jest wygląd zamku, nie zachowały się źródła ikonograficzne, a funkcjonujący w literaturze szkic Conrada Steinbrechta może być uznany jedynie za jego ogólną wizję i dokładniejsze dane na temat formy zamku ustalono dopiero na podstawie badań archeologicznych zakończonych w 2016 roku. W wyniku badań ustalono, że zespół obronny składał się z zamku właściwego (zamku wysokiego) na planie czworoboku o boku 45 na 44 metrach i przedzamczy, otoczonych fosą. Zamek przypuszczalnie nie miał wieży głównej. Na południe od zamku właściwego znajdowały się dwa dodatkowe duże przedzamcza otoczone odrębnymi obwodami murów. Warownia otoczona była dodatkowym pierścieniem murów, które stworzyły obszar parchamu – międzymurza.
Budowę zamku konwentualnego rozpoczęto w okolicy wcześniejszego grodu mazowieckiego, który został nadany w 1222 r. przez księcia Konrada I biskupowi misyjnemu Chrystianowi, który w 1231 r. przekazał go zakonowi krzyżackiemu. Gród ten chronił skutecznie Krzyżaków przed najazdami Litwinów, Bartów i Jaćwingów w latach 1262, 1269–1273. Informacje na temat walk krzyżackiej obsady pierwszej warowni z Bartami podaje Piotr z Dusburga. Komturia krzyżacka powstała tu pomiędzy 1272 a 1275 rokiem i funkcjonowała do 1410 roku. Zamek murowany zbudowano przypuszczalnie pomiędzy latami 1300–1330. Podczas wojny polsko-krzyżackiej, we wrześniu 1330 roku zamek oblegało rycerstwo polskie pod dowództwem Władysława Łokietka.
W 1410 i 1422 roku zamek był obsadzony przez wojska króla Władysława II Jagiełły. Po wojnie trzynastoletniej (1466 rok) był siedzibą starostów grodowych i miejscem sądów grodzkich województwa chełmińskiego. Uszkodzony w czasie wojen szwedzkich w XVII wieku popadł już w tym samym stuleciu w ruinę. Należał do starostwa kowalewskiego w 1662 roku. Ostatecznie rozebrany przez władze pruskie około połowy XIX wieku na budowę kościoła ewangelickiego. W 1911 roku na dziedzińcu dawnego zamku wysokiego zbudowano wieżę wodociągową.
Zachowały się fragmenty murów przyziemia i filar gdaniska.

</doc>
<doc id="2864191" url="https://pl.wikipedia.org/wiki?curid=2864191" title="Portret Jeronima de Cevallosa">
Portret Jeronima de Cevallosa

Portret Jerónima de Cevallosa ("Portret Jerónima de Ceballosa") (hiszp. "Retrato de Jerónimo de Cevallos") – obraz olejny hiszpańskiego malarza pochodzenia greckiego Dominikosa Theotokopulosa, znanego jako El Greco. Od 1794 roku portret znajduje się w zbiorach muzeum Prado.
Jeronim de Cevallos (1562-1641) był szanowanym obywatelem miasta Toledo, gdzie sprawował funkcję radnego. Studiował prawo w Salamance i Valladolid. Z zawodu był prawnikiem i pisarzem, zajmował się także polityką. Był przyjacielem El Greca i jego syna Jorge Manuela. W 1623 roku opublikował pracę pt. "Arte real para el buen gobierno" ("Królewska sztuka dobrego rządzenia"), która miała pomóc w rządzeniu królowi Filipowi IV.
Postać została namalowana na ciemnym, neutralnym tle. Centrum obrazu stanowi twarz Cevallosa, otoczona szeroką, białą kryzą. Jego oczy i uszy znajdują się na różnej wysokości, co jest jednym z elementów nadających portretowi niezwykły realizm. Ciemne kolory i lekkie pociągnięcia pędzlem pomogły malarzowi uchwycić charakter postaci. Styl wywodzi się z obrazów Tycjana i szkoły weneckiej. Obraz jest uważany za jeden z najlepszych portretów pędzla El Greca, obok "Portretu szlachcica".
Obraz został wykonany dla Cevallosa i znajdował się w jego prywatnej kolekcji obok innego dzieła malarza pt. "Święty Franciszek".

</doc>
<doc id="2864193" url="https://pl.wikipedia.org/wiki?curid=2864193" title="Vilém Kurz">
Vilém Kurz



</doc>
<doc id="2864195" url="https://pl.wikipedia.org/wiki?curid=2864195" title="Otjiherero">
Otjiherero



</doc>
<doc id="2864197" url="https://pl.wikipedia.org/wiki?curid=2864197" title="Tiquisate">
Tiquisate

Tiquisate, Pueblo Nuevo Tiquisate – miasto w południowej Gwatemali, w departamencie Escuintla, 86 km na zachód od stolicy departamentu miasta Escuintla. Miasto leży na nizinie w odległości 35 km od wybrzeża Pacyfiku i w odległości kilku km od granicy z sąsiednim departamentem Suchitepéquez. Według danych szacunkowych w 2012 roku liczba ludności miasta wyniosła 23 041 mieszkańców.
Gmina Tiquisate.
Jest siedzibą władz gminy o tej samej nazwie, która w 2012 roku liczyła 57 558 mieszkańców. Gmina, jak na warunki Gwatemali, jest średniej wielkości, a jej powierzchnia obejmuje 338 km².

</doc>
<doc id="2864200" url="https://pl.wikipedia.org/wiki?curid=2864200" title="Stand Up (singel Mai Kuraki)">
Stand Up (singel Mai Kuraki)

Stand Up – ósmy singel japońskiej piosenkarki Mai Kuraki, wydany 18 kwietnia 2001 roku. Osiągnął 2 pozycję w rankingu Oricon i pozostał na liście przez 13 tygodni, sprzedał się w nakładzie egzemplarzy. Singel zdobył status podwójnej platynowej płyty.

</doc>
<doc id="2864201" url="https://pl.wikipedia.org/wiki?curid=2864201" title="Międzybrodzie (Nowa Wieś)">
Międzybrodzie (Nowa Wieś)

Międzybrodzie – przysiółek wsi Nowa Wieś w Polsce, położony w województwie opolskim, w powiecie namysłowskim, w gminie Domaszowice.
W latach 1975–1998 przysiółek należał administracyjnie do województwa opolskiego.

</doc>
<doc id="2864203" url="https://pl.wikipedia.org/wiki?curid=2864203" title="Stand Up">
Stand Up



</doc>
<doc id="2864208" url="https://pl.wikipedia.org/wiki?curid=2864208" title="Masagua">
Masagua

Masagua – miasto w południowej Gwatemali, w departamencie Escuintla, 15 km na południowy zachód od stolicy departamentu miasta Escuintla. Miasto leży na nizinie w odległości 32 km od wybrzeża Pacyfiku. Według danych szacunkowych w 2012 roku liczba ludności miasta wyniosła 10 280 mieszkańców.
Gmina Masagua.
Jest siedzibą władz gminy o tej samej nazwie, która w 2012 roku liczyła 44 936 mieszkańców. Gmina, jak na warunki Gwatemali, jest średniej wielkości, a jej powierzchnia obejmuje 448 km².

</doc>
<doc id="2864215" url="https://pl.wikipedia.org/wiki?curid=2864215" title="Dołna Beszowica">
Dołna Beszowica

Dołna Beszowica () – wieś w północnej Bułgarii, w obwodzie Wraca, w gminie Roman. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 256 mieszkańców.
We wsi znajdują się ruiny monasteru. Święty sobór odbywa się corocznie 21 listopada.

</doc>
<doc id="2864218" url="https://pl.wikipedia.org/wiki?curid=2864218" title="Wydawnictwo Te Deum">
Wydawnictwo Te Deum

Wydawnictwo Te Deum sp. z o.o. – polskie wydawnictwo z siedzibą w Warszawie, założone w 1996. Wydawane przez nie książki mają charakter religijny a tematykę bliską dla ruchów tradycji katolickiej, takich jak Bractwo Kapłańskie Świętego Piusa X. Jego właścicielem jest Fundacja Damiana de Veuster.
Te Deum wydało dotąd 147 książek, w tym 57 encyklik, głównie w ogóle niewydanych w Polsce, lub niewydanych w Polsce po II wojnie światowej. Oprócz tego, wydawnictwo wydało książki takich autorów jak abp Marcel Lefebvre, bp Tihamér Tóth, ks. Karol Stehlin, Michael Davies czy ks. Robert Mäder. Jego działalność wydawnicza obejmuje również prowadzenie czasopisma Zawsze Wierni.

</doc>
<doc id="2864224" url="https://pl.wikipedia.org/wiki?curid=2864224" title="Isha'a">
Isha'a



</doc>
<doc id="2864225" url="https://pl.wikipedia.org/wiki?curid=2864225" title="Dhuhr">
Dhuhr



</doc>
<doc id="2864227" url="https://pl.wikipedia.org/wiki?curid=2864227" title="Tybetańczyk">
Tybetańczyk

Tybetańczyk ("Urocynchramus pylzowi") – gatunek ptaka z rodziny tybetańczyków (Urocynchramidae), której jest jedynym przedstawicielem. 
Systematyka.
Po raz pierwszy gatunek opisał Nikołaj Przewalski w dziele "Монголия и страна тангутовъ" w 1876; przydzielił mu nazwę "Urocynchramus pylzowi". Takson czasami zaliczany do rodziny trznadlowatych (Emberizidae) lub łuszczaków (Fringillidae). Jednak badania filogenetyczne i systematyczne wykluczyły przynależność "U. pylzowi" do tych rodzin. Takson monotypowy, nie wyróżnia się podgatunków.
Występowanie.
"U. pylzowi" występuje endemicznie na terenie środkowych i południowych Chin w prowincjach Qinghai, Gansu i Syczuan oraz w Tybetańskim Regionie Autonomicznym. 
Morfologia.
Mały ptak o długim ogonie; ptak mierzy około 17,2–17,7 cm długości, ogon – 80–90 mm w przypadku okazów odłowionych przez Nikołaja Przewalskiego. Długość dzioba wynosi blisko 10 mm, złożonego skrzydła – 69–86 mm. Niepełna formuła skrzydłowa: 4=5=6, 3&gt;7. Występuje dymorfizm płciowy. Samce mają jasnoróżowe upierzenie na gardle, piersi i brzuchu. Samice ubarwione podobnie do samic wróbla zwyczajnego. U obu płci występują brązowe smugi na plecach i skrzydłach. 
Ekologia.
Ekologia tego gatunku jest słabo poznana. Ptak ten żyje na wysokości pomiędzy 3050 a 5000 metrów, zwykle w parach w sezonie lęgowym oraz w małych stadach w okresie zimowym. Głos podobny do potrzosa zwyczajnego ("Emberiza schoeniclus"). 
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC (najmniejszej troski). Globalna wielkość populacji nie została ustalona, ale gatunek jest opisywany jako rzadki lub niezbyt częsty i bardzo słabo poznany.

</doc>
<doc id="2864228" url="https://pl.wikipedia.org/wiki?curid=2864228" title="Urocynchramus pylzowi">
Urocynchramus pylzowi



</doc>
<doc id="2864230" url="https://pl.wikipedia.org/wiki?curid=2864230" title="Urocynchramidae">
Urocynchramidae



</doc>
<doc id="2864231" url="https://pl.wikipedia.org/wiki?curid=2864231" title="Rodrigo Gil de Hontanon">
Rodrigo Gil de Hontanon

Rodrigo Gil de Hontañón (ur. 23 lutego 1500 roku w Rascafría, zm. 31 maja 1577 roku w Segowia) – hiszpański architekt renesansowy, syn architekta Juana Gila de Hontañón.

</doc>
<doc id="2864232" url="https://pl.wikipedia.org/wiki?curid=2864232" title="Urocynchramus">
Urocynchramus



</doc>
<doc id="2864233" url="https://pl.wikipedia.org/wiki?curid=2864233" title="Al-Fatihah">
Al-Fatihah



</doc>
<doc id="2864236" url="https://pl.wikipedia.org/wiki?curid=2864236" title="Tybetańczyki">
Tybetańczyki



</doc>
<doc id="2864241" url="https://pl.wikipedia.org/wiki?curid=2864241" title="Al-Bakarah">
Al-Bakarah



</doc>
<doc id="2864244" url="https://pl.wikipedia.org/wiki?curid=2864244" title="Umdhlebi">
Umdhlebi

Umdhlebi – kryptobotaniczny gatunek rośliny mającej rzekomo występować w Zululandzie w Południowej Afryce. Po raz pierwszy informacje o roślinie pojawiły się w czasopiśmie "Nature" w numerze z 2 października 1882 roku w relacji wielebnego G.W Parkera, misjonarza w Południowej Afryce, który stwierdził, że roślina jest trująca.
Według Parkera, Zulusi składali roślinie w ofierze owce i kozy aby uspokoić złe duchy. Do dziś nie znaleziono jakiejkolwiek próbki Umdhlebi, od dziewiętnastego wieku pojawiły się inne dowody na jej istnienie, które mogłyby być poddane weryfikacji.
Charakterystyka.
Umdhlebi jest opisywana jako drzewo mające duże, delikatne liście, podwójną warstwę kory- martwą zewnętrzną oraz żyjącą i rosnącą warstwę wewnętrzną. Owoce drzewa według relacji mają być czerwone i czarne i zwisać z gałęzi wyglądających jak małe słupki.
Skutki.
Parker stwierdził, że roślina zatruwa zwierzęta, które zbliżą się do niej. Symptomami zatrucia są ból głowy, zakrwawione oczy oraz następujące po tym delirium i śmierć. Parker nigdy nie zidentyfikował źródła trucizny ale podejrzewał iż może być to trujący gaz w glebie, który otacza korzenie rośliny.

</doc>
<doc id="2864246" url="https://pl.wikipedia.org/wiki?curid=2864246" title="Al-Imran">
Al-Imran



</doc>
<doc id="2864249" url="https://pl.wikipedia.org/wiki?curid=2864249" title="Al-Maida">
Al-Maida



</doc>
<doc id="2864250" url="https://pl.wikipedia.org/wiki?curid=2864250" title="Same Deutz-Fahr">
Same Deutz-Fahr



</doc>
<doc id="2864252" url="https://pl.wikipedia.org/wiki?curid=2864252" title="Wenus i Mars">
Wenus i Mars



</doc>
<doc id="2864260" url="https://pl.wikipedia.org/wiki?curid=2864260" title="At-Takathur">
At-Takathur



</doc>
<doc id="2864261" url="https://pl.wikipedia.org/wiki?curid=2864261" title="Hipertensja">
Hipertensja



</doc>
<doc id="2864263" url="https://pl.wikipedia.org/wiki?curid=2864263" title="Tabitha Babbitt">
Tabitha Babbitt

Tabitha Babbitt (ur. 1784, zm. 1853) – amerykańska wynalazczyni, należała do wspólnoty szejkersów w Massachusetts, która zajmowała się obróbką drewna. Obserwowała ona mężczyzn używających nieporęcznych pił obsługiwanych przez dwie osoby i w 1813 roku opracowała piłę z okrągłym ostrzem. Ze względów religijnych nigdy nie opatentowała swojego wynalazku.

</doc>
<doc id="2864264" url="https://pl.wikipedia.org/wiki?curid=2864264" title="Babbitt">
Babbitt

Osoby:
Inne:

</doc>
<doc id="2864267" url="https://pl.wikipedia.org/wiki?curid=2864267" title="Fikcyjne numery telefoniczne">
Fikcyjne numery telefoniczne

Fikcyjne numery telefoniczne – numery telefoniczne przeznaczone przede wszystkim do użytku w programach radiowych i telewizyjnych, filmach, przedstawieniach teatralnych lub w książkach. Numery tego typu nie są przydzielane abonentom (w szczególności prywatnym). Ma to na celu uniknięcie podania numeru przypadkowej osoby, a co za tym idzie narażania posiadacza tego telefonu na niepotrzebne połączenia ze strony osób chcących sprawdzić do kogo należy numer podany na przykład w filmie. Przykładem takiej sytuacji okazała się piosenka "867-5309/Jenny" Tommy'ego Tutone'a z 1982 roku. Zawiera ona faktyczny numer występujący w każdej strefie numeracyjnej w Stanach Zjednoczonych. Jej pojawienie wiązało się z licznymi połączeniami wykonywanymi do posiadaczy takiego numeru. Prawdopodobnie nadal właściciele niektórych z tych numerów odbierają rozmowy pytające o Jenny.
Geneza.
Początek stosowania fikcyjnych numerów telefonicznych datuje się na lata 50. XX wieku. Pierwszym dokumentem wskazującym na przeznaczenie pewnej puli numerów pod działalność telewizji, był „Notes on Nationwide dialing” wydany przez AT&amp;T, w którym opublikowano listę możliwych dostępnych prefiksów. Do celów radiowych przeznaczone zostały wówczas numery central, zaczynające się od cyfr 55, 57, 95 i 97.
Pule numerów w wybranych krajach.
Australia.
ACMA zarezerwowała pulę numerów telefonicznych do korzystania w celach radiowych, książkowych, filmowych i telewizyjnych. Nie przewiduje ona, aby podane numery zostały przeznaczone dla użytku publicznego w przyszłości. Zastrzeżone numery w tym celu to:
Stany Zjednoczone.
W Stanach Zjednoczonych fikcyjne numery telefoniczne kojarzone są głównie, ze słynnymi numerami zaczynającymi się od cyfr 555 używanymi powszechnie w filmach produkcji amerykańskiej. Najbardziej znanym, a zarazem najczęściej stosowanym numerem był 555-2368, między innymi przez firmę Bell w swoich artykułach do gazet, czy też filmie Pogromcy duchów. Obecnie tylko numery znajdujące się pomiędzy 555-0100 a 555-0199 (dla dowolnego numeru kierunkowego obowiązującego w Stanach Zjednoczonych) są przeznaczone do celów telewizyjnych, natomiast pozostałe zostały dopuszczone przez Federalną Komisję Komunikacji (FCC) do rzeczywistego użytku w specjalnych usługach w roku 1994.
Wielka Brytania.
W Wielkiej Brytanii, tamtejszy regulator rynku telefonii Ofcom, przeznaczył na potrzeby telewizji po 1000 liczb wybranych numerów kierunkowych dla:

</doc>
<doc id="2864269" url="https://pl.wikipedia.org/wiki?curid=2864269" title="Kraków Dragons">
Kraków Dragons



</doc>
<doc id="2864270" url="https://pl.wikipedia.org/wiki?curid=2864270" title="Skup">
Skup



</doc>
<doc id="2864273" url="https://pl.wikipedia.org/wiki?curid=2864273" title="Joanna Troikowicz">
Joanna Troikowicz

Joanna (B.) Troikowicz (ur. 1952 w Krakowie) – polska rzeźbiarka, malarka i designerka. Od 1977 roku mieszka i pracuje w Szwecji.
Prywatne zbiory.
Polska, Szwecja, Finlandia, Japonia, Francja, Włochy, Słowacja, USA
Życie prywatne.
Córka krakowskiego malarza Aleksandra Trojkowicza. Od 1977 roku mieszka i pracuje w Szwecji.

</doc>
<doc id="2864275" url="https://pl.wikipedia.org/wiki?curid=2864275" title="Galwiecie (osada)">
Galwiecie (osada)

Galwiecie – osada w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość administracyjnie należała do województwa suwalskiego.
Zobacz też: Galwiecie

</doc>
<doc id="2864280" url="https://pl.wikipedia.org/wiki?curid=2864280" title="Gołdap (osada)">
Gołdap (osada)

Gołdap – osada w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość administracyjnie należała do województwa suwalskiego.

</doc>
<doc id="2864282" url="https://pl.wikipedia.org/wiki?curid=2864282" title="Kołkowo">
Kołkowo

Kołkowo – osada w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość administracyjnie należała do województwa suwalskiego.

</doc>
<doc id="2864283" url="https://pl.wikipedia.org/wiki?curid=2864283" title="Skup (powiat gołdapski)">
Skup (powiat gołdapski)

Skup (niem. "Hohenbrück") – osada w Polsce, w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość należała administracyjnie do województwa suwalskiego.
Nazwa.
28 marca 1949 r. ustalono urzędową polską nazwę miejscowości – Skup, określając drugi przypadek jako Skupa, a przymiotnik – skupski.

</doc>
<doc id="2864285" url="https://pl.wikipedia.org/wiki?curid=2864285" title="Debora Agreiter">
Debora Agreiter

Debora Agreiter (ur. 25 lutego 1991 roku) – włoska biegaczka narciarska, trzykrotna medalistka mistrzostw świata młodzieżowców.
Kariera.
Po raz pierwszy na arenie międzynarodowej Debora Agreiter pojawiła się 8 grudnia 2007 roku we włoskiej miejscowości Formazza, gdzie zajęła 27. miejsce w biegu na 5 km techniką klasyczną podczas zawodów Alpen Cup. Trzy miesiące później wystartowała na mistrzostwach świata juniorów w Malles Venosta, gdzie zajęła 29. miejsce w biegu na 10 km stylem dowolnym i jedenaste w sztafecie. Na MŚJ startowała jeszcze trzykrotnie, najlepszy indywidualny wynik osiągając podczas mistrzostw świata juniorów w Hinterzarten, zajmując dziewiątą pozycję w biegu łączonym na 10 km. W Pucharze Świata zadebiutowała 12 marca 2011 roku w Lahti, zajmując 53. miejsce w biegu łączonym na 10 km. Pierwsze pucharowe punkty zdobyła osiem miesięcy później - 19 listopada 2011 roku w Sjusjøen uplasowała się na 26. miejscu w biegu na 10 km techniką dowolną. W sezonie 2011/2012 punktowała jeszcze kilkakrotnie, między innymi zajmując 29. miejsce w klasyfikacji końcowej szóstej edycji Tour de Ski. Podczas rozgrywanych w 2012 roku mistrzostw świata młodzieżowców w Erzurum zdobyła srebrny medal w biegu łączonym na 15 km, ulegając tylko Norweżce Martine Ek Hagen. Rok później, na mistrzostwach świata młodzieżowców w Libercu była druga w tej samej konkurencji i trzecia w biegu na 10 km stylem dowolnym. W tym samym roku brała także udział w mistrzostwach świata w Val di Fiemme, zajmując między innymi ósme miejsce w sztafecie i szesnaste na dystansie 10 km stylem dowolnym. Ponadto w 2013 roku uplasowała się na 22. miejscu w siódmej edycji Tour de Ski.

</doc>
<doc id="2864286" url="https://pl.wikipedia.org/wiki?curid=2864286" title="Somaniny">
Somaniny

Somaniny – wieś w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość administracyjnie należała do województwa suwalskiego.

</doc>
<doc id="2864287" url="https://pl.wikipedia.org/wiki?curid=2864287" title="Kalibrator">
Kalibrator



</doc>
<doc id="2864288" url="https://pl.wikipedia.org/wiki?curid=2864288" title="Burzanka">
Burzanka

Burzanka – struga, na Żuławach Wiślanych w gminach Milejewo i Elbląg.
Długość Burzanki wynosi 13,8 km. Struga wypływa w okolicy Wilkowa na wysokości 150 m n.p.m. Dalej płynie na południe przez Sierpin, Przezmark, Czechowo i na południe od Gronowa Górnego uchodzi do jeziora Druzno
Jej zlewnia zajmuje powierzchnię 20,2 km² i obejmuje obszar rolniczo-leśny o urozmaiconej rzeźbie terenu. Górny bieg Burzanki znajduje się w przykrawędziowej strefie Wysoczyzny Elbląskiej, środkowy płynie głęboką doliną o deniwelacjach do 30 m porośniętą lasem. Dolny odcinek jest obwałowany i przepływa przez płaski teren Żuław Wiślanych.
Górna część zlewni znajduje się w obrębie Parku Krajobrazowego Wysoczyzny Elbląskiej i Obszaru Chronionego Krajobrazu Wysoczyzny Elbląskiej – Wschód. Zaś dolna na terenie Obszaru Chronionego Krajobrazu Jeziora Drużno i obszaru Natura 2000 „Jezioro Drużno” PLB280013.
Przeprowadzone w 2004 roku badania stanu czystości wód wykazały IV klasę czystości.

</doc>
<doc id="2864289" url="https://pl.wikipedia.org/wiki?curid=2864289" title="Kim Min-kyun">
Kim Min-kyun

Kim Min-kyun (kor. 김민균; ur. 30 listopada 1988 w Gimpo) − koreański piłkarz występujący na pozycji pomocnika w Fagiano Okayama.
Kariera klubowa.
Kim Min-kyun rozpoczął profesjonalną karierę w Daegu FC, do którego przeszedł w 2009 roku. Rozegrał 37 meczów w K-League i strzelił jednego gola. W 2011 roku został zawodnikiem japońskiego Fagiano Okayama. W ciągu dwóch lat wystąpił w jego barwach w 73 spotkaniach, zdobywając 10 bramek. Na początku 2013 roku podpisał kontrakt z Jagiellonią Białystok, jednakże już po pół roku opuścił zespół z powodu problemów z aklimatyzacją. Obecnie ponownie jest piłkarzem Fagiano Okayama.
Reprezentacja.
Kim Min-kyun zajął wraz z reprezentacją Korei Południowej U-19 trzecie miejsce na Mistrzostwach Azji 2006. Grał także w kadrze U-20 w 2007 roku.

</doc>
<doc id="2864290" url="https://pl.wikipedia.org/wiki?curid=2864290" title="Babbit">
Babbit



</doc>
<doc id="2864292" url="https://pl.wikipedia.org/wiki?curid=2864292" title="Polikarp Krąkowski">
Polikarp Krąkowski

Polikarp Krąkowski (ur. 1827 w Grzymałowie; zm. 1863 w Stanisławowie) – major wojsk powstańczych powstania styczniowego.
Życiorys.
Urodził się w 1827 w Grzymałowie (obecnie część Swarzędza) w szlacheckiej rodzinie Krąkowskich herbu Trąby. Był synem Erazma Szymona i Michaliny z Brzeżańskich. Wychowany został w patriotycznym duchu. Ojciec Polikarpa był legionistą, żołnierzem napoleońskim, oficerem, powstańcem z 1831 i 1848 roku. Krąkowski był posesorem dóbr Bartodzieje. Jego żoną była Helena Psarska. Mieli czworo dzieci, synów: Konstantego, Franciszka, Leona i córkę Helenę.
Krąkowski wziął czynny udział w powstaniu styczniowym. Walczył jako oficer w stopniu majora, w oddziale pułkownika Teodora Cieszkowskiego. Ta partia powstańcza została rozbita przez wojska rosyjskie 10 kwietnia 1863 pod Broszęcinem. Oddział poszedł w rozsypkę. Ranny Cieszkowski został zabity w Leśniakach Chabielskich.
Krąkowskiego kozacka pogoń dopadła w pobliskim Stanisławowie, zginął około godziny ósmej, razem z nim polegli Jan Imielnicki i Stefan Szymański. "Zamordowani od kozaków" jak napisał w ich aktach zgonów ks. Stanisław Wiśniewski, proboszcz parafii Chabielice. Śmierć Krąkowskiego opisał Z.Kolumna w "Pamiątce dla rodzin polskich": "(...) wzięty do niewoli w drodze ze wszystkiego obdarty a w końcu przy hucznym śmiechu i szyderstwach żołdactwa zastrzelony, pozostawił sześcioro dzieci".
Powstańcy zostali pochowani 13 kwietnia 1863 na cmentarzu w Chabielicach.

</doc>
<doc id="2864293" url="https://pl.wikipedia.org/wiki?curid=2864293" title="Słowa telefoniczne">
Słowa telefoniczne

Słowa telefoniczne (ang. "phonewords"), znane w wielu krajach jako "vanity numbers" – literowe odpowiedniki numeru telefonu, w których kombinacja cyfr numeru telefonicznego zostaje zastąpiona odpowiednim akronimem lub frazą będącą nazwą lub hasłem reklamowym przedsiębiorstwa lub usługi. Prostym przykładem jest 801 1 ORLEN (gdzie „O” odpowiada na klawiaturze telefonu cyfrze 6 itd.), będący w rzeczywistości numerem „801 167 536”. Jest to sposób przedstawiania numeru telefonicznego przeznaczony głównie dla podmiotów gospodarczych chcących w łatwy sposób wyróżnić się spośród konkurencji. Słowa telefoniczne korzystają z techniki pamięciowej zwanej mnemotechniką. Słowa telefoniczne są łatwiejsze do zapamiętania niż standardowe numery telefoniczne, co zostało wykazane na podstawie badań rynkowych przeprowadzonych w Stanach Zjednoczonych i Australii. Korzystanie ze słów telefonicznych powoduje także 3-krotnie większą liczbę generowanych połączeń, w odpowiedzi na reklamę telewizyjną i radiową, w porównaniu do numeru przedstawianego za pomocą cyfr.
Vanity numbers w Stanach Zjednoczonych.
Słowa telefoniczne w USA stosowane są od początku lat 80. XX wieku. Ich pochodzenie kojarzone jest przede wszystkim ze stosowanymi oznaczeniami central telefonicznych w dawnych czasach. Najbardziej rozpoznawalnymi numerami telefonicznymi wyposażonymi w słowa są darmowe numery zaczynające się od prefiksu 800, czyli tak zwane vanity 800 numbers. Gwałtowny przyrost liczby klientów korzystających z tego specjalnego numeru telefonicznego spowodowała dodanie kolejnej puli numerów zaczynających się od kodów 855, 866, 877 lub 888. W celu zwiększenia korzyści, płynących ze stosowania słów telefonicznych, przedsiębiorcy reklamujący się za pomocą takich numerów jak 1800-FLOWERS, tworzą strony internetowe z adresami zawierającymi ich numer telefoniczny.
Słowa telefoniczne w Australii.
Słowa telefoniczne oficjalnie zostały wprowadzone w sierpniu 2004 roku po wydaniu przez ACMA odpowiednich zakresów numerów. Według badań rynkowych przeprowadzonych przez Roy Morgan Research, 92% Australijczyków ma świadomość istnienia alfanumerycznego wybierania numeru telefonicznego. Możliwość uzyskania takiego numeru odbywa się drogą licytacji na jednej z licznych stron internetowych przeznaczonych do tego celu. Obecnie można wyróżnić trzy najczęściej stosowane typy słów telefonicznych w tym kraju. Pierwszy z nich reprezentują numery zaczynające się od prefiksu 1800 będące australijskim odpowiednikiem tak zwanych vanity 800 numbers. W ich przypadku koszty połączeń dla dzwoniących są wolne od opłat. Kolejny rodzaj stanowią numery zaczynające się od prefiksu 1300. Numery te są tanie w utrzymaniu, jednak osoba dzwoniąca ponosi koszty jak za standardową rozmowę telefoniczną. Oba rodzaje numerów składają się z 10 cyfr. Inaczej sytuacja ma się w przypadku dwucyfrowego prefiksu 13, który składa się na 6-cyfrowy numer telefoniczny. Jest on skierowany przede wszystkim dla średnich i dużych przedsiębiorstw posiadających dużą liczbę połączeń. Cena wynajmu takiego numeru jest największa. Spowodowane jest to krótkim ciągiem znaków łatwych do zapamiętania w stosunku do innego 10-cyfrowego słowa telefonicznego. Podobnie jak w przypadku numerów zaczynających się od 1300 za rozmowę płaci osoba wykonująca połączenie.
Słowa telefoniczne w Polsce.
W Polsce w bardzo małym stopniu wykorzystywane są możliwości, jakie dają słowa telefoniczne. Samo określenie jest prawie w ogóle nie spotykane, jedynie nieliczne osoby są świadome istnienia tego specjalnego numeru telefonu. Pomimo tego niektóre przedsiębiorstwa stosowały i nadal stosują tę metodę prezentacji numeru. W każdym przypadku jest to jednak tylko dodatek do standardowej wersji numeru telefonicznego. Numerami takimi pochwalić się może spółka KONE ze swoim numerem „800 KONE 00", bądź też Nordea Bank i jego numer „801 Nordea”.
Overdialing.
Overdialing odnosi się do sytuacji, gdy wybrane przez nas słowo telefoniczne jest dłuższe niż standardowa długość numeru telefonicznego. W przypadku numeru 61KOMPUTERY (61566788379), gdzie numer bazowy reprezentowany jest przez 9 cyfr (615667883), ostatnie dwie cyfry (79) reprezentowane przez litery R i Y są nadmiarowe. Wybranie ich jednak nie powoduje żadnych problemów wynikających z poprawnym nawiązaniem połączenia. Taki zabieg umożliwia stworzenie ciekawszych haseł prezentujących numer telefoniczny. Bez względu na liczbę wybranych cyfr w numerze telefonu, o ile część podstawowa jest poprawna, połączenie powinno zostać nawiązane. Jednak z pewnych względów podmioty oferujące słowa telefoniczne zalecają nie przekraczać dwóch lub trzech nadmiarowych cyfr.

</doc>
<doc id="2864296" url="https://pl.wikipedia.org/wiki?curid=2864296" title="Isaac Babbitt">
Isaac Babbitt

Isaac Babbitt (ur. 26 lipca 1799 w Taunton, zm. 26 maja 1862 w Somerville) – amerykański złotnik, wynalazca, twórca bazującego na cynie stopu używanego w łożyskach.
Życiorys.
Isaac Babbitt urodził się w 1799 roku. Z wykształcenia był złotnikiem, jako pierwszy produkował w USA stop britannia (1824), dzięki czemu konkurował z importerami przedmiotów wytwarzanych z tego wyjątkowo wówczas popularnego stopu. Dziesięć lat później przeniósł się do Bostonu jako superintendent w South Boston Iron Company, a w 1839 roku opracował stop nazwany później babbitem. Za ten wynalazek Kongres USA przyznał mu nagrodę w postaci 20.000 dolarów. W następnych lata prowadził zakład produkujący babbit i mydło.

</doc>
<doc id="2864297" url="https://pl.wikipedia.org/wiki?curid=2864297" title="Satish Kumar">
Satish Kumar

Satish Kumar (ur. 9 sierpnia 1936 w Radżastanie w Indiach) – ekolog, aktywista na rzecz pokoju i wydawca pochodzenia hinduskiego zamieszkały w Wielkiej Brytanii. Były mnich dźinijski, zwolennik rozbrojenia nuklearnego, wydawca czasopisma "Resurgence &amp; Ecologist". Pomysłodawca, współzałożyciel i dyrektor programowy (1991–2010) międzynarodowej szkoły wyższej o orientacji ekologicznej Schumacher College oraz współzałożyciel lokalnej szkoły średniej The Small School. Członek zarządu ("Vice-President") Royal Society for the Prevention of Cruelty to Animals (RSPCA) oraz Our Future Planet, posiadacz trzech doktoratów "honoris causa": edukacja (2000), literatura (2001) i prawo (2009). Znany z 8000-milowego (12880 km) „marszu pokoju” odbytego w 1962–1964 do stolic czterech państw posiadających broń atomową: Moskwy, Paryża, Londynu i Waszyngtonu. 
Poglądy.
Satish Kumar, podobnie jak Mahatma Gandhi, opowiada się za brakiem przemocy (non violence). Jest zdania, że brak równowagi pomiędzy ekonomią i ekologią przyczynia się do braku poczucia szczęścia u ludzi. Najszczęśliwsi ludzie, jakich widział w Wielkiej Brytanii, to ci żyjący blisko ziemi; a także ci, którzy używają pracy rąk – rzemieślnicy.
Opowiada się za holistyczną edukacją, w duchu trzech H: Head, Heart, Hands (Głowa, Serce, Ręce). Uważa, że do rozwoju człowieka potrzebna jest zarówno nauka, jak i duchowość, i przytacza myśl Einsteina: „Nauka bez duchowości jest ślepa, a duchowość bez nauki jest nieprzekonująca” ("Science without spirituality is blind, and spirituality without science is lame"). Duchowość prowadzi do wyznawania właściwych wartości, ale bez nauki prowadzi do destruktywnego dogmatyzmu i fundamentalizmu.
Popiera sprawiedliwy handel, lokalną gospodarkę, rolnictwo ekologiczne, i użycie zasobów odnawialnych. Jest zdania, że szacunek dla natury powinien być w centrum wszystkich negocjacji politycznych. W odpowiedzi na krytykę jego celów jako nierealistycznych, odpowiedział:
Jego 8000-milowy marsz pokojowy, wydawanie czasopisma "Resurgence" przez 40 lat, prowadzenie The Small School i Schumacher College w Dartington są dowodami, że hinduska filozofia prostoty może sprawdzić się w zachodniej kulturze.
Młodość.
Satish Kumar urodził się w mieście Sri Dungargarh, w Radżastanie, w Indiach. Dzięki wpływom matki poznał zasady "non violence" praktykowane przez mnichów dźinijskich. W wieku 9 lat opuścił rodzinę i został mnichem dźinijskim. Mając tylko odzież na zmianę i miskę żebraczą chodził od wsi do wsi żebrząc. Jako 18-latek, w wyniku lektury książki Gandhiego, uciekł z zakonu żebrzącego, i został uczniem Vinoby Bhave, znanego zwolennika Gandhiego i jego idei "non violence" oraz reform rolnych (ruch "Bhoodan").
8000-milowy marsz pokoju.
Zainspirowany postawą obywatelskiego nieposłuszeństwa filozofa i działacza na rzecz pokoju Bertranda Russella, skazanego w wieku 90 lat na tydzień więzienia za protesty przeciwko bombie atomowej (1961), w 1962 Satish Kumar i jego przyjaciel E. Prabhakar Menon postanowili podjąć marsz pokojowy z Indii do czterech stolic świata mających broń nuklearną: Moskwy, Paryża, Londynu i Waszyngtonu. Nazwali go "Pilgrimage for peace" (Pielgrzymstwem dla pokoju) i postanowili nie brać ze sobą żadnych pieniędzy. 
Marsz rozpoczęli w Bangalore, gdzie Vinoba Bhave dał im dwa „dary”, które miały ich chronić: nieposiadanie pieniędzy w żadnym momencie marszu i wegetarianizm. W Pakistanie spotkali się z bardzo miłym przyjęciem, pomimo antypatii do Hindusów wynikającej z historycznych zatargów Pakistanu z Indiami. Udali się następnie do Armenii, Gruzji, przez Kaukaz i Przełęcz Chajberską. Podróżując pieszo, bez pieniędzy – zatrzymywali się gdziekolwiek ktoś oferował im posiłek lub nocleg. Odwiedzili Moskwę, Paryż, Londyn i Waszyngton.
W drodze do Moskwy spotkali dwie kobiety obok fabryki herbaty. Kiedy wyjaśnili cel swojej podróży, jedna z nich dała im cztery torebki herbaty, aby dostarczyli każdą z nich do jednego z czterech przywódców czterech potęg nuklearnych świata wraz z przesłaniem: „Kiedy pomyślisz, że musisz wcisnąć guzik, zatrzymaj się na minutę i napij się świeżej herbaty” (“when you think you need to press the button, stop for a minute and have a fresh cup of tea”). To zdarzenie było dla pielgrzymów dodatkową inspiracją w podróży i stało się częściowo jej powodem. Wszystkie cztery torebki herbaty udało się dostarczyć właściwym przywódcom mocarstw nuklearnych. Trwająca dwa i pół roku podróż jest opisana w książce Satisha Kumara pt. "No Destination".
Kolejne marsze.
W 1986 50-letni już Satish Kumar podjął kolejny marsz, ponownie bez pieniędzy: 2000 mil (ok. 3220 km) do świętych miejsc Wielkiej Brytanii. Uważał go za wyraz jego miłości do życia i natury. W 1997 wybrał się na pieszą pielgrzymkę wokół świętej góry Kajlas w Tybecie (52 km). We wrześniu 2008 prowadził 5-dniowy kurs w Schumacher College w Totnes pt. „Walk with the Earth Pilgrim: Satish Kumar”, podczas którego uczestnicy mieli chodzić różnymi szlakami do oddalonego o kilka mil Parku Narodowego Dartmoor „jako pielgrzymi, nie turyści”, dla „odnowienia ducha” i „zjednoczenia z naturą”. Dartmoor jest ulubionym miejscem Kumara, w którym od 40 lat co roku odkrywa coś nowego.
Jako motto swoich pieszych wypraw przytacza pogląd Friedricha Nietzschego: „nigdy nie ufaj myślom, które nie przyszły ci do głowy w trakcie spaceru” ("never trust a thought that didn't come by walking"), i dodaje: „Kiedy chodzisz, masz kontakt z ziemią, naturą, osami, owadami, wszystkim. W samochodzie czy pociągu albo samolocie, jesteś od nich oddzielony. Chodzisz, aby się połączyć”. ("When you walk, you are in touch with the earth, with nature, the wasps, the insects, everything. In a car or a train or a plane, you are disconnected. You walk to connect yourself."). Powołuje się też na tradycję chodzenia począwszy od Buddy, który chodził aby oświecić ludzi; poprzez marsze Gandhiego w celu uzyskania niepodległości Indii; po marsz Vinoby na przestrzeni 100.000 mil, który miał nakłonić właścicieli ziemskich do oddania ziemi ubogim (w rezultacie 4 mln akrów ziemi zostało oddanych ludziom nieposiadającym ziemi); i wreszcie popularnych pielgrzymek po Indiach w celu zdobycia oświecenia. 
The Small School.
Nie chcąc posyłać swojego wówczas 10-letniego syna do pobliskiej szkoły średniej, mającej 2000 uczniów, odległej o 13 mil, i do której musiałby dojeżdżać 2 godziny – Satish Kumar, wraz z rodzicami dziewięciorga dzieci z okolicy, we wrześniu 1982 założył w Hartland szkołę "The Small School", zgodnie z wizją małej, lokalnej szkoły wyrażoną przez autora "Small is Beauituful", ekonomisty E.F. Schumachera. W ciągu kilku tygodni poprzez fundraising Satish Kumar zgromadził środki na zakup budynku szkolnego. Wybór przedmiotów inspirowany był naukami Mahatmy Gandhiego, który wprowadził do podstawowej edukacji w Indiach sprzątanie, ogrodnictwo i gotowanie. W przyszkolnym ogrodzie uczniowie uprawiają żywność na swoje posiłki i sami je przygotowują. Uczniowie także sprzątają, dekorują szkołę i robią drobne remonty; wybudowali też dodatkowe pomieszczenie. Program szkolny ma trzy działy: intelektualny (nauka, matematyka, angielski, francuski), wyobraźnia (sztuka, kultura, muzyka, malarstwo, fotografia) oraz zajęcia praktyczne (ekologia, środowisko, wychowanie fizyczne, joga) i manualne (garncarstwo czy obróbka drewna). Satish Kumar jest zdania, że od natury można się nauczyć wszystkiego, dlatego zajęcia jednego dnia w tygodniu odbywają się w terenie. Jednorazowo w szkole może uczyć się do 40 uczniów. Od 1982 do szkoły uczęszczało łącznie ok. 300 uczniów. The Small School jest jedną z najmniejszych szkół w Anglii.
Media.
Kumar jest redaktorem naczelnym czasopisma "Resurgence &amp; Ecologist", powstałego z połączenia czasopisma "Resurgence" istniejącego od 1973, określanego jako duchowy i artystyczny organ ruchu, oraz "The Ecologist" w 2012. Czyni go to najdłużej pracującym w jednej redakcji (40 lat w 2013) wydawcą czasopisma w Anglii. 
Wystąpił w odcinku "Thought for the Day" audycji radiowej "Today" w BBC Radio 4, i był gościem Sue Lawley w programie BBC Radio 4 pt. "Desert Island Discs" (2005). 
Jest przedstawiony w 50-minutowym filmie dokumentalnym BBC Two o Dartmoor pt. "Earth Pilgrim" z serii "Natural World" (2008), który obejrzało ponad 3,6 miliona widzów; dostępne jest też DVD wydane przez BBC Two. 
Na konferencji TEDx w Exeter 20 kwietnia 2012 zorganizowanej pod hasłem "Sustainability and Our Interconnected World" Satish Kumar wygłosił wykład pt. "Soil, Soul and Society".
Życie rodzinne.
Od 1973 Satish Kumar mieszka w Anglii w Hartland w hrabstwie Devon, wraz z partnerką June Mitchell i synem Mukti Kumar Mitchell.

</doc>
<doc id="2864299" url="https://pl.wikipedia.org/wiki?curid=2864299" title="Americas Rugby Championship">
Americas Rugby Championship

Americas Rugby Championship – stworzony przez World Rugby turniej rugby union rozgrywany corocznie od 2009 roku początkowo dla drugich reprezentacji czterech państw obu Ameryk, następnie dla sześciu najlepszych zespołów na kontynencie, mający na celu zwiększenie rywalizacji dla zawodników z tych krajów.
Historia.
Stworzone w 2009 roku zawody zastąpiły North America 4 i były finansowane przez IRB jako część strategicznego programu inwestycyjnego, którego celem było zwiększenie liczby rozgrywek na poziomie reprezentacyjnym oraz wystawienie większej liczby zawodników na wymogi międzynarodowych zawodów. Miały stać się zatem miejscem do identyfikowania i rozwoju potencjalnych reprezentantów tych krajów. Początkowo w turnieju miały startować zespoły z Kanady, Stanów Zjednoczonych i Argentyny, w przyszłości miały do nich dołączyć zespoły Urugwaju, Chile, Meksyku czy Brazylii.
W pierwszej edycji cztery kanadyjskie zespoły walczyły w rozgrywkach grupowych w ramach Canadian Rugby Championship 2009, a finał tych rozgrywek był jednocześnie jednym z półfinałów ARC. W drugim półfinale zaś zmierzyły się Argentina Jaguars i USA Select. W finale lepsi okazali się Argentyńczycy pokonując zawodników z zachodniej Kanady.
W 2010 nastąpiła zmiana formuły – w rozgrywkach pozostały zespoły z Argentyny i USA, do których dołączyły Tonga A i Kanada A. Rywalizacja odbywała się systemem kołowym, tytuł obronili zawodnicy z Argentyny pokonując wszystkich trzech rywali. Z powodu nowozelandzkiego Pucharu Świata zawody w ramach ARC nie odbyły się w roku 2011, powróciły zaś w następnym roku w niezmienionej formule, jednak z zespołem Urugwaju zastępującym Tongijczyków. W tej edycji, jak i dwóch kolejnych, bezkonkurencyjna okazała się argentyńska drużyna.
Po przerwie spowodowanej Pucharem Świata 2015 nowe podejście do tych zawodów zaproponował World Rugby Argentyńczyk Agustín Pichot, a miałoby uczestniczyć w nich sześć najlepszych reprezentacji narodowych obu Ameryk – analogicznie do europejskiego Pucharu Sześciu Narodów. Od edycji 2016 sześć uczestniczących zespołów rywalizowało zatem systemem kołowym – zwycięzca meczu zyskiwał cztery punkty, za remis przysługiwały dwa punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym.

</doc>
<doc id="2864300" url="https://pl.wikipedia.org/wiki?curid=2864300" title="Britannia (stop)">
Britannia (stop)

Britannia ("metal britannia", początkowo także "biały metal") – stop metali zawierający 92% cyny, 6% antymonu i 2% miedzi, po raz pierwszy uzyskany w Sheffield w drugiej połowie XVIII wieku.

</doc>
<doc id="2864305" url="https://pl.wikipedia.org/wiki?curid=2864305" title="Emma Wikén">
Emma Wikén

Emma Christina Wikén (ur. 1 maja 1989 w Åsarnie) – szwedzka biegaczka narciarska, medalistka olimpijska, medalistka mistrzostw świata, medalistka mistrzostw świata juniorów oraz dwukrotna medalistka mistrzostw świata młodzieżowców.
Kariera.
Po raz pierwszy na arenie międzynarodowej Emma Wikén pojawiła się 3 grudnia 2005 roku podczas zawodów FIS Race w szwedzkiej miejscowości Idre, gdzie zajęła 33. miejsce w biegu na 5 km stylem dowolnym. W 2009 roku wystąpiła na mistrzostwach świata juniorów w Praz de Lys – Sommand, wspólnie z koleżankami z reprezentacji zdobywając srebrny medal w sztafecie. Na tej samej imprezie była także ósma w biegu łączonym na 10 km. Kolejne medale zdobyła podczas rozgrywanych w 2012 roku mistrzostw świata młodzieżowców w Erzurum: w biegu łączonym była trzecia, a sprint stylem dowolnym ukończyła na drugiej pozycji. W Pucharze Świata zadebiutowała 5 marca 2010 roku w Lahti, zajmując 28. miejsce w biegu łączonym na 15 km. Tym samym już w swoim pierwszym starcie zdobyła pucharowe punkty, jak dotąd nie stanęła na podium. W klasyfikacji generalnej najlepiej wypadła w sezonie 2012/2013, który ukończyła na 21. pozycji. W 2013 roku brała udział w mistrzostwach świata w Val di Fiemme, gdzie wspólnie z Idą Ingemarsdotter, Anną Haag i Charlotte Kallą wywalczyła srebro w sztafecie, a indywidualnie była między innymi czternasta w biegu łączonym.

</doc>
<doc id="2864306" url="https://pl.wikipedia.org/wiki?curid=2864306" title="Kadi">
Kadi

Kadi (arab. قاضي "qāḍī") – sędzia muzułmański. Wydaje wyroki na podstawie znajomości prawa muzułmańskiego (szariatu) i prawa zwyczajowego (adat). Jest mianowany przez władze państwowe. Obszar geograficzny pozostający pod jego jurysdykcją nosi nazwę "kadilik". 
Od nazwy tej pochodzi alkad.

</doc>
<doc id="2864307" url="https://pl.wikipedia.org/wiki?curid=2864307" title="NATO Submarine Rescue System">
NATO Submarine Rescue System

NATO Submarine Rescue System {NSRS) (NATO-wski System Ratownictwa Podwodnego − system do ratowania załóg zatopionych okrętów podwodnych, opracowany na początku XXI wieku przez Francję, Norwegię i Wielką Brytanię.
Głównymi częściami systemu jest zdalnie sterowany pojazd interwencyjny oraz załogowy pojazd do ewakuacji załogi zatopionego okrętu. Zaletą systemu jest jego przystosowanie do transportu (w tym lotniczego) dzięki czemu może być używany do wypadków na całym świecie.
Historia.
W 1990 Rada Doradców Przemysłowych NATO wykonała wstępne studium wykonalności projektu. W wyniku prac, w których brały udział Francja, Wielka Brytania, Norwegia, Włochy, Turcja oraz Stany Zjednoczone opracowano wymagania. W trakcie prac niektóre państwa wycofały się. W 2003 Francja Norwegia i Wielka Brytania podpisały porozumienie międzyrządowe na 29 lat o wspólnym użytkowaniu systemu. Również w 2003 roku rozpisano przetarg na wykonanie. Przetarg wygrało konsorcjum na którego czele stała firma Rolls-Royce.
System wszedł do służby w 2006, zastępując poprzedni system LR5. 
W 2008 odbyło się pierwsze użycie NSRS w czasie manewrów. Okrętem "ratowanym" był ORP Sęp.
System interwencyjny.
Łatwiejszy w transporcie i instalacji składa się ze zdalnie kierowanego pojazdu oraz urządzeń do jego wodowania, napędzania i kierowania. Może służyć do lokalizacji okrętu, dostarczania niezbędnych materiałów (woda, żywność, tlen, lekarstwa), a także do niektórych prac przy wraku (usuwanie części konstrukcji).
System ratunkowy.
Główną częścią jest autonomiczny pojazd podwodny wraz z urządzeniami do jego wodowania oraz system umożliwiający przejście rozbitków z pojazdu do komór dekompresyjnych i same komory.
Pojazd ratunkowy.
Do ewakuacji rozbitków używany jest samodzielny pojazd podwodny o napędzie elektrycznym. Załogę stanowią 3 osoby, jednorazowo może zabrać 15 osób ratowanych. Ratowani przebywają w oddzielnej komorze, w której ciśnienie można regulować w zakresie od 840 do 6000 hPa. Z przylgnią ratowniczą okrętu podwodnego łączy się za pomocą suchego kołnierza, umożliwiając bezpieczne przejście ratowanych. Po przyjęciu 15 ratowanych pojazd wynurza się i jest podnoszony na pokład statku bazy, gdzie rozbitkowie mogą przejść bezpośrednio do komór dekompresyjnych. Pojazd znajdujący się na powierzchni można również opuścić przez górny luk.
Jedna tura (zanurzenie, połączenie, przejście, wynurzenie i podniesienie na pokład) trwa około dwóch godzin.
Energię pojazdowi dostarczają dwa zespoły akumulatorów sodowo-chlorkowo-niklowych o pojemności łącznej 136 kWh. Konstrukcja akumulatorów umożliwia ich szybkie ładowanie między kolejnymi zanurzeniami. 
Do napędu i manewrowania służy 6 pędników: dwa główne o mocy po 23 kW na rufie, dwa do sterowania w pionie oraz dwa do obracania. Pojazd jest też wyposażony w balast wodny.
Mobilność.
Jednym z głównych założeń systemu była wysoka mobilność i gotowość do działania w krótkim czasie w dowolnym miejscu na świecie. Dlatego wszystkie elementy muszą mieścić się w standardowych kontenerach 20 i 40 stopowych. Umożliwia to przewóz po drogach i transport lotniczy. Sprzęt potrzebny do akcji (wraz z pojazdami podwodnymi) mieści się na 28 ciężarówkach, do przewiezienia droga lotniczą używa się 2 samolotów Boeing C-17 Globemaster III i 3 An-124 Rusłan.
Statki bazowe.
Zarówno pojazd interwencyjny jak i ratunkowy mogą operować ze specjalnych okrętów ratowniczych oraz z doraźnie przystosowanych jednostek. Do wykorzystywania jako jednostki doraźne najbardziej nadają się statki AHTS, mające duży dostępny pokład oraz urządzenia dźwigowe.
Możliwości i ograniczenia.
Założeniem jest, że pojazd interwencyjny rozpocznie prace w ciągu 54 godzin od otrzymania wiadomości o katastrofie, a pojazd ratunkowy w ciągu 72 godzin od otrzymania wiadomości. 
Możliwe jest użycie systemu przy wietrze o prędkości 30 węzłów i fali o wysokości 5 metrów.
Nachylenie zatopionego okrętu nie może przekraczać 60° od pionu. Maksymalne zanurzenie pojazdu ratunkowego to 610 metrów.

</doc>
<doc id="2864308" url="https://pl.wikipedia.org/wiki?curid=2864308" title="Mary Anderson">
Mary Anderson



</doc>
<doc id="2864310" url="https://pl.wikipedia.org/wiki?curid=2864310" title="Rocco Crimi">
Rocco Crimi

Rocco Crimi (ur. 3 sierpnia 1959 w Galati Mamertino) – włoski polityk, farmakolog, wieloletni parlamentarzysta, podsekretarz stanu ds. sportu w czwartym rządzie Silvia Berlusconiego.
Życiorys.
Z wykształcenia magister farmacji, studia ukończył na Uniwersytecie w Katanii. Specjalizację w zakresie farmakologii uzyskał na Uniwersytecie w Pawii. Pracował jako wykładowca uniwersytecki z zakresu medycyny sportowej w Mesynie, profesor w Instytucie Wychowania Fizycznego w Rzymie. Był prezesem przedsiębiorstwa prowadzącego laboratorium farmaceutyczne i konsultantem klubu piłkarskiego AS Roma.
W 1994 zaangażował się w działalność polityczną w ramach ugrupowania Forza Italia, z którym współtworzył później Lud Wolności. W tym samym roku uzyskał mandat posła do Izby Deputowanych XII kadencji. Od tego czasu wybierany ponownie w 1996, 2001, 2006, 2008 i 2013 na XIII, XIV, XV, XVI i XVII kadencję niższej izby włoskiego parlamentu.
Od maja 2008 do listopada 2011 sprawował urząd podsekretarza stanu ds. sportu w gabinecie Silvia Berlusconiego.

</doc>
<doc id="2864312" url="https://pl.wikipedia.org/wiki?curid=2864312" title="James Patrick Carroll">
James Patrick Carroll

James Patrick Carroll (ur. 3 grudnia 1908 w Sydney, zm. 14 stycznia 1995) – australijski duchowny rzymskokatolicki, arcybiskup "ad personam", w latach 1954–1984 biskup pomocniczy Sydney.
Życiorys.
Święcenia kapłańskie przyjął 30 maja 1931 w archidiecezji Sydney, udzielił ich mu wiceregent wikariatu rzymskiego abp Giuseppe Palica. 6 stycznia 1954 papież Pius XII mianował go biskupem pomocniczym Sydney ze stolicą tytularną Atenia. Sakry udzielił mu 24 lutego 1954 kardynał Norman Thomas Gilroy, arcybiskup metropolita Sydney. Był ojcem soborowym podczas drugiej, trzeciej i czwartej sesji soboru watykańskiego II. 15 października 1965 papież Paweł VI nadał mu tytuł arcybiskupa "ad personam" i zarazem przydzielił nową stolicę tytularną Amasea. 23 lipca 1984 przeszedł na emeryturę jako pierwszy w historii (pod względem daty sakry) biskup pomocniczy Sydney, który nie został przeniesiony z tego urzędu na stanowisko biskupa diecezjalnego jednej z australijskich diecezji. Zmarł 14 stycznia 1995 w wieku 86 lat.

</doc>
<doc id="2864318" url="https://pl.wikipedia.org/wiki?curid=2864318" title="Lotus E21">
Lotus E21

Lotus E21 – samochód Formuły 1, skonstruowany przez Lotus F1 Team na sezon 2013. Model został zaprezentowany 28 stycznia 2013 roku. W stosunku do poprzednika, Lotusa E20, zmniejszono sekcje boczne i zmodyfikowano układ wydechowy, wzorowany na Red Bullu RB8. W samochodzie został zastosowany pasywny system DRS, testowany już w modelu E20. Kierowcami samochodu zostali Kimi Räikkönen i Romain Grosjean.

</doc>
<doc id="2864321" url="https://pl.wikipedia.org/wiki?curid=2864321" title="Winter X Games 17">
Winter X Games 17

Winter X Games XVII (ang. "17 Winter X Games") – zawody sportowe, które trwały od 24 do 27 stycznia 2013 w Aspen w stanie Kolorado, w Stanach Zjednoczonych oraz od 20 do 22 marca 2013 we francuskim Tignes. Zawodnicy rywalizowali w trzech dyscyplinach: narciarstwie dowolnym, snowboardzie i snowmobilingu.

</doc>
<doc id="2864322" url="https://pl.wikipedia.org/wiki?curid=2864322" title="Zamek w Besiekierach">
Zamek w Besiekierach

Zamek w Besiekierach − ruiny późnogotyckiego zamku, położonego we wsi Besiekiery, w powiecie łęczyckim, w województwie łódzkim.
Historia.
Zamek powstał prawdopodobnie na przełomie XV i XVI w. Źródła nie podają jasno, kto był inicjatorem jego budowy. Starsze poglądy wskazują na wojewodę łęczyckiego Mikołaja Sokołowskiego herbu Pomian, lecz istnienie takiego urzędnika jest niepotwierdzone i wysoce wątpliwe. Zatem budowę należy łączyć z jednym ze stolników brzeskich: Mikołajem Sokołowskim (1496–1502) lub Wojciechem Sokołowskim (1502–1529). W końcu XVI w. zamek należał do Andrzeja Batorego, a następnie do jego córki Zofii Batorówny (1629–28.03.1685) i Jerzego Rakoczego II (1621–1660). Warto zauważyć, że Andrzej Batory (1597–1635) to syn Stefana (1564–1635) i Zofii Katarzyny Kostczanki (1550–1639). W połowie XVII w. przebudowy warowni dokonał Jan Szymon Szczawiński, kasztelan i wojewoda brzeskokujawski. Pokryto wtedy ściany tynkami, co znacząco zatarło surowość i późnogotyckie charakter zamku nawodnego. W późniejszych czasach nie prowadzono już istotnych prac budowlanych. Pożar w 1731 r. przyspieszył destrukcję obiektu. W połowie XIX w. pełnił funkcje gospodarcze. Obecnie zamek znajduje się w stanie ruiny.
Architektura.
Warownię założono na kopcu otoczonym wodami sztucznego stawu. Wzniesiono ją z cegły na kamiennym fundamencie, na planie nieregularnego czworoboku o wymiarach 38 × 40 m. W południowej kurtynie znajdował się budynek bramny o bokach ok. 12 × 12 m. Posiadał on 3 kondygnacje, na każdej z nich znajdowały się 4 izby. Około 1653 r. nadbudowano na nim ośmiokątną wieżyczkę. Na północnym boku zamku powstał główny dom mieszkalny o szerokości ok. 13 m. Posiadał on 3 mniejsze prostokątne izby i kwadratową salę na wschodniej ścianie. W opisie z XVIII w. pomieszczenia te określono jako pokój karmazynowy, pokój marmurowy, sień i izbę wielką. Z izb tych w stronę dziedzińca wychodziło 7 otworów okiennych.

</doc>
<doc id="2864329" url="https://pl.wikipedia.org/wiki?curid=2864329" title="Skrzeczyk Schallera">
Skrzeczyk Schallera



</doc>
<doc id="2864331" url="https://pl.wikipedia.org/wiki?curid=2864331" title="Mila lądowa">
Mila lądowa



</doc>
<doc id="2864334" url="https://pl.wikipedia.org/wiki?curid=2864334" title="Szubienik">
Szubienik

Szubienik – przysiółek wsi Dąbrówka Dolna w Polsce położony w województwie opolskim, w powiecie namysłowskim, w gminie Pokój.

</doc>
<doc id="2864336" url="https://pl.wikipedia.org/wiki?curid=2864336" title="Gianfranco Miccichè">
Gianfranco Miccichè



</doc>
<doc id="2864337" url="https://pl.wikipedia.org/wiki?curid=2864337" title="Nii Lamptey">
Nii Lamptey

Nii Odartey Lamptey (ur. 10 grudnia 1974 w Temie) – ghański piłkarz grający na pozycji ofensywnego pomocnika. W reprezentacji Ghany rozegrał 38 meczów i strzelił 8 goli.
Kariera klubowa.
Swoją karierę piłkarską Lamptey rozpoczął w drużynie Young Corners, gdzie grał do 1989 roku w drużynach młodzieżowych. W 1990 roku jako 15-latek podpisał profesjonalny kontrakt z Anderlechtem, którego trenerem był wówczas Aad de Mos. W Anderlechcie zadebiutował w sezonie 1990/1991. Wraz z Anderlechtem wywalczył dwa tytuły mistrza kraju w sezonach 1990/1991 i 1992/1993.
W 1993 roku Lamptey został zawodnikiem PSV Eindhoven. Swój debiut w Eredivisie zaliczył 15 sierpnia 1993 w wygranym 2:1 wyjazdowym meczu z FC Groningen. Z kolei 28 sierpnia 1993 w zwycięskim meczu z Willem II Tilburg (2:1) strzelił swojego pierwszego gola w barwach PSV w lidze. PSV występował przez sezon.
W 1994 roku Lamptey odszedł do Aston Villi. W rozgrywkach Premier League zadebiutował 23 września 1994 w przegranym 1:3 wyjazdowym meczu z Blackburn Rovers. W rundzie jesiennej sezonu 1994/1995 rozegrał w Aston Villi 6 meczów, a w rundzie wiosennej nie wystąpił ani razu. W 1995 roku odszedł do Coventry City, w którym swój debiut zanotował 14 października 1995 w wyjazdowym meczu z Liverpoolem (0:0). W Coventry, podobnie jak w Aston Villi, wystąpił w 6 meczach Premier League.
W sezonie 1996/1997 Lamptey grał w Serie B, w zespole Venezii, a następnie w argentyńskim Uniónie Santa Fe. Latem 1997 przeszedł do MKE Ankaragücü, w którym grał przez rok. Z kolei w sezonie 1998/1999 rozegrał 7 ligowych meczów w portugalskim União Leiria.
W 2001 roku Lamptey wyjechał do Chin i przez dwa sezony występował w tamtejszym klubie Shandong Luneng. W latach 2003–2004 był zawodnikiem Al-Nasr Dubaj. W 2005 roku wrócił do ojczyzny i został zawodnikiem Asante Kotoko. W 2005 roku wywalczył z nim mistrzostwo Ghany. W latach 2007–2008 grał w Jomo Cosmos, w którym zakończył swoją karierę.
Kariera reprezentacyjna.
W reprezentacji Ghany Lamptey zadebiutował 29 kwietnia 1991 w wygranym 2:0 meczu kwalifikacji do Pucharu Narodów Afryki 1992 z Togo. W debiucie zdobył gola. Na początku 1992 roku został powołany do kadry na Puchar Narodów Afryki 1992. Na nim wywalczył wicemistrzostwo Afryki rozgrywając 5 meczów w tym turnieju: z Zambią (1:0), z Egiptem (1:0), ćwierćfinałowy z Kongiem (2:1), półfinałowy z Nigerią i finałowy z Wybrzeżem Kości Słoniowej (0:0, k. 10:11).
W 1994 roku Lamptey został po raz drugi w karierze powołany na Puchar Narodów Afryki. Wystąpił na nim we dwóch meczach, obu grupowych: z Gwineą (1:0) i z Senegalem (1:0).
W 1996 roku Lamptey był w kadrze Ghany na Puchar Narodów Afryki 1996, na którym „Czarne Gwiazdy” zajęły 4. miejsce. Lamptey zagrał na nim w dwóch meczach: grupowym z Wybrzeżem Kości Słoniowej i półfinałowym z Republiką Południowej Afryki (0:3), w którym został ukarany czerwoną kartką. W kadrze narodowej 1991 do 1996 roku rozegrał 38 meczów i strzelił 8 goli.
W swojej karierze Lamptey występował również w młodzieżowych reprezentacjach Ghany na różnych szczeblach wiekowych. W 1991 roku wywalczył z kadrą U-17 mistrzostwo świata na Mistrzostwach Świata 1991 we Włoszech. On sam otrzymał Złotą Piłkę dla najlepszego gracza tego turnieju. W 1992 roku zagrał z kadrą U-23 na Igrzyskach Olimpijskich w Barcelonie i zdobył na nich brązowy medal. Z kolei w 1993 roku wywalczył z reprezentacją U-20 wicemistrzostwo świata na Młodzieżowych Mistrzostwach Świata w Australii.

</doc>
<doc id="2864340" url="https://pl.wikipedia.org/wiki?curid=2864340" title="Americas Rugby Championship 2009">
Americas Rugby Championship 2009

Americas Rugby Championship 2009 – pierwsza edycja Americas Rugby Championship, stworzonego przez IRB turnieju mającego za zadanie podniesienie jakości rugby w Ameryce. Odbył się w dniach 10–17 października 2009 roku na trzech boiskach w USA i Kanadzie.
Informacje ogólne.
W pierwszej fazie cztery kanadyjskie zespoły walczyły w rozgrywkach grupowych w ramach Canadian Rugby Championship 2009, a finał tych rozgrywek był jednocześnie jednym z półfinałów ARC. W drugim, międzynarodowym półfinale zmierzyły się zaś Argentina Jaguars i USA Select. Zwycięzcy tych meczów spotkali się w finale, zaś przegrani walczyli o trzecie miejsce. 
W dywizji kanadyjskiej do półfinału bez porażki awansowała drużyna BC Bears. W nim ponownie pokonała Ontario Blues, a Argentina Jaguars łatwo rozprawili się z Amerykanami. W finale lepsi okazali się Argentyńczycy pokonując zawodników z zachodniej Kanady, zaś Blues zajęli ostatecznie miejsce trzecie.
Składy drużyn: Bears, Blues, Jaguars i USA.
Rozgrywki.
Faza pucharowa.
Półfinały
Mecz o 3. miejsce
Finał

</doc>
<doc id="2864341" url="https://pl.wikipedia.org/wiki?curid=2864341" title="Budów (Złocieniec)">
Budów (Złocieniec)



</doc>
<doc id="2864343" url="https://pl.wikipedia.org/wiki?curid=2864343" title="Harald Ertl">
Harald Ertl

Harald Ertl (ur. 31 sierpnia 1948 w Zell am See, zm. 7 kwietnia 1982 niedaleko Gießen) – austriacki kierowca wyścigowy i dziennikarz sportów motorowych.
Kariera wyścigowa.
Początki.
Harald Ertl urodził się w Zell am See i uczęszczał do tej samej szkoły co Jochen Rindt i Helmut Marko. W 1969 kupił bolid Formuły 5 i wygrał 6 wyścigów. Zajął 2 miejsce w Pucharze Europy z zespołem Kaimann w 1970. W tym samym roku startował także w Formule 3 z zespołem March Engineering.
Samochody turystyczne.
W 1971 ścigał się Alfą Romeo w Mistrzostwach Niemiec i Mistrzostwach Europy.
W 1978 zdobył Mistrzostwo Niemiec Samochodów Turystycznych w samochodzie BMW E21 Turbo z zespołem Schnitzer Motorsport.
W 1979 i 1980 jeździł w zespole Zakspeed wygrywając kilka wyścigów w samochodzie Ford Capri turbo.
Formuła 2.
W latach 1974-1978 ścigał się w Formule 2. Jego najlepszym rezultatem było 3 miejsce w 1975 podczas wyścigu na torze Nürburgring.
Formuła 1.
Dzięki temu, że miał sponsora, zadebiutował w F1 w 1975 w zespole Hesketh Racing podczas Grand Prix Niemiec. Zajął wtedy 8 miejsce. Później nie ukończył domowego wyścigu o Grand Prix Austrii. Ostatnim jego wyścigiem w 1975 było Grand Prix Włoch, gdzie zajął 9 miejsce.
W 1976 zachęcony swoimi wynikami chciał wystartować w całym sezonie. Przez cały rok nie zdobył ani jednego punktu. Chociaż niewiele brakowało, aby zdobył 1 punkt podczas Grand Prix Wielkiej Brytanii. Ostatecznie zajął w tym wyścigu 7 miejsce. To był jego najlepszy rezultat w całej karierze w F1. Podczas Grand Prix Niemiec był jednym z kierowców, którzy pomagali Nikiemu Laudzie po jego groźnym wypadku.
W 1977 wystartował tylko w trzech wyścigach. W Hiszpanii nie ukończył wyścigu, we Francji był 9, a w Szwecji zajął 16 miejsce.
W 1978 jeździł już dla zespołu Ensign Racing. Wystartował tylko w dwóch wyścigach. Podczas Grand Prix Niemiec zajął 11 miejsce, a domowego Grand Prix Austrii nie ukończył. Był to jego ostatni wyścig w Formule 1. Próbował jeszcze wystartować w Grand Prix Holandii i Grand Prix Włoch, ale nie zakwalifikował się do tych wyścigów.
W 1980 próbował wystartować w Grand Prix Niemiec razem z zespołem ATS, ale nie zakwalifikował się.
W 1981 nie ścigał się, ale planował powrót do wyścigów w 1982 w serii Renault 5 Turbo Cup.
Śmierć.
Ertl zginął 7 kwietnia 1982 w katastrofie lotniczej w wieku 33 lat. Leciał z Mannheim do kurortu wypoczynkowego na wyspie Sylt prywatnym samolotem Beechcraft Bonanza prowadzonym przez jego szwagra. Po przebyciu mniej niż ¼ dystansu w samolocie silnik uległ awarii. Do wypadku doszło niedaleko Gießen. Harald, jego siostrzenica i pilot zginęli na miejscu, a jego żona Vera i jego syn Sebastian zostali ranni.

</doc>
<doc id="2864347" url="https://pl.wikipedia.org/wiki?curid=2864347" title="Jorge André Swieca">
Jorge André Swieca

Jorge André Swieca (ur. 16 grudnia 1936 w Warszawie, zm. 22 grudnia 1980) – urodzony w Polsce brazylijski fizyk teoretyk specjalizujący się w kwantowej teorii pola.
Życiorys.
Urodził się w Warszawie, po wybuchu II wojny światowej jego rodzina przedostała się przez Związek Radziecki do Japonii, a dwa lata później emigrowała do Brazylii i osiadła w Rio de Janeiro. Po ukończeniu College Mello e Souza rozpoczął studia na Wydziale Fizyki na Uniwersytecie Brazylijskim, obecnie Uniwersytet Federalny w Rio de Janeiro (Universidade Federal do Rio de Janeiro). Ukończył je w 1958, pracę magisterską obronił pod kierunkiem Wernera Güttingera. Od 1959 pracował naukowo na Uniwersytecie w São Paulo, gdzie w 1963 obronił doktorat w oparciu o badania przeprowadzone przez Wernera Heisenberga i jego zespołu z Instytutu Maxa Plancka. W 1968 otrzymał nagrodę Moinho Santista z dziedziny fizyki, był drugim nagrodzonym w historii tego odznaczenia (pierwszym był Jayme Tiomno. Trzy lata później przeniósł się do Papieskiego Uniwersytetu Katolickiego w Rio de Janeiro (Pontifícia Universidade Católica do Rio de Janeiro), gdzie pracował do 1978. Przez ostatnie dwa lata życia był związany zawodowo z Uniwersytetem Federalnym São Carlos w São Paulo (Universidade Federal de São Carlos). Zmarł mając 44 lata w wyniku powikłań po operacji pomostowania aortalno-wieńcowego.
Dla upamiętnienia wybitnego brazylijskiego fizyka jego nazwiskiem nazwano odbywającą się cyklicznie Letnią Szkołę Nauki dotycząca wiedzy o fizyce cząsteczek (Escola de Verão Jorge André Swieca).

</doc>
<doc id="2864348" url="https://pl.wikipedia.org/wiki?curid=2864348" title="Pielgrzymka wrocławska">
Pielgrzymka wrocławska



</doc>
<doc id="2864349" url="https://pl.wikipedia.org/wiki?curid=2864349" title="Crenstil Nanbanyin">
Crenstil Nanbanyin

Crenstil Nanbanyin (ur. 9 kwietnia 1961) – piłkarz ghański grający na pozycji bramkarza.
Kariera klubowa.
W swojej karierze Nanbanyin grał w klubie Obuasi Goldfields.
Kariera reprezentacyjna.
W 1996 roku Nanbanyin został powołany do reprezentacji Ghany na Puchar Narodów Afryki 1996. Na nim nie rozegrał żadnego meczu, a Ghana zajęła na nim 4. miejsce.

</doc>
<doc id="2864351" url="https://pl.wikipedia.org/wiki?curid=2864351" title="Luigi Casero">
Luigi Casero

Luigi Casero (ur. 14 czerwca 1958 w Legnano) – włoski polityk i ekonomista, parlamentarzysta, podsekretarz stanu oraz wiceminister w resorcie gospodarki i finansów.
Życiorys.
Ukończył w 1982 studia ekonomiczne na Uniwersytecie Bocconi. Odbył służbę wojskową, następnie pracował w przemyśle. W 1985 uzyskał uprawnienia doradcy podatkowego, po czym rozpoczął działalność w tym zawodzie. Wykładał także w szkole zarządzania przy macierzystej uczelni. Obejmował także stanowiska w administracji samorządowej – w Legnano był asesorem ds. środowiska (1985–1990) i ds. finansów (1990–1991), zaś w Mediolanie asesorem ds. budżetu miejskiego (1997, 2000–2001).
Był członkiem ugrupowania Forza Italia, z którym współtworzył później Lud Wolności. W 2001 uzyskał mandat posła do Izby Deputowanych XIV kadencji. Od tego czasu wybierany ponownie w 2006, 2008 i 2013 na XV, XVI i XVII kadencję niższej izby włoskiego parlamentu. Od maja 2008 do listopada 2011 sprawował urząd podsekretarza stanu w Ministerstwie Gospodarki i Finansów w gabinecie Silvia Berlusconiego. W maju 2013 został wiceministrem w tym samym resorcie. 15 listopada 2013 przeszedł do Nowej Centroprawicy, którą powołał wicepremier Angelino Alfano. W grudniu 2016 objął funkcję podsekretarza stanu, a w styczniu 2017 ponownie wiceministra gospodarki i finansów; pełnił tę funkcję do czerwca 2018.

</doc>
<doc id="2864354" url="https://pl.wikipedia.org/wiki?curid=2864354" title="Jaginów">
Jaginów

Jaginów – część wsi Domaradzka Kuźnia w Polsce położony w województwie opolskim, w powiecie namysłowskim, w gminie Pokój. 
Miejscowość wchodzi w skład sołectwa Domaradzka Kuźnia.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="2864355" url="https://pl.wikipedia.org/wiki?curid=2864355" title="Ismael Kurtz">
Ismael Kurtz

Ismael Kurtz (ur. 23 stycznia 1969 w Miracimbie) – brazylijski trener piłkarski. W swojej karierze był selekcjonerem reprezentacji Ghany i reprezentacji Angoli.
Kariera trenerska.
W 1988 roku Kurtz był trenerem klubu Fluminense FC. W 1996 roku został selekcjonerem reprezentacji Ghany zastępując na tym stanowisku Petre Gavrilă. Poprowadził Ghanę w Pucharze Narodów Afryki 1996 i zajął z nią 4. miejsce. W latach 2002-2003 był selekcjonerem reprezentacji Angoli.

</doc>
<doc id="2864356" url="https://pl.wikipedia.org/wiki?curid=2864356" title="Jordany Valdespin">
Jordany Valdespin

Jordany V. Valdespin (ur. 23 grudnia 1987) – dominikański baseballista występujący na pozycji drugobazowego w organizacji Detroit Tigers.
Kariera zawodnicza.
W czerwcu 2007 roku podpisał kontrakt jako wolny agent z New York Mets i początkowo występował w klubach farmerskich tego zespołu, między innymi w Buffalo Bisons, reprezentującym poziom Triple-A. W Major League Baseball zadebiutował 23 kwietnia 2012 w meczu przeciwko San Francisco Giants.
W 2012 pobił rekord klubowy zdobywając pięć home runów w jednym sezonie jako pinch hitter. 24 kwietnia 2013 w spotkaniu z Los Angeles Dodgers zdobył zwycięskiego, pierwszego w karierze grand slama w 10. inningu. W sierpniu 2013 został zawieszony na 50 meczów za zażywanie niedozwolonych środków dopingujących. W grudniu 2013 podpisał niegwarantowany kontrakt z Miami Marlins. 19 lipca 2014 w związku z kontuzją drugobazowego Rafaela Furcala został przesunięty do 40-osobowego składu Marlins.
W grudniu 2015 podpisał niegwarantowaną umowę z Detroit Tigers. Sezon 2016 spędził w Toledo Mud Hens (Triple-A), w którym rozegrał 111 spotkań, uzyskując średnią 0,239.

</doc>
<doc id="2864359" url="https://pl.wikipedia.org/wiki?curid=2864359" title="Kup Mały">
Kup Mały

Kup Mały – przysiółek wsi Ładza w Polsce położony w województwie opolskim, w powiecie namysłowskim, w gminie Pokój. 
Miejscowość wchodzi w skład sołectwa Ładza.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="2864361" url="https://pl.wikipedia.org/wiki?curid=2864361" title="Muchtarchan Dyldäbekow">
Muchtarchan Dyldäbekow

Muchtarchan Dyldäbekow (ur. 19 marca 1976 w Szymkencie) − kazachski bokser, srebrny medalista olimpijski z Sydney.
Kariera amatorska.
W 1999 roku zdobył srebrny medal na mistrzostwach świata w Houston. W finale przegrał z Turkiem Sinanem Şamil Samem. W 2000 roku zdobył srebrny medal na igrzyskach olimpijskich w Sydney. W półfinale pokonał Uzbeka Rustama Saidova, a w finale uległ Audleyowi Harrisonowi. W 2003 roku startował na mistrzostwach świata w Bangkoku, jednak odpadł przed ćwierćfinałem, przegrywając z Sebastianem Köberem. W 2004 startował na igrzyskach olimpijskich w Atenach. W pierwszej walce zrewanżował się Köberowi, ale odpadł w następnej, przegrywając z Aleksandrem Powietkinem.

</doc>
<doc id="2864363" url="https://pl.wikipedia.org/wiki?curid=2864363" title="Winna Góra (Pokój)">
Winna Góra (Pokój)

Winna Góra – część wsi Pokój w Polsce położony w województwie opolskim, w powiecie namysłowskim, w gminie Pokój. 
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="2864364" url="https://pl.wikipedia.org/wiki?curid=2864364" title="Dubai Cup">
Dubai Cup

Dubai Cup znany również jako Mohammed bin Rashid International Football Championship – międzynarodowy towarzyski klubowy turniej piłkarski rozgrywany w latach 2007-2008 w mieście Dubaj (Zjednoczone Emiraty Arabskie) i organizowany przez Mohammeda bin Rashid Al Maktouma - wiceprezydenta i premier ministra ZEA oraz emira Dubaju. W turnieju mogli występować: "tylko kluby, które są na czele lub byli zwycięzcy akredytowanych mistrzostw kraju i międzynarodowych turniejów i są poważane na świecie za swoje osiągnięcia". Każda edycja turnieju składała się z dwóch meczów półfinałowych oraz meczu o 3 miejsce i finału.

</doc>
<doc id="2864366" url="https://pl.wikipedia.org/wiki?curid=2864366" title="Judge Dread">
Judge Dread

Judge Dread (właściwie Alexander Hughes, ur. 2 maja 1945 w hrabstwie Kent, zm. 13 marca 1998 w Canterbury) – brytyjski wokalista i autor tekstów piosenek reggae oraz ska.
Jedenaście spośród stworzonych przez niego piosenek trafiło na brytyjską listę przebojów, m.in. "Big Five" (11. pozycja, 27 tygodni na liście) i "Big Seven" (8. pozycja, 18 tygodni) z 1972 roku oraz adaptacja "Je t'aime... moi non plus" (9. pozycja, 9 tygodni) z 1975 roku. Wszystkie te utwory nie zostały dopuszczone do emisji na antenie BBC ze względu na licznie pojawiające się w nich aluzje i dwuznaczne sformułowania o podtekście seksualnym. Tym samym Judge Dread jest autorem największej liczby zakazanych przez tę stację piosenek.
Artysta zmarł na zawał serca 13 marca 1998 roku podczas występu w Canterbury.

</doc>
<doc id="2864367" url="https://pl.wikipedia.org/wiki?curid=2864367" title="Hyrcanogobius">
Hyrcanogobius



</doc>
<doc id="2864370" url="https://pl.wikipedia.org/wiki?curid=2864370" title="Thomas Muldoon">
Thomas Muldoon

Thomas William Muldoon (ur. 27 września 1917 w Lismore - zm. 13 stycznia 1986) − australijski duchowny rzymskokatolicki, w latach 1960-1982 biskup pomocniczy Sydney. 
Życiorys.
Święcenia kapłańskie przyjął 22 grudnia 1941 jako kapłan diecezji Lismore, udzielił ich mu kardynał Pietro Fumasoni Biondi, prefekt Kongregacji Rozkrzewiania Wiary. 1 marca 1960 papież Jan XXIII mianował go biskupem pomocniczym Sydney ze stolicą tytularną Fesseë. Papież osobiście udzielił mu sakry w dniu 8 maja 1960. Był ojcem soborowym podczas wszystkich czterech sesji soboru watykańskiego II. 6 września 1982 przeszedł na wcześniejszą emeryturę, zmarł 13 stycznia 1986 w wieku 68 lat. 

</doc>
<doc id="2864372" url="https://pl.wikipedia.org/wiki?curid=2864372" title="Tiflet">
Tiflet



</doc>
<doc id="2864374" url="https://pl.wikipedia.org/wiki?curid=2864374" title="Frédéric Serrat">
Frédéric Serrat

Frédéric Serrat (ur. 15 marca 1977 w Grasse) – francuski bokser, srebrny medalista mistrzostw świata z Budapeszcie.
Kariera amatorska.
W 1997 roku zdobył srebrny medal w wadze półciężkiej, podczas mistrzostw świata w Budapeszcie. W finale przegrał z Rosjaninem Aleksandrem Lebziakiem.
Kariera zawodowa.
Jako zawodowiec zadebiutował w 1998 roku. Nie odniósł sukcesu na ringach zawodowych, największym jego sukcesem było zdobycie mistrzostwa Francji w wadze cruiser. 13 listopada 2004 roku przegrał minimalnie na punkty, z przyszłym mistrzem świata Giaccobe Fragomenim. Karierę zakończył po punktowej porażce z Carlem Thompsonem.

</doc>
<doc id="2864375" url="https://pl.wikipedia.org/wiki?curid=2864375" title="Modlin (dzielnica Nowego Dworu Mazowieckiego)">
Modlin (dzielnica Nowego Dworu Mazowieckiego)



</doc>
<doc id="2864378" url="https://pl.wikipedia.org/wiki?curid=2864378" title="Dżumber Patiaszwili">
Dżumber Patiaszwili

Dżumber Patiaszwili (ur. 5 stycznia 1940) − gruziński polityk, działacz komunistyczny.
Życiorys.
W 1985 objął stanowisko pierwszego sekretarza Komunistycznej Partii Gruzji po tym, gdy jego poprzednik na tym stanowisku Edward Szewardnadze został ministrem spraw zagranicznych ZSRR. W okresie pełnienia przez niego obowiązków w Gruzji nasiliły się protesty antykomunistycznej, narodowej opozycji kierowanej przez Meraba Kostawę i Zwiada Gamsachurdię. W związku z masowym poparciem dla opozycjonistów kierowana przez Patiaszwilego partia straciła faktycznie kontrolę nad rozwojem wydarzeń w Gruzińskiej SRR.
9 kwietnia 1989 Patiaszwili wyraził zgodę na stłumienie przez wojska Zakaukaskiego Okręgu Wojskowego wielotysięcznych protestów w Tbilisi, w czasie których głoszone były antyradzieckie i niepodległościowe hasła. Zmienił decyzję, gdy zorientował się, że do miasta wprowadzonych zostało 2 tys. żołnierzy, a przebiegowi pacyfikacji ma zamiar przyglądać się wiceminister obrony ZSRR. Nie był jednak w stanie powstrzymać oddziałów radzieckich pod dowództwem gen. Igora Rodionowa. Wojsko rozpędziło pokojową demonstrację, zabijając 19 osób i raniąc kilkadziesiąt. Brutalność działań żołnierzy wywołała szok w Gruzji. Aby nie dopuścić do dalszych wystąpień antyrządowych, Komunistyczna Partia Gruzji poprosiła Eduarda Szewardnadzego o przybycie do kraju. Ten zaś, chcąc ratować władzę radziecką w Gruzji, zmusił Dżumbera Patiaszwilego do zrzeczenia się stanowiska, które objął po nim Giwi Gumbaridze.
Patiaszwili wrócił do polityki w 1992, gdy został wybrany deputowanym do parlamentu gruzińskiego, już w niepodległej Gruzji. Trzy lata później zajął drugiej miejsce w wyborach prezydenckich, przegrywając z Eduardem Szewardnadze i zdobywając 19,37% głosów (zwycięzca uzyskał ich 74,32%). Mandat deputowanego uzyskał drugi raz w wyborach parlamentarnych w 2004 i sprawował go przez cztery lata.

</doc>
<doc id="2864379" url="https://pl.wikipedia.org/wiki?curid=2864379" title="Bitwa pod Rawą">
Bitwa pod Rawą

Bitwa pod Rawą Mazowiecką – bitwa powstania styczniowego, która miała miejsce 4 lutego 1863 roku w Rawie Mazowieckiej. 
W trakcie bitwy powstańczy oddział Antoniego Jeziorańskiego wraz z Aleksandrem i Franciszkiem Sokołowskim, zdobył carskie koszary, a wraz z nim broń i jeńców. Po zajęciu miasta oddział wkrótce ruszył w Sandomierskie.
W ataku brały połączone oddziały Antoniego Jeziorańskiego i Józefa Śmiechowskiego liczących łącznie około 450 ludzi. Oddział Jeziorańskiego składał się z 49 strzelców uzbrojonych w broń myśliwską, 188 kosynierów i 36 kawalerzystów. Oddział Śmiechowskiego miał 28 strzelców, 93 kosynierów i 63 kawalerzystów. 
Straty.
Straty powstańców wynosiły: 7 zabitych, 10 lekko i 7 ciężko rannych. Jednym z poległych w czasie tej bitwy był Franciszek Godlewski. Ponadto dwóch powstańców zmarło na skutek odniesionych ran. Rosjanie według oficjalnych raportów stracili 2 zabitych, 4 rannych i 6 zaginionych, ale cyfry te biorąc pod uwagę przebieg starcia wydają się zbyt niskie i być może powstały na potrzeby propagandowe. 
W wyniku zwycięskiej bitwy powstańcy zdobyli około 100 karabinów, 13 dubeltówek, 28 pałaszy i 12 koni z oporządzeniem. Po bitwie kontynuowano marsz w kierunku południowym. 

</doc>
