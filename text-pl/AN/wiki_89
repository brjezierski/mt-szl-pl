<doc id="2866521" url="https://pl.wikipedia.org/wiki?curid=2866521" title="Sferoida">
Sferoida

Sferoida – bryła lub powierzchnia zbliżona do elipsoidy, przedstawiająca kształt Ziemi.
Nazwę sferoida zawdzięczamy Laplace'owi, który, pracując nad tzw. teorią figur równowagi ciał ciekłych niejednorodnych wirujących ze stałą prędkością kątową ω wokół stałej osi, rozważał powierzchnie o stałej gęstości zbliżone do koncentrycznych sfer. Powierzchnie takie nazwał sferoidami ekwipotencjalnymi.
Sferoidą normalną nazywamy powierzchnię ekwipotencjalną potencjału siły ciężkości Ziemi o potencjale U0 równym potencjałowi geoidy W0, opisaną wzorem powstałym poprzez wyjęcie ze wzoru będącego rozwinięciem potencjału grawitacyjnego w szereg harmonik sferycznych tych wyrazów, które odpowiadają symetrycznemu rozkładowi mas względem osi obrotu i względem płaszczyzny równika (harmonicznych strefowych parzystych) uzupełnionego wyrażaniem opisującym potencjał siły odśrodkowej.

</doc>
<doc id="2866522" url="https://pl.wikipedia.org/wiki?curid=2866522" title="Kochel a.See">
Kochel a.See



</doc>
<doc id="2866523" url="https://pl.wikipedia.org/wiki?curid=2866523" title="Łaznów (gromada)">
Łaznów (gromada)

Łaznów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łaznów siedzibą GRN w Łaznowie utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Łaznów, Łaznów kolonia i Michałów ze zniesionej gminy Rokiciny w tymże powiecie. Dla gromady ustalono 11 członków gromadzkiej rady narodowej.
31 grudnia 1959 do gromady Łaznów przyłączono wieś Popielawy i przysiółek Smyków ze zniesionej gromady Popielawy oraz wieś Teodorów, wieś Władysławów i kolonię Władysławów ze zniesionej gromady Prażki.
Gromada przetrwała do końca 1972 roku, czyli do kolejnej reformy gminnej.
Zobacz też: gmina Łaznów.

</doc>
<doc id="2866524" url="https://pl.wikipedia.org/wiki?curid=2866524" title="Diego Rolán">
Diego Rolán

Diego Alejandro Rolán Silva (ur. 24 marca 1993 w Montevideo) – urugwajski piłkarz grający na pozycji napastnika. Obecnie jest zawodnikiem Deportivo La Coruña.
Kariera klubowa.
Od 2009 szkolił się w szkółce piłkarskiej Defensor Sporting. W 2011 zadebiutował w drużynie zawodowej Defensor Sporting na szczeblu 1 Liga.
25 stycznia 2013 roku podpisał kontrakt z Girondins Bordeaux.
Kariera reprezentacyjna.
W 2011 Rolán uczestniczy w Mistrzostwa Świata do lat 20 w Piłce Nożnej 2011.

</doc>
<doc id="2866526" url="https://pl.wikipedia.org/wiki?curid=2866526" title="Darownik">
Darownik



</doc>
<doc id="2866527" url="https://pl.wikipedia.org/wiki?curid=2866527" title="Kochel">
Kochel



</doc>
<doc id="2866529" url="https://pl.wikipedia.org/wiki?curid=2866529" title="Stars.TV HD">
Stars.TV HD



</doc>
<doc id="2866530" url="https://pl.wikipedia.org/wiki?curid=2866530" title="Niesułków (gromada)">
Niesułków (gromada)

Niesułków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niesułków siedzibą GRN w Niesułkowie utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Anielin-Kazimierzów, Lipka, Niesułków, Niesułków kolonia, Nowostawy Górne, Nowostawy Dolne i Poćwiardówka oraz kolonia Warszewice-Polesie z dotychczasowej gromady Warszewice ze zniesionej gminy Niesułków w tymże powiecie. Dla gromady ustalono 19 członków gromadzkiej rady narodowej.
31 grudnia 1959 do gromady Niesułków przyłączono kolonię i osadę Wola Cyrusowa ze zniesionej gromady Wola Cyrusowa.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2866531" url="https://pl.wikipedia.org/wiki?curid=2866531" title="Katarzynów (gromada)">
Katarzynów (gromada)

Katarzynów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Katarzynów siedzibą GRN w Katarzynowie utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Felicjanów, Katarzynów, Słotwiny, Stefanów, Długie (z wyłączeniem wsi Turobowice) i Jeziorko (z wyłączeniem wsi Lisowice i kolonii Kruszynek) ze zniesionej gminy Katarzynów w tymże powiecie. Dla gromady ustalono 15 członków gromadzkiej rady narodowej.
31 grudnia 1959 do gromady Katarzynów przyłączono kolonię Kazimierzów, kolonię Leopoldów, wieś i kolonię Świny, kolonię Świny-Pieńki, kolonię Michałów, wieś i kolonię Wierzchy oraz kolonię Turobowice ze zniesionej gromady Wierzchy.
31 grudnia 1961 do gromady Katarzynów przyłączono obszar zniesionej gromady Redzeń Stary.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2866533" url="https://pl.wikipedia.org/wiki?curid=2866533" title="Vexillifera telmathalassa">
Vexillifera telmathalassa

Vexillifera telmathalassa – gatunek ameby należący do rodziny Vexilliferidae z supergrupy Amoebozoa w klasyfikacji Cavaliera-Smitha.
Trofozoit osiąga wielkość 7 – 17 μm. Jądro wielkości 1,9 – 2,8 μm.
Występuje w Atlantyku, Morzu Północnym.

</doc>
<doc id="2866535" url="https://pl.wikipedia.org/wiki?curid=2866535" title="Ellen Bakker">
Ellen Bakker

Ellen Bakker (ur. 1958, zm. 2004) – holenderska brydżystka z tytułami World International Master w kategorii Kobiet (WBF) oraz European Master (EBL).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2866537" url="https://pl.wikipedia.org/wiki?curid=2866537" title="Michaela Bercu">
Michaela Bercu

Michaela Bercu (ur. 31 marca 1967 roku w Tel Awiwie) − izraelska modelka pochodzenia rumuńskiego.
Jedna z najwyższych modelek w branży. Karierę modelki rozpoczęła gdy miała 13 lat w 1980 roku. Dwa lata później podpisała pierwszy międzynarodowy kontrakt z paryskim oddziałem Elite. Tam dostrzeżono jej potencjał. W ciągu zaledwie kilku sezonów pracy w Paryżu wzięła udział w licznych kampaniach reklamowych, m.in. Revlon, Andrew Marc, Bloomingdale's, Blumarine, Lord &amp; Taylor. Międzynarodowy sukces przypieczętowała sesja zdjęciowa dla listopadowego numeru amerykańskiej edycji miesięcznika o modzie Vogue w 1988 roku. Dzięki temu podpisała kolejne kontrakty z agencjami w: Nowym Jorku, Mediolanie i Londynie. Oprócz Vogue'a pojawiała się również na okładkach międzynarodowych edycji: Cosmopolitan, Elle, Madame Figaro, Glamour. Przez wiele lat prezentowała na wybiegu kreacje francuskiego projektanta mody Christiana Lacroix.
W połowie lat 90. wróciła do Izraela. Obecnie mieszka w Tel Awiwie.

</doc>
<doc id="2866538" url="https://pl.wikipedia.org/wiki?curid=2866538" title="Chrusty Nowe (gromada)">
Chrusty Nowe (gromada)

Chrusty Nowe (w latach 1970. "Nowe Chrusty") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chrusty Nowe siedzibą GRN w Chrustach Nowych utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Chrusty Nowe, Chrusty Stare, Mikołajów i Będzelin (z wyłączeniem parcelacji Zieleń, leśniczówki Zieleń i części terenów zabudowanych odgraniczonych od strony zachodniej linią kolejową Koluszki-Tomaszów, a od strony północno-wschodniej terenami miasta Koluszek) ze zniesionej gminy Mikołajów w tymże powiecie. Dla gromady ustalono 19 członków gromadzkiej rady narodowej.
Gromada – pod koniec stosowano nazwę "Nowe Chrusty" – przetrwała do końca 1972 roku, czyli do kolejnej reformy gminnej.

</doc>
<doc id="2866539" url="https://pl.wikipedia.org/wiki?curid=2866539" title="Nowe Chrusty (gromada)">
Nowe Chrusty (gromada)



</doc>
<doc id="2866541" url="https://pl.wikipedia.org/wiki?curid=2866541" title="Gałków Duży (gromada)">
Gałków Duży (gromada)

Gałków Duży – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gałków Duży siedzibą GRN w Gałkowie Dużym utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Gałków Duży, Gałków Mały, Janówka i Justynów (z wyłączeniem wsi Hulanka) oraz kolonia Witosów z dotychczasowej gromady Gaj ze zniesionej gminy Gałkówek w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Gałków Duży przyłączono obszar zniesionej gromady Borowa.
Gromada przetrwała do końca 1972 roku, czyli do kolejnej reformy gminnej.
Zobacz też: gmina Gałków.

</doc>
<doc id="2866542" url="https://pl.wikipedia.org/wiki?curid=2866542" title="Heilbrunn">
Heilbrunn



</doc>
<doc id="2866543" url="https://pl.wikipedia.org/wiki?curid=2866543" title="Vexillifera aurea">
Vexillifera aurea

Vexillifera aurea – gatunek ameby należący do rodziny Vexilliferidae z supergrupy Amoebozoa w klasyfikacji Cavaliera-Smitha.
Trofozoit osiąga wielkość 60 – 80 μm. Jądro wielkości 15 μm.
Występuje w Zatoce Meksykańskiej.

</doc>
<doc id="2866544" url="https://pl.wikipedia.org/wiki?curid=2866544" title="Gałkówek-Kolonia (gromada)">
Gałkówek-Kolonia (gromada)

Gałkówek-Kolonia (także w formach "Gałkówek kol." lub "Gałkówek Kolonia") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gałkówek kol. siedzibą GRN w Gałkówku kol. utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Gałkówek kol., Eufeminów, Jordanów, Małczew i Gaj (z wyłączeniem kolonii Witosów) ze zniesionej gminy Gałkówek oraz obszar dotychczasowej gromady Witkowice ze zniesionej gminy Lipiny w tymże powiecie. Dla gromady ustalono 20 członków gromadzkiej rady narodowej.
Gromada Gałkówek-Kolonia przetrwała do końca 1972 roku, czyli do kolejnej reformy gminnej.

</doc>
<doc id="2866545" url="https://pl.wikipedia.org/wiki?curid=2866545" title="Gromada Gałkówek Kolonia">
Gromada Gałkówek Kolonia



</doc>
<doc id="2866546" url="https://pl.wikipedia.org/wiki?curid=2866546" title="Gromada Gałkówek kol.">
Gromada Gałkówek kol.



</doc>
<doc id="2866547" url="https://pl.wikipedia.org/wiki?curid=2866547" title="Wałdaj (klub)">
Wałdaj (klub)



</doc>
<doc id="2866548" url="https://pl.wikipedia.org/wiki?curid=2866548" title="Galimow">
Galimow

Osoby o nazwisku Galimow (ros. Галимов):

</doc>
<doc id="2866549" url="https://pl.wikipedia.org/wiki?curid=2866549" title="Louis Raphaël I Sako">
Louis Raphaël I Sako

Louis Raphaël I Sako, właśc. Louis Sako (ur. 4 lipca 1948 w Zachu) − duchowny kościoła chaldejskiego, arcybiskup Kirkuku w latach 2002–2013, od 2013 chaldejski patriarcha Bagdadu, kardynał od 2018.
Życiorys.
Święcenia kapłańskie otrzymał 1 czerwca 1974 i został inkardynowany do archieparchii Mosulu. Po święceniach przez 5 lat pełnił posługę duszpasterską w katedrze, a następnie studiował w Rzymie oraz Paryżu. Po powrocie do kraju był m.in. rektorem patriarchalnego seminarium w Bagdadzie.
W październiku 2002 Synod Kościoła chaldejskiego wybrał go na arcybiskupa Kirkuku (wybór został zatwierdzony 27 września 2003 przez papieża Jana Pawła II). Sakry biskupiej udzielił mu 14 listopada 2003 w monasterze w Mosulu jego poprzednik, André Sana.
31 stycznia 2013 został wybrany patriarchą Bagdadu. Następnego dnia papież Benedykt XVI zatwierdził ten wybór i udzielił nowemu patriarsze komunii kościelnej. 6 marca 2013 odbyła się jego uroczysta intronizacja.
20 maja 2018 podczas modlitwy Regina Coeli papież Franciszek ogłosił, że mianował go kardynałem. Jego kreacja kardynalska odbyła się na konsystorzu 28 czerwca 2018.
Od 2022 nosi tytuł chaldejskiego patriarchy Bagdadu.

</doc>
<doc id="2866550" url="https://pl.wikipedia.org/wiki?curid=2866550" title="Kołacin (gromada)">
Kołacin (gromada)

Kołacin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kołacin siedzibą GRN w Kołacinie utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Kołacin, Kołacinek, Kotulin, Koziołki (z wyłączeniem kolonii Koziołki) i Mroga Dolna (z wyłączeniem wsi Michałów i Rozworzyn) oraz wieś Henryków i wieś Żabieniec z dotychczasowej gromady Syberia oraz kolonia Kobylin, wieś Kobylin i osada Praga z dotychczasowej gromady Stefanów ze zniesionej gminy Rogów w powiecie brzezińskim; wieś Szymaniszki z dotychczasowej gromady Tadzin ze zniesionej gminy Lipiny w powiecie brzezińskim; a także obszar dotychczasowej gromady Zacywilki oraz wieś Jasień i osada młyńska Jasień z dotychczasowej gromady Jasień ze zniesionej gminy Słupia w powiecie skierniewickim. Dla gromady ustalono 20 członków gromadzkiej rady narodowej.
1 stycznia 1958 z gromady Kołacin wyłączono wieś Żabieniec włączając ją do gromady Wola Cyrusowa w tymże powiecie.
31 grudnia 1959 do gromady Kołacin przyłączono kolonię Koziołki i wieś Wola Cyrusowa ze zniesionej gromady Wola Cyrusowa.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2866551" url="https://pl.wikipedia.org/wiki?curid=2866551" title="Kościół Chrystusa Króla w Przeworsku">
Kościół Chrystusa Króla w Przeworsku

Kościół Chrystusa Króla w Przeworsku − kościół parafialny znajdujący się w Przeworsku, przy ul. Misiągiewicza.
Historia.
Parafia Chrystusa Króla w Przeworsku została erygowana 15 września 2000 przez abpa Józefa Michalika. 16 września 2001 bp Adam Szal poświęcił plac pod budowę kaplicy i kościoła. Po 3 miesiącach wzniesiono kaplicę wraz z częścią socjalną. Abp Józef Michalik poświęcił nowo wybudowaną kaplicę 16 grudnia 2001. 26 września 2010 wmurowano kamień węgielny. Kościół zbudowano w stylu neogotyckim z fasadą i wieżą, na dachu jest wieżyczka na sygnaturkę. 

</doc>
<doc id="2866553" url="https://pl.wikipedia.org/wiki?curid=2866553" title="Sziraz Tal">
Sziraz Tal

Sziraz Tal שירז טל "Shiraz Tal" (ur. 13 października 1974 w Netanji) – izraelska modelka.
Życiorys.
Została odkryta przez poszukiwacza nowych modelek w Tel Awiwie w 1989 roku. Jeszcze w tym samym roku zadebiutowała na paryskich bulwarach. Po udanym debiucie z miejsca podpisała kontrakty w: Londynie, Hamburgu, Monachium, Mediolanie, Nowym Jorku, a nawet w Miami. Bardzo szybko udało jej się trafić na okładki najbardziej prestiżowych magazynów mody. Ozdabiała międzynarodowe edycje m.in.: Vogue'a, Marie Claire oraz Elle.
W ciągu piętnastu lat międzynarodowej kariery, na wybiegach prezentowała kolekcje renomowanych projektantów i domów mody, jak: Chanel, Giorgio Armani, Kenzo, Michael Kors, Yves Saint Laurent, Valentino.
Wzięła również udział w licznych kampaniach reklamowych dla takich firm, jak: Dolce &amp; Gabbana, Emanuel Ungaro, Giorgio Armani, Gucci, Helena Rubinstein, Thierry Mugler, Victoria’s Secret.

</doc>
<doc id="2866554" url="https://pl.wikipedia.org/wiki?curid=2866554" title="Koźle (gromada)">
Koźle (gromada)

Koźle – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Koźle siedzibą GRN w Koźlu utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Ciołek, Osse, Sadówka, Tymianka i Koźle ze zniesionej gminy Bratoszewice oraz obszary dotychczasowych gromad Płudwiny i Gozdów wraz z wsią Romanów z dotychczasowej gromady Biesiekierz Rudny i wsią Florianów z dotychczasowej gromady Kębliny ze zniesionej gminy Biała, w tymże brzezińskim. Dla gromady ustalono 21 członków gromadzkiej rady narodowej.
1 stycznia 1958 z gromady Koźle wyłączono wieś Florianów, włączając ją do gromady Biała w powiecie łódzkim.
31 grudnia 1959 do gromady Koźle przyłączono wieś Anielin, wieś Swędów Szlachecki i kolonię Swędówek ze zniesionej gromady Swędów.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2866555" url="https://pl.wikipedia.org/wiki?curid=2866555" title="Karp Łykow">
Karp Łykow

Karp Osipowicz Łykow (; zm. 16 lutego 1988 w tajdze, w Chakasji) – rosyjski staroobrzędowiec, który wraz z rodziną spędził ponad 40 lat w syberyjskiej tajdze w całkowitej izolacji od cywilizacji.
Rodzinę żyjącą w tajdze odkryła w 1978 roku ekipa radzieckich geologów, która prowadziła w Chakasji badania poszukiwawcze rud żelaza. Okazało się, że dostrzeżona przez nich z powietrza chata jest zamieszkana przez rodzinę Łykowów, staroobrzędowców, którzy uciekli tutaj przed prześladowaniami władzy radzieckiej w latach trzydziestych XX wieku. Gdy brat Karpa został zabity przez żołnierzy z radzieckiego patrolu, Łykow uciekł z rodzinnych stron w obwodzie tiumeńskim wraz z żoną Akuliną i dwójką dzieci na wschód, oddalając się w głąb tajgi. Skromną chatę zbudowali w dorzeczu Abakanu (lewy dopływ Jeniseju), w odległości 150 km od najbliższych siedlisk ludzkich. Akulina Łykow zmarła z głodu w 1961 roku i Karp został sam z dziećmi. Żyli bardzo skromnie, bez jakichkolwiek udogodnień cywilizacyjnych.
Po odnalezieniu przez geologów Łykow odmówił opuszczenia tajgi. W trzy lata po odkryciu rodziny, zmarło troje dzieci Łykowów. Syn Sawin (54 lata) i Natalia (44 lata) zmarli z powodu niewydolności nerek, do której prawdopodobnie przyczyniła się surowa dieta. Drugi syn – Dmitrij (38) zmarł w wyniku zapalenia płuc. Akulina zmarła w 1961 roku, a Karp zmarł we śnie 16 lutego 1988 roku. Przy życiu została jedyna córka – Agafja Łykow (ur. 1943), ale i ona zdecydowanie odmówiła opuszczenia tajgi i pozostała w tym samym miejscu, zamieszkując w odbudowanej po pożarze chacie.
Historię Łykowów po raz pierwszy opisał w 1982 roku na łamach dziennika "Komsomolskaja Prawda" publicysta Wasilij Peskow. W 1994 roku zebrane informacje opublikował w książce "Zagubieni w tajdze: pięćdziesięcioletnia walka rosyjskiej rodziny o przetrwanie i wolność religijną w syberyjskiej tajdze".

</doc>
<doc id="2866558" url="https://pl.wikipedia.org/wiki?curid=2866558" title="Skoszewy Stare (gromada)">
Skoszewy Stare (gromada)

Skoszewy Stare (w latach 1970. "Stare Skoszewy") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skoszewy Stare siedzibą GRN w Skoszewach Starych utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Bartolin, Skoszewy Stare, Skoszewy Nowe, Sierżnia i Warszewice (z wyłączeniem kolonii Warszewice-Polesie) ze zniesionej gminy Niesułków oraz obszary dotychczasowych gromad Boginia, Buczek i Byszewy ze zniesionej gminy Lipiny w tymże powiecie. Dla gromady ustalono 16 członków gromadzkiej rady narodowej.
31 grudnia 1959 do gromady Skoszewy Stare przyłączono wieś Bukowiec, wieś Grabina, wieś Borchówka i wieś Dobieszków ze zniesionej gromady Kalonka.
Gromada – pod koniec stosowano nazwę "Stare Skoszewy" – przetrwała do końca 1972 roku, czyli do kolejnej reformy gminnej.

</doc>
<doc id="2866559" url="https://pl.wikipedia.org/wiki?curid=2866559" title="Karp Łykov">
Karp Łykov



</doc>
<doc id="2866560" url="https://pl.wikipedia.org/wiki?curid=2866560" title="Stare Skoszewy (gromada)">
Stare Skoszewy (gromada)



</doc>
<doc id="2866563" url="https://pl.wikipedia.org/wiki?curid=2866563" title="Stanisław Galimow">
Stanisław Galimow

Stanisław Raisowicz Galimow, ros. Станислав Раисович Галимов (ur. 12 lutego 1988 w Czelabińsku) – rosyjski hokeista narodowości tatarskiej.
Kariera.
Wychowanek Traktora Czelabińsk. Od 2012 zawodnik Atłanta Mytiszczi. W połowie 2013 przedłużył kontrakt z klubem o trzy lata. Od maja 2014 zawodnik CSKA Moskwa. Od grudnia 2015 do kwietnia 2017 zawodnik Ak Barsu Kazań. Od maja 2017 zawodnik Torpedo Niżny Nowogród. Od maja 2018 zawodnik Mietałłurga Magnitogorsk. Na początku grudnia 2019 został zawodnikiem macierzystego Traktora. Po sezonie 2019/2020 odszedł z klubu. Od sierpnia 2020 zawodnik Dinama Ryga. Od lipca 2021 był bramkarzem fińskiego Oulun Kärpät. Od czerwca 2022 zawodnik Awangarda Omsk.

</doc>
<doc id="2866564" url="https://pl.wikipedia.org/wiki?curid=2866564" title="Dom Rosyjski w Gdańsku">
Dom Rosyjski w Gdańsku

Dom Rosyjski w Gdańsku () − instytucja promocji kultury rosyjskiej w Gdańsku, działająca w latach 1984–2022.
Placówka została powołana w 1984 pod nazwą Domu Radzieckiej Nauki i Kultury () w kamieniczce Lwi Zamek przy ul. Długiej 35, zajmowanej wcześniej, od lat 60., przez Towarzystwo Przyjaźni Polsko-Radzieckiej. Po zmianach ustrojowych w ZSRR zmieniono nazwę na Rosyjski Ośrodek Nauki i Kultury w Gdańsku (Российский центр науки и культуры в Гданьске), w 2021 na Dom Rosyjski w Gdańsku (Русский дом в Гданьске). 
Instytucja działała na rzecz szerzenia wiedzy o Rosji, przybliżając język i kulturę rosyjską oraz ułatwiając wymianę kulturalną pomiędzy Polską i Rosją. 
4 marca 2022 Gdańskie Nieruchomości wypowiedziały umowę najmu Rosyjskiemu Centrum Nauki i Kultury oraz wezwały do niezwłocznego opuszczenia lokalu. Bezpośrednim powodem wypowiedzenia była inwazja Rosji na Ukrainę oraz związane z nią apele mieszkańców Gdańska. Po rozpoczęciu agresji rosyjskiej instytucja planowała organizację imprez kulturalnych, a w swoich mediach społecznościowych powielała prowojenną propagandę. 18 marca 2022 lokal został opróżniony.

</doc>
<doc id="2866565" url="https://pl.wikipedia.org/wiki?curid=2866565" title="Zaborów (gromada w powiecie brzezińskim)">
Zaborów (gromada w powiecie brzezińskim)

Zaborów (niepoprawnie "Zaborów I") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zaborów siedzibą GRN w Zaborowie (I) utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Cekanów (bez obszarów leśnictwa Jakubów), Komorów, Łazisko, Ojżanów, Zaborów I i Zaborów II ze zniesionej gminy Ujazd w tymże powiecie. Dla gromady ustalono 19 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2866566" url="https://pl.wikipedia.org/wiki?curid=2866566" title="Zaborów I (gromada)">
Zaborów I (gromada)



</doc>
<doc id="2866567" url="https://pl.wikipedia.org/wiki?curid=2866567" title="Kunino">
Kunino

Kunino () – wieś w północnej Bułgarii, w obwodzie Wraca, w gminie Roman, nad rzeką Iskyr. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 478 mieszkańców.
Geografia.
Położenie.
Kunino znajduje się w zachodniej części Przedbałkanu, będącego częścią Starej Płaniny. Położone jest w wąwozie Kurłukowskim rzeki Iskyr.
Rzeźba terenu.
Kunino otoczone jest formami krasowymi, występują tu liczne skały wapienne w postaci ostańców oraz mostów skalnych. Nad wsią góruje emblematyczna skała Czerwenica. Do tej pory odkryto w rejonie wsi ok. 140 jaskiń. Najdłuższą z nich jest jaskinia Koszara o długości 256 metrów, najgłębszą – Głożawa, znajdująca się do 69 metrów pod powierzchnią ziemi.
Klimat.
Szeroko otwarta dolina rzeki Iskyr ułatwia swobodny przepływ powietrza i zapobiega występowaniu zjawiska inwersji, dlatego temperatury powietrza są wysokie. Okoliczne wysokie wieńce skalne powodują wznoszenie się mas powietrza w ciągu lata. Przyczynia się to do rozwoju chmur, a w konsekwencji częstszego występowania ulewnych deszczy i opadów gradu.
Administracja.
Kunino należy administracyjnie do gminy Roman, w obwodzie Wraca. Kod identyfikacyjny Kunina to 40645.
Administracyjna terytorialna przynależność: 
Regionalny Urząd Statystyczny znajduje się we Wracy.
Powierzchnia Kunina 38,801 km².
Historia.
Odkrycia archeologiczne z prehistorii.
W Kuninie znajduje się stanowisko archeologiczne, w którym archeolog i prehistoryk bułgarski, Wasił Mikow, znalazł pozostałości dużej osady zwanej Samuilica, pochodzącej z okresu neolitu, znajdującej się na płaskowyżu Rudina, w jaskini Prowyrtenka. Odkrył również liczne narzędzia kamienne, ceramiczne fragmenty figurek, a najistotniejszym znaleziskiem były kamienie wykorzystywane do mielenia ziaren. Świadczy to o zaawansowanym poziomie rolnictwa na tym terenie w ówczesnym okresie. Nikołaj Dżambazow w 1956 roku w jaskini odkrył ślady obecności ludzi z czasów środkowego i późnego paleolitu. W 1960 roku podczas remontu drogi do wsi Radowene odkryto pozostałości wsi sprzed 4000 lat. Badania zostały przeprowadzone przez Bogdana Nikołowa z Regionalnego Muzeum Archeologicznego we Wracy. Wykopaliska ujawniły fundamenty glinianych domków, gipsowych ścian, pieców i kominków. Odkryto także narzędzia kamienne, liczne ozdoby, fragmenty malowanej ceramiki, żarna do mielenia zbóż oraz gliniane ciężarki do pionowego krosna.
Starożytność.
W latach 1000 p.n.e. tereny te zamieszkiwali Trakowie z plemienia Tribali. O ich obecności świadczy odkryta wioska Trulenzis oraz odkryte brązowe broszki i fragmenty brązowych figurek koni. Na podstawie znalezionych przedmiotów stwierdzono, że w V wieku p.n.e. nastąpiła znaczna hellenizacja miejscowej ludności. W 28 roku p.n.e. osada ta została włączona do Imperium rzymskiego. W ciągu następnych trzech stuleci miejscowość rozkwitła dzięki handlowi, kamieniarstwu i winiarstwu – stwierdzono to z inskrypcji kamiennych i rzeźb.
Średniowiecze.
Tereny te zamieszkiwali Słowianie. Iwan Wełkow sugeruje, że tutejsi Słowianie pierwotnie zamieszkali w twierdzy cesarza Justyniana, ale wkrótce porzucili ją i zamieszkali bliżej rzeki Iskyr, w miejscu obecnej wsi.
Panowanie osmańskie.
Miejscowość ta pod obecną nazwą jest wzmiankowana w timarskim opisie z 1479 roku. Istotną rolę w publicznym i politycznym życiu Kunina w trzech pierwszych dekadach XIX wieku odegrał wpływowy kupiec, Dimitraki Chadżitoszew, który w miejscowości tej miał gospodarstwo i sklep z podstawowymi towarami. W jego notatkach znaleziono liczne zapiski transakcji handlowych. W 1865 roku po wojnie krymskiej z terenów Rosji zostali wygnani Czerkiesi, którzy osiedlili się w Bułgarii, w tym w Kuninie. Czerkiesi plądrowali tutejsze domostwa, co spowodowało bunt ich mieszkańców i zatargi z najeźdźcami.
Czasy współczesne.
W 1888 roku powstało muzeum historyczne. W 1891 roku powstał dom kultury Cwetana Ganowskiego. W czerwcu 1918 roku Kunino nawiedziła silna trąba powietrzna, która spowodowała ogromne szkody m.in. zniszczone domy i pochłoniętych około 150 krów. W 1921 roku powstała szkoła kamieniarstwa. W 1922 roku powstała stacja kolejowa według projektu czeskich inżynierów.
Demografia.
Według danych Narodowego Instytutu Statystycznego na dzień 1 lutego 2011 roku struktura wiekowa ludności w miejscowości Kunino przedstawiała się następująco:
Ludność głównie emigruje do większych miast w Bułgarii lub innych państw w poszukiwaniu pracy.
W 2011 roku pod względem etnicznym, wieś zamieszkiwana jest w większości przez Bułgarów (87,82%). 10,77% populacji jest innego pochodzenia etnicznego.
Infrastruktura.
Infrastruktura społeczna.
We wsi znajduje się kmetstwo, szkoła podstawowa i szkoła kamieniarstwa, dom kultury oraz poczta. Najbliższe przedszkole znajduje się 6 km od Kunina w wiosce Radowene, a najbliższy szpital jest w mieście Roman.
Infrastruktura techniczna.
Miejscowość jest skanalizowana i zelektronizowana, posiada bieżącą wodę, którą czerpie z Iskyru.
Transport.
Przez Kunino przebiega droga lokalna 1031 oraz linia kolejowa Sofia–Warna. Istnieje stacja kolejowa.
Architektura.
Zabytki.
W rejestrze zabytków znajdują się:
Religia.
Cerkiew św. Mikołaja powstała w średniowieczu, w czasie panowania osmańskiego została zniszczona przez Turków. Dzięki wsparciu zamożnych kunińskich rodzin na początku XVII wieku odrestaurowano cerkiew św. Mikołaja. Zbudowana jest w stylu typowym dla ówczesnych czasów – z nawy wydzielono osobny budynek mieszkalny. Namalowana została w końcu XVIII wieku przez Petko Daskałowa. W 1945 roku cerkiew była zamknięta i niszczała. W 1996 roku wolontariusze rozpoczęli odbudowę świątyni, która była konsekrowana i otwarta 6 maja 1997 roku.
Sport.
W miejscowości działa klub piłkarski FK Stroiteł Kunino.

</doc>
<doc id="2866569" url="https://pl.wikipedia.org/wiki?curid=2866569" title="Christian Colombo">
Christian Colombo

Christian Colombo (ur. 24 kwietnia 1968 w Lugano) – szwajcarski piłkarz grający na pozycji pomocnika.
Kariera piłkarska.
Klub.
Colombo przez większą część kariery występował w klubie FC Lugano. Zmienił otoczenie w 1996 roku i przez ostatnie półtora roku profesjonalnej gry w piłkę występował w FC Sion.
Reprezentacja.
W latach 1989−1996 Colombo rozegrał 6 meczów w reprezentacji Szwajcarii. W kadrze zadebiutował 4 kwietnia 1989 roku w towarzyskim meczu przeciwko reprezentacji Węgier.

</doc>
<doc id="2866570" url="https://pl.wikipedia.org/wiki?curid=2866570" title="Zawada (gromada w powiecie brzezińskim)">
Zawada (gromada w powiecie brzezińskim)

Zawada – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zawada siedzibą GRN w Zawadzie utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Dąbrowa, Godaszewice, Chorzęcin, Jadwigów, Niebrów, Świńsko, Świńsko kol. i Zawada ze zniesionej gminy Ujazd w tymże powiecie. Dla gromady ustalono 25 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2866572" url="https://pl.wikipedia.org/wiki?curid=2866572" title="Mikroskopia kontrastowo-fazowa">
Mikroskopia kontrastowo-fazowa



</doc>
<doc id="2866573" url="https://pl.wikipedia.org/wiki?curid=2866573" title="Microsoft Windows NT">
Microsoft Windows NT



</doc>
<doc id="2866578" url="https://pl.wikipedia.org/wiki?curid=2866578" title="Różyca (gromada)">
Różyca (gromada)

Różyca – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Różyca siedzibą GRN w Różycy utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Przanowice, Różyca, Żakowice Stare i Zalesie ze zniesionej gminy Gałkówek, obszar dotychczasowej gromady Kaletnik ze zniesionej gminy Mikołajów oraz miejscowość Koluszki Stare wyłączona z miasta Koluszki, w tymże powiecie. Dla gromady ustalono 26 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2866579" url="https://pl.wikipedia.org/wiki?curid=2866579" title="Szczodre Gody">
Szczodre Gody

Godowe Święto, Szczodre Gody, Szczodruszka ("Hody", kasz. "Gòdë", śl. "Gody", ros. "Коляда́") – w tradycji słowiańskiej święto celebrujące przesilenie zimowe, poprzedzone Szczodrym Wieczorem. Zwycięstwo światła nad ciemnością symbolizuje czas, w którym zaczyna przybywać dnia, a nocy ubywać – tym samym przynosząc ludziom nadzieję, optymizm oraz radość. U Słowian Szczodre Gody ustanawiają początek nowego roku solarnego i obrzędowego i trwają nawet kilkanaście dni.
W Czechach i na Słowacji święto może być nazywane Kraczun, w Rosji Koljada-Kolęda (w różnych wersjach nazwy). Święto Godowe dawni Słowianie nazywali kolędą. Istnieją różne teorie dokładnej etymologii tego słowa.
Obrzędy.
Nowy Rok u Słowian przed przybyciem chrześcijaństwa obchodzony był na wiosnę, nie był jeszcze obchodzony w okolicach Święta Godowego. W społeczności słowiańskiej zachowało się wiele zwyczajów podobnych do kolędowania obchodzonych w okolicy zimy i wiosny. Ze względu na to, że w czasach antycznych Słowianie nie posiadali swojego alfabetu i nie spisywali swoich zwyczajów, nie wiadomo zbyt wiele o ich kulcie. Święto Godowe było prawdopodobnie słowiańskim odpowiednikiem germańskiego Rauhnacht.
Najważniejszym bogiem, któremu poświęcono Szczodre Gody był Weles, opiekun magii, wiedzy, bogactwa, bydła i dzikich zwierząt. W czasie Godowych Świąt istniał zwyczaj łamania i dzielenia się chlebem, a także wróżenia przebiegu przyszłego roku, np. pogody i zbiorów. Ze stanu pogody w ciągu kolejnych dwunastu dni czyniono wróżbę do odpowiednio kolejnych miesięcy roku. Ścielenie słomy lub siana pod nakryciem stołu służyło wróżbom określającym przychylność losu na podstawie wyciągniętych słomek. Niektórzy badacze podają, iż rozścielenie siana pod miskami z jadłem miało na celu obłaskawienie sprawującego pieczę nad rodziną demona Siema, albo też bóstwa zboża i pól – Rgieła. Okresowi Szczodrych Godów towarzyszył również zwyczaj kolędowania, który pierwotnie związany był z radosnymi pieśniami noworocznymi oraz wywodzącym się jeszcze z tradycji słowiańskiej Turoniem, który symbolizował odrodzenie ziemi.
Dzieci w szczodry wieczór otrzymywały drobne upominki oraz orzechy, jabłka i specjalne placki zwane szczodrakami w kształcie zwierząt lub lalek. U Słowian przesilenie zimowe poświęcone było także duszom zmarłych przodków. By dusze zmarłych mogły się ogrzać, palono na cmentarzach ogniska i organizowano rytualne uczty, z którymi w późniejszym okresie przeniesiono się do domostw.
Echem tego zwyczaju pozostało dodatkowe nakrycie dla duchów przodków przy wigilijnym stole. W części regionów (głównie na Śląsku) w okresie tym praktykowano zwyczaj stawiania w kącie izby pierwszego zżętego snopa żyta zwanego diduchem. Był on zazwyczaj dekorowany suszonymi owocami (najczęściej jabłkami) oraz orzechami, zaś po święcie pieczołowicie przechowywany, aż do wiosny. To właśnie z nasion pochodzących z kłosów tegoż snopa należało bowiem rozpocząć przyszłoroczny siew. W innych regionach, szczególnie w południowej Polsce (na Podhalu, Pogórzu, Ziemi Sądeckiej i Krakowskiej oraz także na Śląsku) dekorowano tzw. podłaźniczkę – gałąź jodły, świerku lub sosny podwieszaną pod sufitem, nad drzwiami lub oknem. Na przełomie XVIII i XIX wieku tradycje te niemal całkowicie zastąpił przybyły z Niemiec zwyczaj dekorowania choinki (która to ostatecznie stała się niejako symbolem innego święta, jakim jest chrześcijańskie Boże Narodzenie).
Współcześnie obchody te są nadal kultywowane w okresie przesilenia zimowego np. przez formalne zarejestrowane związki wyznaniowe, odwołujące się do etnicznej wiary Słowian.

</doc>
<doc id="2866580" url="https://pl.wikipedia.org/wiki?curid=2866580" title="Aleksiej Wołkow (hokeista)">
Aleksiej Wołkow (hokeista)

Aleksiej Władimirowicz Wołkow, ros. Алексей Владимирович Волков (ur. 15 marca 1980 w Swierdłowsku) – rosyjski hokeista, reprezentant Rosji, działacz i trener hokejowy.
Jego brat Igor (ur. 1983) także został hokeistą.
Kariera zawodnicza.
Wychowanek Dinamo-Eniergija Jekaterynburg. Od końca stycznia do 30 kwietnia 2013 roku zawodnik Atłanta Mytiszczi. Od maja 2013 ponownie w klubie Saławat Jułajew Ufa, związany rocznym kontraktem, który po roku nie został odnowiony. Od maja do grudnia 2014 zawodnik HK Soczi. W tej drużynie nie wystąpił, natomiast rozegrał jeden mecz w barwach Kubania Krasnodar, zespołu farmreskiego w lidze WHL. 
Kariera działacza.
Po zakończeniu kariery zawodniczej w czerwcu 2015 został asystentem menedżera generalnego w klubie Awtomobilist Jekaterynburg. Pozostawał na tym stanowisku w trzech sezonach do 2018, a w tym okresie w listopadzie 2016 jednocześnie wszedł do sztabu trenerskiego Władimira Krikunowa zespołu i pełnił tę funkcję w sezonie KHL (2016/2017). W sezonach 2018/2019 i 2019/2020 był szefującym skautem w CSKA Moskwa. Następnie, w kwietniu 2020 objął stanowisk menedżera generalnego w Awangardzie Omsk.

</doc>
<doc id="2866581" url="https://pl.wikipedia.org/wiki?curid=2866581" title="Kamienica Mickiewicza 9 w Bydgoszczy">
Kamienica Mickiewicza 9 w Bydgoszczy



</doc>
<doc id="2866582" url="https://pl.wikipedia.org/wiki?curid=2866582" title="Niewiadów (gromada)">
Niewiadów (gromada)

Niewiadów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niewiadów siedzibą GRN w Niewiadowie utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Bronisławów, Lipianki, Łominy, Niewiadów, Wykno i Zaosie ze zniesionej gminy Ciosny w powiecie brzezińskim, a także obszar dotychczasowej gromady Młynek oraz obszary lasów państwowych leśnictw Subina i Leszczyny wraz z terenami P.K.P. (z wyłączeniem gajówek Subina i Leszczyny oraz leśniczówek Subina i Leszczyny) z dotychczasowej gromady Zagórze ze zniesionej gminy Budziszewice w powiecie rawskim. Dla gromady ustalono 17 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2866584" url="https://pl.wikipedia.org/wiki?curid=2866584" title="Dąbrówka Duża (gromada)">
Dąbrówka Duża (gromada)

Dąbrówka Duża – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dąbrówka Duża siedzibą GRN w Dąbrówce Dużej utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Dąbrówka Duża i Dąbrówka Mała ze zniesionej gminy Niesułków, obszary dotychczasowych gromad Grzmiąca i Tadzin (z wyłączeniem wsi Szymaniszki) ze zniesionej gminy Lipiny oraz obszar dotychczasowej gromady Syberia (z wyłączeniem wsi Henryków i wsi Żabieniec) wraz z wsią Marianów Kołacki z dotychczasowej gromady Bielanki ze zniesionej gminy Rogów, w tymże powiecie. Dla gromady ustalono 13 członków gromadzkiej rady narodowej.
31 grudnia 1959 do gromady Dąbrówka Duża przyłączono wieś i kolonię Bielanki, wieś Żabieniec i przysiółek Jabłonów ze zniesionej gromady Wola Cyrusowa.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2866585" url="https://pl.wikipedia.org/wiki?curid=2866585" title="GIT Produkcja">
GIT Produkcja



</doc>
<doc id="2866588" url="https://pl.wikipedia.org/wiki?curid=2866588" title="Kamienica Gdańska 67 w Bydgoszczy">
Kamienica Gdańska 67 w Bydgoszczy



</doc>
<doc id="2866590" url="https://pl.wikipedia.org/wiki?curid=2866590" title="Kościół św. Katarzyny w Bledzewie">
Kościół św. Katarzyny w Bledzewie

Kościół pw. św. Katarzyny w Bledzewie − rzymskokatolicki kościół parafialny w Bledzewie, w gminie Bledzew, w powiecie międzyrzeckim, w województwie lubuskim. Mieści się przy ulicy Tadeusza Kościuszki. Należy do dekanatu Rokitno.
Historia.
Świątynia została wybudowana w stylu gotyckim w XIV lub XV wieku. W dniu 21 sierpnia 1632 roku został konsekrowany portatyl ołtarza głównego przez biskupa Jana Baykowskiego z Poznania. W 1661 świątynia uległa spaleniu. W 1672 sufragan poznański Maciej Kurski konsekrował odbudowaną budowlę. Świątynia w latach 1881-1882 została rozbudowana, przedłużona o 6 metrów w stronę zachodnią, wieżę podwyższono o 2 metry, od południowej strony dobudowano kaplica.

</doc>
<doc id="2866593" url="https://pl.wikipedia.org/wiki?curid=2866593" title="Thomas Allier">
Thomas Allier

Thomas Allier (ur. 24 marca 1975 w Fontenay-aux-Roses) – francuski kolarz BMX, trzykrotny medalista mistrzostw świata.
Kariera.
Pierwszy sukces w karierze Thomas Allier osiągnął w 1998 roku, kiedy zdobył złoty w kategorii elite podczas mistrzostw świata w Melbourne. W zawodach tych wyprzedził bezpośrednio dwóch Amerykanina Andy'ego Contesa oraz Brytyjczyka Dylana Claytona. Tytułu tego nie obronił na rozgrywanych rok później mistrzostwach w Vallet, ale za to zajął drugie miejsce w konkurencji cruiser, wyprzedził go tylko jego rodak Christophe Lévêque. Ostatni medal wywalczył w 2000 roku, podczas mistrzostwach świata w Córdobie, gdzie ponownie zwyciężył w wyścigu elite. Blisko podium był także na mistrzostwach świata w Paryżu w 2005 roku, gdzie zajął czwarte miejsce. W walce o brązowy medal lepszy okazał się Robert De Wilde z Holandii. W 2008 roku Allier wziął udział w igrzyskach olimpijskich w Pekinie, jednak nie wszedł do finału.

</doc>
<doc id="2866596" url="https://pl.wikipedia.org/wiki?curid=2866596" title="Zombie Nation (gra komputerowa)">
Zombie Nation (gra komputerowa)

 – gra komputerowa z gatunku strzelanek wydana w 1990 roku na konsolę Nintendo Entertainment System. Gracz przejmuje w niej kontrolę nad głową samuraja walczącą z opanowującymi Stany Zjednoczone istotami zombie. "Zombie Nation" została sklasyfikowana na 88. miejscu na liście najlepszych 100 gier na konsolę NES według portalu IGN.
Fabuła.
Akcja gry toczy się w 1999 roku, kiedy to meteor zwany Darc Seed (lub Eva w japońskiej wersji) rozbija się na pustyni Nevada. Meteor po zderzeniu z Ziemią emituje magnetyczne promieniowanie, które zamienia ludzi w Stanach Zjednoczonych w zombie; ożywiona zostaje również Statua Wolności. Promieniowanie magnetyczne pozwala Darc Seedowi / Evie kontrolować wiele śmiercionośnych broni, w tym najbardziej potężną – legendarny samurajski miecz Shura.
Głowa samuraja Namakubi (w japońskiej wersji wielka maska Tengu) słyszy szmery powodowane przez magnetyczne działanie Darc Seeda / Evy. Następnie udaje się do Stanów Zjednoczonych, aby zniszczyć źródło promieniowania, a także aby ocalić naród amerykański od nadciągającej zombifikacji i odzyskać samurajski miecz Shura.
Rozgrywka.
W zależności od wersji gry, gracz kontroluje lewitującą głowę samuraja Namakubi lub olbrzymią Maskę Tengu. Gracz może niszczyć przeszkody i wrogów, strzelając pociskami w kształcie gałek ocznych i wymiotując na nich. Wśród wrogów znajdują się strzelcy wyborowi, sterowce, potwory z lawy, a na końcu każdego z etapów także bossowie.
Gracz rozpoczyna każdy poziom z pełnym paskiem życia, który wynosi osiem punktów; każde uszkodzenie powoduje zmniejszenie liczby punktów życia. Gra kończy się, gdy gracz straci wszystkie punkty życia lub gdy zostanie zgnieciony przez przeszkodę. "Zombie Nation" posiada dwa poziomy trudności – łatwy i trudny. Gracz może wybrać, który etap pokona najpierw. W grze zawarte są cztery etapy, po których następuje walka z finałowym bossem.

</doc>
<doc id="2866597" url="https://pl.wikipedia.org/wiki?curid=2866597" title="Dylan Clayton">
Dylan Clayton

Dylan Clayton (ur. 6 lipca 1974) – brytyjski kolarz BMX, brązowy medalista mistrzostw świata. 
Kariera.
Największy sukces w karierze Dylan Clayton osiągnął w 1998 roku, kiedy zdobył brązowy w kategorii elite podczas mistrzostw świata w Melbourne. W zawodach tych wyprzedzili go jedynie Francuz Thomas Allier oraz Amerykanin Andy Contes. Był to jedyny medal wywalczony przez Claytona na mistrzostwach świata. W tej samej konkurencji był ponadto ósmy na rozgrywanych dwa lata wcześniej mistrzostwach w Brighton.

</doc>
<doc id="2866598" url="https://pl.wikipedia.org/wiki?curid=2866598" title="Język maryjski (wschodni)">
Język maryjski (wschodni)



</doc>
<doc id="2866599" url="https://pl.wikipedia.org/wiki?curid=2866599" title="Język maryjski (zachodni)">
Język maryjski (zachodni)



</doc>
<doc id="2866600" url="https://pl.wikipedia.org/wiki?curid=2866600" title="Andy Contes">
Andy Contes

Dylan Clayton (ur. 24 grudnia 1977) – amerykański kolarz BMX, srebrny medalista mistrzostw świata. 
Kariera.
Największy sukces w karierze Dylan Clayton osiągnął w 1998 roku, kiedy zdobył srebrny w kategorii elite podczas mistrzostw świata w Melbourne. W zawodach tych wyprzedził go jedynie Francuz Thomas Allier, a trzecie miejsce zajął oraz Brytyjczyk Dylan Clayton. Był to jedyny medal wywalczony przez Contesa na mistrzostwach świata. Ponadto Contes zajął szóste miejsce w konkurencji cruiser na rozgrywanych dwa lata później mistrzostwach w Córdobie.

</doc>
<doc id="2866603" url="https://pl.wikipedia.org/wiki?curid=2866603" title="Victor Eoaeo">
Victor Eoaeo

I. Victor Eoaeo − nauruański polityk. 
Reprezentował okręg wyborczy Ubenide. Członek Lokalnej Rady Samorządowej Nauru, Rady Legislacyjnej Nauru i Parlamentu Nauru. Pełnił funkcję przewodniczącego, a także wiceprzewodniczącego Parlamentu Nauru.

</doc>
<doc id="2866606" url="https://pl.wikipedia.org/wiki?curid=2866606" title="Gliese 163 c">
Gliese 163 c

Gliese 163 c – planeta krążąca wokół czerwonego karła Gliese 163 w tzw. ekosferze, czyli obszarze, gdzie na powierzchni potencjalnie może istnieć ciekła woda. Gwiazda macierzysta planety oddalona jest od Słońca o 15 parseków (ok. 49 lat świetlnych) i znajduje się w konstelacji Złotej Ryby. Planeta ma masę ok. 6,9 razy większą od masy Ziemi, natomiast promień od 1,8 do 2,4 promienia Ziemi, stąd też sklasyfikowana została jako superziemia. Odkrycia planety dokonał w 2012 roku zespół europejskich astronomów za pośrednictwem obserwatorium w La Silla w Chile biorącego udział w misji High Accuracy Radial Velocity Planet Searcher.
Warunki do życia.
Ze względu na fakt, iż planeta Gliese 163 c otrzymuje od swojej macierzystej gwiazdy strumień promieniowania średnio o 40% większy niż Ziemia od Słońca, powierzchnia tej egzoplanety jest znacznie bardziej nagrzana od ziemskiego odpowiednika. Nawet przy założeniach, że warunki panujące na Gliese 163 c są zbliżone do warunków na Ziemi, powinna tam panować temperatura ok. +60 °C. Jeśli okazałoby się to prawdą, szanse na zaistnienie zaawansowanego życia na tym obiekcie znacznie by zmalały, gdyż większość złożonych form życia nie przeżywa w temperaturach wyższych niż 50 °C. Jednakże wiele mikroorganizmów, takich jak chociażby hipertermofile, czy inne ekstremofile, może się rozwijać w podobnych warunkach (i przy wyższych temperaturach, wśród znanych nam organizmów nawet do 150 °C). Niekorzystnie na rozwój życia może wpłynąć również fakt, iż Gliese 163 c krąży wokół czerwonego karła, a cechą charakterystyczną dla tego typu gwiazd jest to, iż zmusza ona planety krążące wokół niego do obiegu synchronicznego, tj. ciało niebieskie zawsze jest zwrócone do tarczy gwiazdy jedną stroną. Dodatkowo większa aktywność czerwonych karłów może powodować wzmożony wiatr słoneczny, który w znacznej mierze sterylizowałby powierzchnię planety.
Na obecnym etapie badań trudno jednak określić, jakie dokładnie warunki panują na Gliese 163. Ponadto nie ma pewności, czy znany nam schemat powstawania życia, oparty na węglu, jest jedynym możliwym we Wszechświecie.

</doc>
<doc id="2866611" url="https://pl.wikipedia.org/wiki?curid=2866611" title="Kosowo (osada w gminie Gostyń)">
Kosowo (osada w gminie Gostyń)

Kosowo – zniesiona z dniem 1 stycznia 2014 osada w Polsce położona w województwie wielkopolskim, w powiecie gostyńskim, w gminie Gostyń.
W latach 1975–1998 miejscowość należała administracyjnie do województwa leszczyńskiego.
Zobacz też: Kosowo

</doc>
<doc id="2866612" url="https://pl.wikipedia.org/wiki?curid=2866612" title="Robert de Wilde">
Robert de Wilde

Jan Robert de Wilde (ur. 30 kwietnia 1977 w Kampen) – holenderski kolarz BMX, trzykrotny medalista mistrzostw świata.
Kariera.
Pierwszy sukces w karierze Robert de Wilde osiągnął w 1999 roku, kiedy zdobył złoty medal w kategorii elite podczas mistrzostw świata w Vallet. W zawodach tych wyprzedził bezpośrednio Francuza Christophe'a Lévêque'a oraz Kolumbijczyka Mario Andrésa Soto. Na rozgrywanych cztery lata później mistrzostwach w Perth w tej samej konkurencji był trzeci, ulegając jedynie dwóm reprezentantom USA: Kyle'owi Bennettowi i Randy'emu Stumpfhauserowi. Ostatni medal wywalczył podczas mistrzostw świata w Paryżu w 2005 roku, gdzie w wyścigu elite był trzeci. Wyprzedzili go tylko Bubba Harris i Mike Day (obaj z USA). W mistrzostwach świata startował do 2012 roku, jednak już ani razu nie doszedł dalej niż do półfinału. W 2008 roku de Wilde wziął udział w igrzyskach olimpijskich w Pekinie, jednak również nie wszedł do finału.

</doc>
<doc id="2866613" url="https://pl.wikipedia.org/wiki?curid=2866613" title="Robert De Wilde">
Robert De Wilde



</doc>
<doc id="2866614" url="https://pl.wikipedia.org/wiki?curid=2866614" title="Kosowo Wielkopolskie">
Kosowo Wielkopolskie

Kosowo Wielkopolskie – osada w Polsce położona w województwie wielkopolskim, w powiecie gostyńskim, w gminie Gostyń.
W latach 1975–1998 miejscowość należała administracyjnie do województwa leszczyńskiego.

</doc>
<doc id="2866615" url="https://pl.wikipedia.org/wiki?curid=2866615" title="Akcja G.I. Joe">
Akcja G.I. Joe

Akcja G.I. Joe – amerykański film animowany z 1987 roku wydzielony z serialu "G.I. Joe: A Real American Hero", opartym na serii zabawek firmy Hasbro.
Film powstał w latach 80., kiedy seria G.I. Joe przeżywała szczyt popularności. Początkowo planowano, że jego premiera kinowa odbędzie się w mniej więcej, w tym samym czasie co "". Jednakże film napotkał niespodziewane opóźnienia produkcyjne i to Transformers został wydany jako pierwszy. Ponieważ miał on słabe wyniki oglądalności postanowiono, że G.I. Joe zostanie wydany od razu na kasetach video, z pominięciem premiery kinowej.
Wersja polska.
Wersja wydana na kasetach VHS z angielskim dubbingiem i polskim lektorem. 
Fabuła.
Do siedziby terrorystycznej organizacji Kobra, której przewodzi Wielki Wąż włamuje się zabójczyni, Pytona. Chce żeby zdobył on Falowy Przekaźnik Najwyższej Energii testowany w Himalajach przez oddziały G.I. Joe.
Dochodzi do ataku, ale dowódca G.I. Joe, Duke za pomocą przekaźnika aktywuje automatyczny system obrony, który odpiera atak wroga. Wielki Wąż zostaje schwytany, a resztki jego oddziałów kierowane przez Dowódcę Kobry wycofują się w góry. Za uciekinierami zostaje wysłana grupa kapitana Roadblocka, ale wpada w zasadzkę Kobry – La, której przewodzi Golobulus. Dowódca jego straży, Mściciel na rozkaz Pytony zatrzymuje Wodza Kobry, który ma zostać osądzony za swoje niepowodzenia. Reszta udaje się do wnętrza ogromnej, lodowej kopuły, w której mieści się cywilizacja Kobry – La. Golobulus ujawnia, że 40 000 lat temu to ona władała Ziemią, jednak zniszczyła ją epoka lodowcowa, a ci którzy przetrwali schronili się w Himalajach. W tym czasie ludzie stworzyli własną cywilizację i zdominowali Ziemię. Golobulus poprzysiągł, że ją zniszczy i przez wieki potajemnie odbudowywał swoje społeczeństwo. W końcu odkrył arystokratę, który pracował nad bronią biologiczną masowej zagłady wywołującą mutacje. I choć sam został oszpecony przez wypadek w laboratorium, Golobulus mianował go Dowódcą Kobry, który miał zdobyć dla niego świat. Jednak jego ciągłe niepowodzenia spowodowały, że postanowił za pomocą motywatora psychiki wszczepić pomysł i umiejętność w umysł Doktora Mindbendera, żeby stworzył Wielkiego Węża.
Tymczasem, Zarana podstępnie oszukuje porucznika Sokoła, żeby zinfiltrować wojskowe więzienie, w którym przetrzymywany jest Wielki Wąż. Wieczorem, kiedy Sokół opuszcza swoje stanowisko wartownicze, Kobra przypuszcza atak, odbija swojego przywódcę i rani kilku ludzi. Rozgniewany generał Hawk każe aresztować porucznika i postawić go przed sądem wojskowym. Dzięki wstawiennictwu Duke’a, unika najwyższej kary, ale zostaje wysłany na ciężkie szkolenie do sierżanta Rzeźnika, który jako instruktor specjalnej musztry trenuje podobnych wyrzutków.
W Kobrze – La, Golobulus ujawnia swój plan zniszczenia ludzkości za pomocą ogromnej liczby grzyboidów, których kokony po wystrzeleniu w kosmos dojrzeją i zasypią Ziemię taką ilością zarodników, że spowodują degenerację wszystkich organizmów, zmieniając je w prymitywne formy życia. Ponieważ kokony nie dojrzewają w chodnej przestrzeni, Golobulus rozkazuje zdobyć Falowy Przekaźnik Najwyższej Energii. Z kolei Dowódcę Kobry uznaje winnego niepowodzeń i za pomocą zarodników wywołujących mutację zmienia go w węża.
G.I. Joe spodziewając się ataku ze strony Kobry ukrywają przekaźnik, jednak Baronowej udaje się go zlokalizować. Dochodzi do ataku, w wyniku którego wpada on w ręce wroga, a Duke zostaje ciężko ranny i zapada w śpiączkę.
Niedługo po tym, oddziały G.I. Joe namierzają przekaźnik w Himalajach i przypuszczają szturm. Wpadają jednak w pułapkę, z której ratują ich rekruci z porucznikiem Sokołem na czele. Dochodzi do ostatecznego starcia i unieszkodliwienia kokonów za pomocą przekaźnika, który po przeciążeniu wybucha i niszczy Kobrę – La.
Nowi bohaterowie.
Rekruci.
Pod nadzorem instruktora Beach Herda, odbywa się szkolenie sześciu rekrutów do grupy G.I. Joe:
Grupa sierżanta Rzeźnika.
Trenowani przez sierżanta Rzeźnika ludzie, są luźno powiązanym zespołem G.I. Joe wykorzystywanym do przeprowadzania niekonwencjonalnych działań. Za karę trafił tu też porucznik Sokół.
Kobra – La.
Starożytna rasa humanoidalnych stworzeń:

</doc>
<doc id="2866617" url="https://pl.wikipedia.org/wiki?curid=2866617" title="Janusz Gaudyn">
Janusz Gaudyn

Janusz Gaudyn (ur. 25 lutego 1935 w Katowicach-Ochojcu, zm. 22 czerwca 1984 w Trzyńcu) – polski lekarz, pisarz, działacz organizacji polonijnych na Zaolziu. 
Ukończył 1950 polską szkołę podstawową i 1953 polskie gimnazjum w Orłowej, studiował medycynę 1953-1959 na Uniwersytecie w Ołomuńcu. Został lekarzem w szpitalu w Czeskim Cieszynie, potem w Trzyńcu. 
Obok pracy lekarza zajmował się literaturą. Pisał fraszki, aforyzmy. Był działaczem społecznym polskiej mniejszości na Zaolziu, współzałożycielem sekcji literacko-artystycznej Polskiego Związku Kulturalno-Oświatowego. W latach osiemdziesiątych był przewodniczącym Grupy Literackiej 63 w Trzyńcu. Był też długoletnim członkiem Rady Głównej Polskiego Związku Kulturalno-Oświatowego. Był członkiem Unii Polskich Pisarzy Medyków.

</doc>
<doc id="2866619" url="https://pl.wikipedia.org/wiki?curid=2866619" title="Butorówka">
Butorówka

Butorówka (813 m) – szczyt w miejscowości Glinka w województwie śląskim. Należy do Grupy Oszusa w Beskidzie Żywieckim. Znajduje się na północno-zachodnim grzbiecie Żebrakówki zwanej też Smerekowem Małym. Grzbiet ten oddziela doliny potoków Smerekówka Wielka i Smerekówka Mała. Nazwę Butorówka nosi również przysiółek wsi Glinka znajdujący się na tym grzbiecie.
Butorówka jest częściowo zalesiona, część zaś jej stoków zajmują pola i zabudowania przysiółka Butorówka.

</doc>
<doc id="2866620" url="https://pl.wikipedia.org/wiki?curid=2866620" title="Leciejewo">
Leciejewo

Leciejewo – osada w Polsce położona w województwie wielkopolskim, w powiecie gostyńskim, w gminie Gostyń.
W okresie Wielkiego Księstwa Poznańskiego (1815-1848) miejscowość wzmiankowana jako Lecejewo należała do wsi mniejszych w ówczesnym pruskim powiecie Kröben (krobskim) w rejencji poznańskiej. Lecejewo należało do okręgu gostyńskiego tego powiatu i stanowiło część majątku Grabonóg, którego właścicielem był wówczas (1846) Wilkoński. Według spisu urzędowego z 1837 roku wieś liczyła 7 mieszkańców, którzy zamieszkiwali jeden dym (domostwo).
W latach 1975–1998 miejscowość należała administracyjnie do województwa leszczyńskiego.

</doc>
<doc id="2866621" url="https://pl.wikipedia.org/wiki?curid=2866621" title="Königsdorf">
Königsdorf

Miejsca.
Polska.
Dawna nazwa miejscowości:

</doc>
<doc id="2866622" url="https://pl.wikipedia.org/wiki?curid=2866622" title="Koenigsdorf">
Koenigsdorf



</doc>
<doc id="2866623" url="https://pl.wikipedia.org/wiki?curid=2866623" title="Konigsdorf">
Konigsdorf



</doc>
<doc id="2866628" url="https://pl.wikipedia.org/wiki?curid=2866628" title="UAZ 452 Minibus">
UAZ 452 Minibus



</doc>
<doc id="2866632" url="https://pl.wikipedia.org/wiki?curid=2866632" title="Stauros">
Stauros

Stauros () – grecki termin, którego znaczenie zmieniało się na przestrzeni wieków, zazwyczaj tłumaczony jako „pal” albo „krzyż”. Termin ten w Nowym Testamencie zastosowany został w odniesieniu do narzędzia, na którym został stracony Jezus Chrystus.
Etymologia.
Termin "stauròs" pochodzi od czasownika ἵστημι ("histēmi"), które znaczy „stawiać”, „ustawiać”, „postawić”, „wznosić” i pochodzi od praindoeuropejskiego rdzenia "*stā-", "*stha", "stao", "stem". Z tego samego rdzenia słowotwórczego pochodzi , albo "Stamm", , , polskie "stawiać" i odpowiedniki w innych językach.
Homer oraz greka klasyczna.
U Homera i w klasycznej grece aż do IV wieku p.n.e. "stauròs" oznacza wzniesiony pal, słup, lub część pala. Takie znaczenie uzyskuje u Tukidydesa ("Wojna peloponeska" iv. 90, V/IV w. p.n.e.), Ksenofonta ("Anabasis" v. 2. 21., V/IV w. p.n.e.), Plutarcha ("Moralia", I/II w. n.e.) i innych autorów.
W klasycznej literaturze termin ten nigdy nie był odnoszony do dwóch skrzyżowanych pod dowolnym kątem belek, zawsze odnoszony był do jednej pionowo ustawionej belki.
Greka koine.
W grece koine, tj. grece używanej od czasów Aleksandra Wielkiego do roku około 300, termin σταυρός oznaczał pal, pal z poprzeczką umieszczoną nad nim ("crux commissa"), dwubelkowiec złożony z dwóch identycznej długości belek ("crux immissa"). To ostatnie znaczenie było rzadko stosowane. Znali je Filon i Flaccus. Grecki przekład Starego Testamentu, Septuaginta, w ogóle nie stosuje terminu "stauròs".
Nowożytne interpretacje.
Do roku 1877 nowotestamentowy "stauròs" był powszechnie rozumiany jako "crux immissa". W tym roku prof. Ethelbert W. Bullinger, anglikański duchowny i biblista, wyraził pogląd, że "stauròs", na którym zginął Chrystus, był pojedynczym palem. Jego zdaniem również łacińskie słowo "crux" oznacza zwykły pal. E.W. Bullinger był zdania, że wyobrażenie "stauròs" w formie dwóch skrzyżowanych belek powstało dopiero pod koniec IV wieku i był to efekt zapożyczenia pierwszej litery imienia babilońskiego boga Tammuza, litery T (czyli tau).
Prof. Hermann Fulda (1800–1883) stał na stanowisku, iż Jezus umarł na zwykłym palu egzekucyjnym. Według niego przemawiają za tym trzy powody: zwyczaje egzekucyjne na Wschodzie, pośrednio ewangeliczny opis egzekucji Jezusa i wypowiedzi Ojców Kościoła. Podobny pogląd popularyzował John D. Parsons.
W 1858 roku James Johnstone w swym Dodatku poświęconym semantyce nowotestamentowego słowa "stauròs" i "ksýlon" argumentował na rzecz rozumienia tych słów jako pal/słup.
W roku 1903 australijski pastor Joseph Palmer zakwestionował przekonanie, że w Nowym Testamencie "stauròs" znaczy „krzyż”. Doszedł do wniosku, że słowo to znaczy „pionowa belka” lub „kłoda drewna”.
Leksykograf William E. Vine (1873–1949) był zdania, że w połowie III wieku Kościół zmienił niektóre swoje doktryny pod wpływem pogan coraz liczniej przyłączających się do kościoła. Formę krzyża, na którym zmarł Chrystus, zmieniono na T. W IV wieku w związku z wizją Konstantyna, który utrzymywał, że widział kształt X, dokonano kolejnej zmiany i odtąd krzyż był dwubelkowcem.
Niemiecki leksykograf i tłumacz Biblii dr Adolf E. Knoch ("The Sacred Scriptures: The Concordant Version") wyraził pogląd, że "stauròs" znaczy pionowy pal lub słup, bez jakiejkolwiek poprzeczki.
Alexander Souter (1873–1949) biorąc pod uwagę List Barnaby (9:8), którego grecki tekst stał się dostępny po odkryciu Kodeksu Synajskiego (w roku 1844), był zdania, że "stauròs" odnosił się do poprzecznej belki umieszczanej na horyzontalnym palu. Całość przybierała kształt litery T. Leksykon Soutera jest dołączany do wydań "The New Testament in the Original Greek".
Andreas J. Köstenberger w swoim komentarzu do Ewangelii Jana (2004) zaznaczył, że według tradycyjnej akademickiej rekonstrukcji ukrzyżowania Chrystusa, Jezus oraz Szymon z Cyreny nieśli „stauròs”, tj. horyzontalną poprzeczkę, określaną łacińskim terminem "patibulum".
W słownikach do greki nowotestamentowej opracowanych przez Zjednoczone Towarzystwa Biblijne σταυρός tłumaczone jest na "cross", "croix", "Kreuz". Według leksykonu autorstwa Louwa oraz Nidy "stauròs" Chrystusa miał albo kształt litery T, albo †. 

</doc>
<doc id="2866633" url="https://pl.wikipedia.org/wiki?curid=2866633" title="Henryk Łotewski">
Henryk Łotewski



</doc>
<doc id="2866634" url="https://pl.wikipedia.org/wiki?curid=2866634" title="Puchar Świata w skokach narciarskich w Wiśle">
Puchar Świata w skokach narciarskich w Wiśle

Puchar Świata w skokach narciarskich w Wiśle – zawody w skokach narciarskich, przeprowadzane od sezonu 2012/2013, w ramach Pucharu Świata w skokach narciarskich. Areną zmagań jest skocznia im. Adama Małysza w Wiśle-Malince.
Punkt K skoczni umiejscowiony jest na 120. metrze, a rozmiar skoczni wynosi 134 metry. Rekordzistą obiektu jest – od 8 stycznia 2013 roku – Stefan Kraft, który uzyskał 139 metrów. Przewodniczącym Komitetu Organizacyjnego PŚ w Wiśle jest Andrzej Wąsowicz.
Historia.
Sezon 2012/2013.
W inauguracyjnym konkursie – 9 stycznia 2013 – udział wzięło 50 zawodników z 14 krajów, w tym 9 Polaków (Bartłomiej Kłusek, Aleksander Zniszczoł, Łukasz Rutkowski, Piotr Żyła, Stefan Hula, Krzysztof Miętus, Dawid Kubacki, Maciej Kot i Kamil Stoch). Do drugiej serii awansowało 30 zawodników z 11 krajów, w tym 4 Polaków. Zwycięstwo odniósł Norweg – Anders Bardal, po skokach na odległość 130 i 128 m (264,4 pkt.). Najlepiej z Polaków spisał się Piotr Żyła. Wiślanin skoczył 124,5 i 123 m i z notą 240,5 pkt. zajął 6. miejsce, najlepsze w karierze z dotychczasowych startów w konkursach Pucharu Świata (później poprawił je, wygrywając w marcu 2013 konkurs PŚ w Oslo). Jedną lokatę niżej ukończył konkurs Kamil Stoch (122 i 124,5 m, 238,3 pkt.). Z pozostałych polskich zawodników, którzy awansowali do drugiej serii, 13. miejsce zajął Maciej Kot, a 27. Stefan Hula. Konkurs odbył się w trudnych warunkach, wiatr często zmieniał siłę i kierunek. Bezpośrednią transmisję telewizyjną z zawodów przeprowadziły m.in. stacje: TVP1, TVP Sport i Eurosport – w Polsce i ARD – w Niemczech.
Sezon 2013/2014.
16 stycznia 2014 po raz drugi przeprowadzono w Wiśle zawody Pucharu Świata. Początkowo konkurs na skoczni im. Adama Małysza w Wiśle nie znalazł się we wstępnym kalendarzu Pucharu Świata w skokach narciarskich na sezon 2013/14. Jego projekt opublikowano po posiedzeniu komisji FIS w Zurychu. Zimowe zawody miały odbyć się w Polsce tylko w Zakopanem. Ponadto organizatorzy zmagali się przed zawodami z brakiem śniegu na skoczni, który musiał być dowożony za pomocą ciężarówek z Podhala. W konkursie udział wzięło 50 zawodników z 12 krajów, w tym 10 Polaków (zwycięzca kwalifikacji do zawodów – Klemens Murańka oraz Bartłomiej Kłusek, Aleksander Zniszczoł, Stefan Hula, Dawid Kubacki, Krzysztof Biegun, Maciej Kot, Jan Ziobro, Piotr Żyła i lider klasyfikacji generalnej Pucharu Świata – Kamil Stoch). Ze względu na nieobecność kilku czołowych zawodników, znajdujący się przed zawodami na 14 miejscu w Pucharze Świata, jubilat, Piotr Żyła, miał kwalifikacje zapewnione, jako ostatni z najlepszej dziesiątki. Do drugiej serii awansowało 30 zawodników z 9 krajów, w tym 7 Polaków. Zwycięstwo odniósł Niemiec – Andreas Wellinger, po skokach na odległość 127 i 128,5 m (262,8 pkt.). Drugie miejsce zajął Polak – Kamil Stoch (134,5 i 132 m, 261,9 pkt.), a trzecie Austriak – Michael Hayböck (137 i 130 m, 261,2 pkt.). Tuż za podium znalazł się Austriak – Thomas Diethart, zwycięzca 62. Turnieju Czterech Skoczni (131 i 128,5 m, 260,4 pkt.). Piąty był Peter Prevc (140,5 i 132,5 m, 259,3 pkt.). Pierwszy skok Słoweńca byłby nowym rekordem skoczni, ale zawodnik podparł swój skok. Szóste miejsce zajął lider konkursu po pierwszej serii, Polak – Jan Ziobro (133 i 126 m, 255 pkt.), który tego samego dnia został po raz pierwszy ojcem. Z pozostałych polskich zawodników, którzy awansowali do drugiej serii, 12. miejsce zajął Piotr Żyła, 18. Klemens Murańka, 20. Krzysztof Biegun, 23. Maciej Kot, a 28. Dawid Kubacki. Kamil Stoch po konkursie w Wiśle pozostał liderem klasyfikacji generalnej Pucharu Świata. Polak powiększył przewagę nad Austriakiem Gregorem Schlierenzauerem (ósmym w zawodach) do 59 pkt..

</doc>
<doc id="2866635" url="https://pl.wikipedia.org/wiki?curid=2866635" title="ISO 31000">
ISO 31000

ISO 31000 – rodzina standardów dotyczących zarządzania ryzykiem opracowanych przez Międzynarodową Organizację Normalizacyjną (ang. ISO – International Organization for Standardization). Celem ISO 31000:2018 jest dostarczenie zasad oraz ogólnych wytycznych dotyczących zarządzania ryzykiem. ISO 31000 dostarcza uniwersalny model dla specjalistów oraz firm wdrażających procesy zarządzania ryzykiem i ma na celu zastąpienie obecnych standardów, metodologii i modeli, które różnią się między sobą w zależności od branży, rodzaju działalności czy regionu. 
Obecnie rodzina ISO 31000 zawiera:
Wstęp.
ISO 31000 opublikowano w lutym 2018 r. Jest to standard dotyczący wdrażania procesów zarządzania ryzykiem. W tym samym czasie opublikowano zrewidowany przewodnik (ISO/IEC Guide 73). Założeniem ISO 31000:2018 jest możliwość zastosowania standardu zarówno w sektorze publicznym, jak i prywatnym, wspólnotach, organizacjach, grupach lub przez jednostkę. Standardy ISO 31000 nie są przeznaczone dla konkretnej branży, stylu zarządzania czy tematu. Standard ma na celu dostarczenie zasad dobrych praktyk i wskazówek dotyczących wszelkich operacji związanych z zarządzaniem ryzykiem.
Zakres.
ISO 31000:2018 zapewnia ogólne wytyczne dla projektowania, wdrażania i podtrzymywania procesów zarządzających ryzykiem w organizacji. To podejście do zarządzania ryzykiem ma na celu dostosowanie wszelkich strategicznych, zarządczych i operacyjnych zadań w tym zarówno projektów, funkcji, jak i procesów do zbioru założeń dotyczących zarządzania ryzykiem.
Proces zarządzania ryzykiem:
Zarządzanie ryzykiem.
ISO 31000:2018 podaje listę metod postępowania z ryzykiem (im bardziej preferowana metoda, tym wyżej na liście):
Certyfikacja.
ISO 31000 nie został opracowany z myślą o certyfikacji.
Polska wersja.
Polska wersja normy została przetłumaczona przez Polski Komitet Normalizacyjny i opublikowana w 5 marca 2012
Zobacz też.
Inne standardy zarządzania ryzykiem:

</doc>
<doc id="2866636" url="https://pl.wikipedia.org/wiki?curid=2866636" title="Mario Andrés Soto">
Mario Andrés Soto

Mario Andrés Soto Eschebach (ur. 17 września 1978 - zm. 16 stycznia 2001 w Bogocie) – kolumbijski kolarz BMX, dwukrotny medalista mistrzostw świata.
Kariera.
Pierwszy sukces w karierze Mario Andrés Soto osiągnął w 1999 roku, kiedy zdobył brązowy medal w kategorii elite podczas mistrzostw świata w Vallet. W zawodach tych wyprzedzili go jedynie Holender Robert de Wilde oraz Francuz Christophe Lévêque. Na tych samych mistrzostwach Kolumbijczyk zajął również czwartą pozycję w konkurencji cruiser, przegrywając walkę o podium z Jasonem Richardsonem z USA. Na rozgrywanych rok później mistrzostwach świata w Córdobie był najlepszy w cruiserze, wyprzedzając dwóch reprezentantów USA: Randy'ego Stumpfhausera i Stevena Veltmana. W wyścigu elite tym razem nie wystartował.
Soto zginął 16 stycznia 2001 roku w wypadku samochodowym w stolicy Kolumbii - Bogocie.

</doc>
<doc id="2866637" url="https://pl.wikipedia.org/wiki?curid=2866637" title="Nueva Concepción">
Nueva Concepción

Nueva Concepción – miasto w południowej Gwatemali, w departamencie Escuintla, około 90 km na zachód od stolicy departamentu miasta Escuintla. Miasto leży na nizinie w połowie odległości pomiędzy łąńcuchem Sierra Madre de Chiapas a wybrzeżem Pacyfiku. Według danych szacunkowych w 2012 roku liczba ludności miasta wyniosła 12 292 mieszkańców.
Jest siedzibą władz gminy o tej samej nazwie, która w 2012 roku liczyła 63 372 mieszkańców. Gmina jak na warunki Gwatemali jest dość duża, a jej powierzchnia obejmuje 554 km².

</doc>
<doc id="2866639" url="https://pl.wikipedia.org/wiki?curid=2866639" title="Ingrid Seynhaeve">
Ingrid Seynhaeve

Ingrid Seynhaeve (ur. 28 czerwca 1973 roku – belgijska modelka.
W 1991 roku wzięła udział w konkursie dla modelek Look of the Year agencji Elite, w którym zajęła pierwsze miejsce. Wkrótce po konkursie podpisała kontrakt z agencją modelek w Paryżu. Niedługo potem zadebiutowała na wybiegu w kolekcji Johna Richmonda. Po pierwszych sukcesach odniesionych w stolicy Francji, wysłano ją do Londynu, Barcelony, Madrytu, Berlina i Nowego Jorku. 
Wzięła udział w wielu kampaniach reklamowych, m.in.: Anti Flirt, Ben Kahn, Mikimoto, Nivea Body, Ralph Lauren. W latach 1999-2000 była twarzą marki Victoria’s Secret.
Na wybiegu prezentowała kolekcje renomowanych projektantów i domów mody, takich jak: John Richmond, Michael Kors, Ralph Lauren, Emporio Armani, Laura Biagiotti. W 1995 i 2002 wzięła udział w pokazach Haute Coture w Paryżu, prezentując kolekcje: Hanae Mori, Louis Feraud oraz Elie Saab.
Karierę w modelingu zakończyła w 2003 roku.

</doc>
<doc id="2866640" url="https://pl.wikipedia.org/wiki?curid=2866640" title="Smerekówka Wielka">
Smerekówka Wielka

Smerekówka Wielka – potok, lewy dopływ Glinki o długości 4,11 km i powierzchni zlewni 4,51 km².
Potok płynie w Beskidzie Żywieckim. Jego źródła znajdują się na stokach Smerekowa Wielkiego, Jaworzyny i Żebrakówki (zwanej też Smerekowem Małym) w Grupie Oszusa. Najwyżej położone z nich znajdują się na wysokości około 1030 m. Spływa w północno-zachodnim kierunku, w dolnej części zmieniając kierunek na północny. Uchodzi do potoku Glinka w centrum miejscowości Glinka, na wysokości około 608 m. Cała zlewnia Smerekówki Wielkiej znajduje się w obrębie tej miejscowości.

</doc>
<doc id="2866642" url="https://pl.wikipedia.org/wiki?curid=2866642" title="Audrey Pichol">
Audrey Pichol

Audrey Pichol (ur. 7 października 1979) – francuska kolarka BMX, złota medalistka mistrzostw świata.
Kariera.
Największy sukces w karierze Audrey Pichol osiągnęła w 1999 roku, kiedy zdobyła złoty medal mistrzostw świata w kategorii elite podczas mistrzostw świata w Vallet. W zawodach tych bezpośrednio wyprzedziła Słowaczkę Dagmarę Polákovą oraz Szwajcarkę Tatjanę Schocher. Był to jedyny medal seniorski wywalczony przez Pichol na imprezie tej rangi. Ponadto na rozgrywanych dwa lata wcześniej mistrzostwach świata w Saskatoon była druga w kategorii juniorek. 

</doc>
<doc id="2866644" url="https://pl.wikipedia.org/wiki?curid=2866644" title="Emanuele Zonzini">
Emanuele Zonzini

Emanuele Zonzini (ur. 17 lutego 1994 roku) – sanmaryński kierowca wyścigowy.
Życiorys.
Formuła Abarth.
Emanuele karierę w wyścigach samochodowych rozpoczął w 2011 roku, debiutując w Formule Abarth. Reprezentując ekipę Euronova Racing by Fortec, zmagania zakończył odpowiednio na 12. i 13. lokacie. We włoskiej edycji ośmiokrotnie sięgał po punkty, najlepszą pozycję osiągając podczas drugiego wyścigu, na torze Imola, gdzie był czwarty. W europejskim cyklu z kolei pięciokrotnie dojeżdżał na premiowanych punktami miejscach, stając na najniższym stopniu podium, podczas pierwszego startu na torze Circuit de Catalunya.
W drugim sezonie startów ponownie ścigał się we włoskiej stajni. W obu klasyfikacjach uplasował się na wysokich pozycjach, zajmując odpowiednio 5. i 3. pozycje. We włoskiej dziewięciokrotnie stawał na podium, odnosząc przy tym jedno zwycięstwo, na torze imienia Enzo Ferrari. W europejskiej ośmiokrotnie plasował się w pierwszej trójce i tu także pierwsze zwycięstwo odnotował na Imoli. Pod koniec roku wziął udział w dwóch ostatnich eliminacjach sezonu Formuły Renault 2.0 Alps. Startując w hiszpańskim zespole AV Formula, dojeżdżał jednak poza punktowaną dziesiątką.
Seria GP3.
Na sezon Seria GP3 - sezon 2013 podpisał kontrakt z włoską ekipą Trident Racing, którą reprezentuje w Serii GP3. W żadnym z szesnastu wyścigów, w których wystartował, nie zdołał zdobyć punktów. Został sklasyfikowany na 25 pozycji w klasyfikacji końcowej.

</doc>
<doc id="2866647" url="https://pl.wikipedia.org/wiki?curid=2866647" title="Dagmara Poláková">
Dagmara Poláková

Dagmara Poláková (ur. 5 maja 1980) – słowacka kolarka BMX, srebrna medalistka mistrzostw świata.
Kariera.
Największy sukces w karierze Dagmara Poláková osiągnęła w 1999 roku, kiedy zdobyła srebrny medal mistrzostw świata w kategorii elite podczas mistrzostw świata w Vallet. W zawodach tych wyprzedziła ją jedynie Francuzka Audrey Pichol, a trzecie miejsce zajęła Tatjana Schocher ze Szwajcarii. Był to jedyny medal wywalczony przez Polákovą na imprezie tej rangi. Nigdy nie wystartowała na igrzyskach olimpijskich.

</doc>
<doc id="2866649" url="https://pl.wikipedia.org/wiki?curid=2866649" title="Francesco Maria Banditi">
Francesco Maria Banditi

Francesco Maria Banditi (ur. 8 września 1706 w Rimini, zm. 27 stycznia 1796 w Benewencie) − włoski duchowny katolicki, kardynał, arcybiskup Benewentu, teatyn.
Pochodził z arystokratycznego rodu. W 1722 wstąpił do zakonu teatynów. Święcenia kapłańskie przyjął 14 sierpnia 1729 we Florencji. W latach 1768-1771 był prepozytem generalnym (generałem) zakonu teatynów. 30 marca 1772 został wybrany biskupem Corneto-Montefiascone. Sakrę przyjął 5 kwietnia 1772 w Rzymie z rąk kardynała Lazzaro Opizio Pallaviciniego. 29 maja 1775 objął stolicę metropolitalną Benewentu, na której pozostał już do śmierci (jednocześnie do grudnia 1775 zarządzał diecezją Corneto-Montefiascone jako administrator apostolski). 17 lipca 1775 Pius VI kreował go kardynałem in pectore. Nominacja została ogłoszona 13 listopada 1775.

</doc>
<doc id="2866650" url="https://pl.wikipedia.org/wiki?curid=2866650" title="Zamek w Bezławkach">
Zamek w Bezławkach

Zamek w Bezławkach – zamek komornika krzyżackiego we wsi Bezławki w powiecie kętrzyńskim, w województwie warmińsko-mazurskim. Obecnie kościół filialny pw. św. Jana Chrzciciela należący do parafii katolickiej w Wilkowie.
Historia.
Zamek zbudowano na „surowym korzeniu” około 1377 roku, na co wskazuje badanie dendrochronologiczne. Po roku 1377 wzniesiono mury głównego domu zamkowego o wymiarach 25 x 12 metrów z drewnianymi schodami od strony południowej i wykuszem ustępowym od zachodu. Wnętrze podzielono na 5 poziomów użytkowych, a całość przykryto dwuspadowym dachem ze schodkowymi szczytami od wschodu i zachodu. W okresie późniejszym zbudowano obwód murów z otwartymi od wewnątrz basztami. Ostatnim etapem była budowa murowanej klatki schodowej przy elewacji południowej. W roku 1402 większość prac budowlanych przypuszczalnie była zakończona. W 1403 roku miał tu być przetrzymywany litewski książę Świdrygiełło.
Wjazd na zamek prowadził od wschodu. W średniowieczu zamek był siedzibą komornictwa, która podlegała prokuratorowi w Ramsterborku (obecnie Kętrzyn) związanemu z komturstwem w Baldze (Wiesiełoje, obwód kaliningradzki). Był też punktem etapowym dla wypraw krzyżackich kierujących się na Litwę i Żmudź oraz chronił kolonizowane tereny. W 1583 r. zamek przekształcono w kościół protestancki o czym informował nieczytelny obecnie napis w blendzie nad bramą cmentarną. Od XVI – do końca lat 70. XX wieku kościół służył wspólnocie ewangelicko-augsburskiej.
Architektura.
Zamek założono na wzniesieniu w pobliżu rzeki Dajny. Mury obwodowe wzniesiono na planie prostokąta o wymiarach 42,3 x 51,8 m. Wjazd znajdował się przy domu zamkowym od wschodu, a nie jak wcześniej rekonstruował to błędnie Conrad Steinbrecht w kurtynie północnej. Wschodnią i zachodnią kurtynę zaopatrzono w płytkie wykusze. Głównym elementem zamku był dom przylegający do północnej ściany murów, o wymiarach 12 x 25 m. Zbudowano go z cegły, na kamiennym fundamencie. Posiadał dwie kondygnacje mieszkalne, trzecia natomiast służyła celom obronnym. Dzieliły je prawdopodobnie drewniane stropy. Schodkowe szczyty domu zdobione były blendami. Po przejściu w ręce protestantów dobudowano kruchtę i zlikwidowano podziały między piętrami. W latach 1726-1730 powstała okazała dzwonnica, przylegająca do zachodniej ściany domu. W XVI w. na dawnym dziedzińcu utworzono cmentarz, a wschodnia część murów wzbogaciła się o nową bramkę z malowaną inskrypcją.
Poważne prace budowlane przy obiekcie miały miejsce w latach 1726–1730, gdy zbudowano wieżę zachodnią (dzwonnicę), w dolnych partiach murowaną, wyżej w konstrukcji ryglowej. Zbudowano także nową kruchtę. Kolejne prace remontowe podjęto w roku 1884, gdy wykonano drewnianą kolebkę we wnętrzu, a elewacje otynkowano. Po 1980 roku obiekt przejęli katolicy, co wiązało się to z kolejną przebudową wnętrza, podczas której około 1988 roku usunięto boczne empory, zlikwidowano ołtarz ambonowy i wymieniono posadzki we wnętrzach.
Zamek w Bezławkach stanowił siedzibę urzędnika zarządzającego najniższą krzyżacką jednostką administracyjną – komornictwem i jest najlepiej zachowanym obiektem spośród zamków komornickich (inne zachowane to Nowy Jasiniec i Giżycko).

</doc>
<doc id="2866652" url="https://pl.wikipedia.org/wiki?curid=2866652" title="Pupplinger Au">
Pupplinger Au

Pupplinger Au – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górna Bawaria, w regionie Oberland, w powiecie Bad Tölz-Wolfratshausen. Teren jest niezamieszkany.

</doc>
<doc id="2866654" url="https://pl.wikipedia.org/wiki?curid=2866654" title="Osocze bogatopłytkowe">
Osocze bogatopłytkowe

Osocze bogatopłytkowe – preparat krwiopochodny zawierający zwiększoną ilość płytek krwi, otrzymywany z krwi obwodowej pobranej od człowieka lub zwierzęcia.
Zawiera ono liczne czynniki wzrostu, stymulujące procesy regeneracyjne, stosowane jest więc w terapii regeneracyjnej dostawowej oraz dościęgnowej, jak również w przyśpieszaniu procesów gojenia się ran u zwierząt i ludzi. 
Zastosowanie w medycynie estetycznej.
Osocze bogatopłytkowe stosuje się w kosmetologii i zabiegach upiększających twarz. Jest ono alternatywą dla botoksu, którego efekty mogą wyglądać sztucznie.
Zastrzyki z osocza bogatopłytkowego wykonuje się zwykle u osób z wysuszoną i napiętą skórą twarzy, bliznami potrądzikowymi, widocznymi zmarszczkami, bruzdami lub innymi zmianami. Decydują się na nie także ludzie mający przebarwienia skóry twarzy lub chcący przyśpieszyć regenerację skóry po innych zabiegach z zakresu medycyny estetycznej. Osocze bogatopłytkowe często podawane jest osobom mającym problemy uczuleniowe na innego rodzaju wypełniacze.
Zabieg z zastosowaniem autogenicznego osocza bogatopłytkowego w medycynie estetycznej znany jest jako wampirzy lifting. Materiał pobrany od pacjenta jest biozgodny z jego organizmem, co niweluje ryzyko wystąpienia alergii oraz innego rodzaju nietolerancji. Dzięki swojemu składowi osocze bogatopłytkowe stymuluje procesy regeneracyjne skóry, pobudzając fibroblasty do tworzenia nowego kolagenu, oraz tworzenie się nowych naczyń krwionośnych.
Zabieg ten składa się z trzech etapów:
Zabieg nie wymaga rekonwalescencji. Pierwsze efekty widoczne są po kilkunastu dniach, gdyż tworzenie się nowych włókien kolagenowych jest długotrwałe. 
Inne zastosowania medyczne.
Badania kliniczne na szerokiej grupie pacjenów wykazały brak dostatecznych dowodów na przydatność osocza bogatopłytkowego w urazach mieśniowo-szkieletowych tkanek miękkich

</doc>
<doc id="2866656" url="https://pl.wikipedia.org/wiki?curid=2866656" title="Tatjana Schocher">
Tatjana Schocher

Tatjana Schocher (ur. 19 maja 1979) – szwajcarska kolarka BMX, brązowa medalistka mistrzostw świata.
Kariera.
Największy sukces w karierze Tatjana Schocher osiągnęła w 1999 roku, kiedy zdobyła brązowy medal mistrzostw świata w kategorii elite podczas mistrzostw świata w Vallet. W zawodach tych wyprzedziły ją jedynie Francuzka Audrey Pichol oraz Dagmara Poláková ze Słowacji. Był to jedyny medal wywalczony przez Schocher na seniorskiej imprezie tej rangi. Blisko podium była na rozgrywanych dwa lata później mistrzostwach świata w Louisville, gdzie zajęła czwartą pozycję. W walce o brązowy medal lepsza okazała się Elodie Ajinça z Francji. Ponadto w 1996 roku Schocher była druga w kategorii juniorów na mistrzostwach w Brighton. Nigdy nie wystartowała na igrzyskach olimpijskich.

</doc>
<doc id="2866661" url="https://pl.wikipedia.org/wiki?curid=2866661" title="Wolfratshauser Forst">
Wolfratshauser Forst

Wolfratshauser Forst – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górna Bawaria, w regionie Oberland, w powiecie Bad Tölz-Wolfratshausen. Teren jest niezamieszkany.

</doc>
<doc id="2866665" url="https://pl.wikipedia.org/wiki?curid=2866665" title="Oberau (ujednoznacznienie)">
Oberau (ujednoznacznienie)



</doc>
<doc id="2866666" url="https://pl.wikipedia.org/wiki?curid=2866666" title="Herb gminy Szypliszki">
Herb gminy Szypliszki

Herb gminy Szypliszki przedstawia w polu złotym na zielonej górze czarny pień dębu z odrastającymi dwiema gałązkami po bokach – każda z dwoma listkami i jednym żołędziem.
Herb został ustanowiony 15 maja 2012 roku.

</doc>
<doc id="2866669" url="https://pl.wikipedia.org/wiki?curid=2866669" title="Parafia Świętego Stanisława Biskupa w Kujakowicach Górnych">
Parafia Świętego Stanisława Biskupa w Kujakowicach Górnych

Parafia Świętego Stanisława Biskupa − polska rzymskokatolicka parafia, znajdująca się we wsi Kujakowice Górne, należąca do dekanatu kluczborskiego w diecezji opolskiej.
Historia parafii.
Parafia powstała w 1318 roku, a miejscowość należała wówczas do Krzyżowców z Czerwoną Gwiazdą. Obecny, w stylu neobarokowym wygląd kościoła parafialnego pochodzi po przebudowie w latach 1909-1912.
Proboszczem parafii jest ksiądz Werner Joachim Skworcz.
Liczebność i zasięg parafii.
Parafia liczy 997 mieszkańców, swym zasięgiem obejmuje miejscowości:

</doc>
<doc id="2866672" url="https://pl.wikipedia.org/wiki?curid=2866672" title="Eddie Cheever III">
Eddie Cheever III

Eddie Cheever III, właśc. Edward Mackay Cheever III (ur. 6 czerwca 1993 roku w Rzymie) − włoski kierowca wyścigowy. Syn byłego kierowcy Formuły 1 Eddiego Cheevera.
Kariera.
Eddie karierę rozpoczął w roku 2006, od startów w kartingu. W 2009 roku zadebiutował w serii wyścigów samochodów jednomiejscowych – Szwajcarskiej Formule Renault. Reprezentując ekipę Jenzer Motorsport, Cheever ośmiokrotnie sięgał po punkty, a w klasyfikacji generalnej uplasował się na 11. miejscu. Poza tym wystartował także w pięciu czterech eliminacjach włoskiego cyklu. Ukończywszy siedem z ośmiu wyścigów, punktował we wszystkich, najlepiej spisując się na torze Imola, gdzie dwukrotnie dojechał na piątej lokacie. Zdobyte punkty sklasyfikowały go na 14. pozycji.
W 2010 roku przeniósł się do nowo powstałej Formuły Abarth, gdzie ponownie współpracował ze szwajcarską ekipą. Włoch dziesięciokrotnie sięgał po punkty, raz stając przy tym na najniższym stopniu podium. Dokonał tego w drugim starcie, na torze w Varano. Uzyskane punkty uplasowały go na 10. lokacie.
W 2011 roku podpisał kontrakt z zespołem Lucidi Motors, na udział we Włoskiej Formule 3. Cheever punktował we wszystkich startach, w których dojechał do mety, trzykrotnie przy tym mieszcząc się w pierwszej trójce. Ostatecznie zmagania zakończył na 9. miejscu.
W sezonie 2012 Eddie rywalizował o tytuły mistrzowskie w dwóch klasyfikacjach – europejskiej oraz włoskiej – reprezentując włoską ekipę Prema Powerteam. W europejskim cyklu dwunastokrotnie stawał na podium, czterokrotnie przy tym odnosząc zwycięstwo (ośmiokrotnie sięgał po pole position oraz pięciokrotnie uzyskał najszybszy czas okrążenia). We włoskiej edycji dziewięciokrotnie mieścił się w czołowej trójce, a w dwóch startach okazał się najlepszy (czterokrotnie odnotował pierwsze pole startowe oraz wykręcił najszybsze okrążenie). Włoch w pierwszej klasyfikacji uzyskał najwięcej punktów, jednak po kilku godzinach zdyskwalifikowano jego wyniki na torze Monza, przez co utracił tytuł mistrzowski, na rzecz swojego rodaka Riccardo Agostiniego. W drugiej przegrał różnicą kilku punktów, jednak kara o mało nie zepchnęła go na trzecie miejsce w końcowej klasyfikacji.
W roku 2013 ponownie ścigał się w Prema Powerteam, tym razem jednak w Mistrzostwach Europy Formuły 3. Z dorobkiem 50 punktów ukończył tam sezon na trzynastej pozycji w klasyfikacji generalnej.

</doc>
<doc id="2866674" url="https://pl.wikipedia.org/wiki?curid=2866674" title="Język zelandzki">
Język zelandzki



</doc>
<doc id="2866676" url="https://pl.wikipedia.org/wiki?curid=2866676" title="Jorge de Almeida">
Jorge de Almeida

Jorge de Almeida (ur. 1531, zm. 20 marca 1585) – portugalski duchowny. Był kolejno archidiakonem Évory (do 1570), arcybiskupem Lizbony (od 14 listopada 1570) i generalnym inkwizytorem Portugalii (od 27 grudnia 1579).

</doc>
<doc id="2866679" url="https://pl.wikipedia.org/wiki?curid=2866679" title="Kościół Podwyższenia Krzyża Świętego w Bobrowicach">
Kościół Podwyższenia Krzyża Świętego w Bobrowicach

Kościół pw. Podwyższenia Krzyża Świętego w Bobrowicach – rzymskokatolicki kościół parafialny w Bobrowicach, w gminie Bobrowice, w powiecie krośnieńskim, w województwie lubuskim. Należy do dekanatu Krosno Odrzańskie.
Historia.
W 1853 roku położony został kamień węgielny pod nową świątynię zaprojektowaną przez Friedricha Augusta Stülera. W uroczystości udział wzięli ówczesny proboszcz Kretzschmar oraz burmistrz Klarhak, zasłużony współpracownik proboszcza. Kosztorys na budowę świątyni został oszacowany na 26259 talarów 11 srebrników i 4 fenigów. Inspektorem budowy został Krause z Żar, a kierownikiem budowy Pallack z Frankfurtu nad Odrą. 
Poświęcenie nowej świątyni odbyło się w dniu 29 kwietnia 1856 roku. Kościół został poświęcony przez dwóch ludzi: przez Büchel z Berlina i przez Grubera z Krosna Odrzańskiego. Budowa wieży rozpoczęła się dopiero w dniu 19 lipca 1857 roku, a jej budowa została oszacowana na 5042 talarów 21 srebrników. Świątynia przed poświęceniem została wzbogacona o ołtarz, chrzcielnicę, ambonę, żyrandole, lichtarze ołtarzowe, a w następnym roku – 1857 w organy. Dwa nowe dzwony zostały sprowadzone w dniu 22 maja 1873 roku. Ponadto Królowa Elżbieta Ludwika Wittelsbach ofiarowała ołtarzowe Pismo Święte. W ścianie prezbiterium został wmurowany żeliwny relief przedstawiający wieczerzę (na podobieństwo do Leonarda da Vinci). Z ofiar pieniężnych zgromadzonych od wiernych na wyposażenie świątyni uzyskano w sumie 155 talarów 5 srebrników 5 fenigów. Świątynia w 1921 roku oprócz już wyżej wymienionego wyposażenia posiadała także cynową figurę apostoła, obraz ukrzyżowania namalowany przez Carla Gottfrieda Pfannschmidta w 1890 roku (obraz ten mieści się obecnie na plebanii). W zakrystii mieściły się także: barokowy, rzeźbiony krzyż, litografia starej świątyni i obraz przedstawiający starą świątynię bez wieży, trzy dzwony o średnicy 98, 74, 65 centymetrów odlane w latach 1872 i 1874, przez Friedricha Gruhla z Kleinwelka. 
Świątynia w 1939 roku należała do parafii ewangelickiej, a należała do prowincji kościelnej Berlin-Brandenburg. 
Po II wojnie światowej.
Od 1945 roku świątynia należy do parafii rzymskokatolickiej. W latach 70. XX wieku został przeprowadzony ogólny remont świątyni, zostało wymienione pokrycie dachu na blachę ocynkowaną, wymienione zostały także posadzki i żyrandole, zostały zlikwidowane empory boczne. Na początku lat 90. został wykonany gładki tynk na filarach (wewnątrz świątyni). Witraż mieszczący się w okrągłym oknie nad prezbiterium, przedstawiający krzyż, został zastąpiony nowym z wizerunkiem Matki Bożej.

</doc>
<doc id="2866683" url="https://pl.wikipedia.org/wiki?curid=2866683" title="Barbus mayori">
Barbus mayori



</doc>
<doc id="2866684" url="https://pl.wikipedia.org/wiki?curid=2866684" title="Barbus fluviatilis tyrasensis">
Barbus fluviatilis tyrasensis



</doc>
<doc id="2866685" url="https://pl.wikipedia.org/wiki?curid=2866685" title="Barbus fluviatilis aurata">
Barbus fluviatilis aurata



</doc>
<doc id="2866686" url="https://pl.wikipedia.org/wiki?curid=2866686" title="Barbus fluviatilis alba">
Barbus fluviatilis alba



</doc>
<doc id="2866687" url="https://pl.wikipedia.org/wiki?curid=2866687" title="Barbus fluviatilis">
Barbus fluviatilis



</doc>
<doc id="2866688" url="https://pl.wikipedia.org/wiki?curid=2866688" title="Barbus barbus gallicus">
Barbus barbus gallicus



</doc>
<doc id="2866689" url="https://pl.wikipedia.org/wiki?curid=2866689" title="Barbus barbus borysthenicus">
Barbus barbus borysthenicus



</doc>
<doc id="2866690" url="https://pl.wikipedia.org/wiki?curid=2866690" title="Barbus barbus barbus">
Barbus barbus barbus



</doc>
<doc id="2866695" url="https://pl.wikipedia.org/wiki?curid=2866695" title="Herb Liptowskiego Mikułasza">
Herb Liptowskiego Mikułasza

Herb Liptowskiego Mikułasza przedstawia na niebieskiej tarczy herbowej srebrną (białą) postać mężczyzny z brodą, ubranego w ornat i mitrę, szatę spodnią – albę oraz złote buty, trzymającego na uniesionej prawej dłoni książkę, a na niej trzy złote kule ułożone na kształt trójkąta, zaś lewą dłonią podtrzymuje złoty (żółty) pastorał oparty o ziemię w lewy skos. Niektóre elementy ornatu i mitry są także koloru złotego.
Mężczyzna to święty Mikołaj ("svätý Mikuláš"), patron handlarzy oraz żeglarzy, a od XIII wieku także miejscowego kościoła i całego miasta. Postać świętego pojawiła się po raz pierwszy już na pieczęci z XV wieku, choć w XVII wieku przedstawiany był w pozycji siedzącej. W XIX wieku jego wizerunek podobny jest do dzisiejszego – stojący, ze swoimi atrybutami świętego.
Obecny herb opracował rzeźbiarz Alfonz Groma. Herb znajdujący się na stronie miasta różni się szczegółami od tego z wizerunku obok.

</doc>
<doc id="2866697" url="https://pl.wikipedia.org/wiki?curid=2866697" title="Bronius Makauskas">
Bronius Makauskas

Bronius Makauskas (ur. 20 listopada 1950 w Sankurach) – polski historyk narodowości litewskiej, wykładowca, dyplomata, działacz społeczny.
Życiorys.
W 1968 zdał maturę w Liceum Ogólnokształcące w Puńsku. W 1974 ukończył studia historyczne na Uniwersytecie Gdańskim, a w 1980 uzyskał stopień doktora nauk humanistycznych. Odbył staże naukowe na Litwie, we Włoszech i Stanach Zjednoczonych.
W latach 1975–1979 oraz ponownie od 1987 do 2010 pracował w Instytucie Historii PAN. W latach 1980–1986 był pracownikiem Instytutu Krajów Socjalistycznych PAN. Na Uniwersytecie Warszawskim prowadził wykłady z historii krajów bałtyckich. Od 2002 do 2010 współpracował ze Studium Europy Wschodniej UW. Od 2010 był pracownikiem Katedry Historii Uniwersytetu Witolda Wielkiego w Kownie. W kolejnych latach pracował w Centrum Badania Ludobójstwa i Ruchu Oporu Mieszkańców Litwy, a od 2012 do 2018 na stanowisku radcy-ministra w Konsulacie Litwy w Sowiecku. Jest członkiem Litewskiej Katolickiej Akademii Nauk.
Do głównych tematów jego pracy naukowo-badawczej i dydaktycznej należą m.in. historia najnowsza krajów bałtyckich, stosunki polsko-litewskiego, antysowiecki opór zbrojny na Litwie oraz światowa wspólnota Litwinów. Jest autorem i współautorem podręczników do historii dla uczniów szkół litewskich.
Był działaczem litewskiej społeczności w Polsce. W latach 1980–1990 pełnił funkcję wiceprzewodniczącego zarządu głównego Litewskiego Towarzystwa Społeczno-Kulturalnego. Od 1993 do 1996 był przewodniczącym rady, a od 1996 wiceprzewodniczącym zarządu Wspólnoty Litwinów w Polsce. W latach 2000–2006 pełnił funkcję wiceprzewodniczącego zarządu Światowej Wspólnoty Litwinów.

</doc>
<doc id="2866699" url="https://pl.wikipedia.org/wiki?curid=2866699" title="Ed Koch">
Ed Koch

Edward Irving „Ed” Koch (ur. 12 grudnia 1924 w Nowym Jorku, zm. 1 lutego 2013 tamże) – amerykański polityk, prawnik, pisarz, komentator polityczny, krytyk filmowy, 105. burmistrz Nowego Jorku – od 1 stycznia 1978 do 31 grudnia 1989; w latach 1969–1977 zasiadał w Izbie Reprezentantów Stanów Zjednoczonych. Amerykanin pochodzenia żydowskiego; jego rodzice byli emigrantami z Polski.
Koch przez całe zawodowe życie należał do Partii Demokratycznej; określał się jako „zdroworozsądkowy liberał” (ang. "liberal with sanity"). W czasie pełnienia funkcji burmistrza Nowego Jorku przeprowadził reformę gospodarki mieszkaniowej. Swoje rządy rozpoczął od cięć wydatków publicznych, zmniejszenia podatków oraz radykalnych posunięć w sferze administracji miejskiej, zwalniając około 7 tys. urzędników. Było to działanie przywracające stabilizację budżetu po ekspansywnych rządach poprzedników – Abrahama Beame’a oraz Johna Lindsaya, którzy zwiększyli ponad miarę zadłużenie miasta. Jako kongresmen, a następnie jako burmistrz Nowego Jorku był gorącym zwolennikiem Izraela. W 1993 zachował się wbrew wytycznym swojej partii, popierając kandydaturę Rudy’ego Giulianiego na burmistrza Nowego Jorku. Podobnie postąpił w 2001, kiedy poparł innego republikanina na to stanowisko – Michaela Bloomberga, jak również w 2004, kiedy udzielił poparcia dla George’a W. Busha, który (z powodzeniem) starał się o reelekcję na stanowisko prezydenta Stanów Zjednoczonych.
Będąc powszechnie znaną osobą publiczną jeździł nowojorskim metrem oraz przystawał często na ulicy, pozdrawiając przechodniów sloganem „Co u mnie słychać?” (ang. "How’m I doin’?"). Jego życie prywatne było enigmatyczne. Nie miał dzieci, jak również nie potwierdzono publicznie jakichkolwiek związków uczuciowych, które łączyłyby go z druga osobą. Spekulacje na temat swojej orientacji seksualnej odrzucał, mówiąc, że to nie jest sprawa publiczna, ale jego własna. Po przejściu na emeryturę zadeklarował swój heteroseksualizm. Mimo że przez wiele lat podejrzewano go o bycie osobą homoseksualną, on sam nie cieszył się popularnością wśród nowojorskich gejów. Wielu z nich było krytycznie nastawionych do Kocha, szczególnie po jego biernym zachowaniu w 1981 roku, zaraz po wybuchu nowojorskiego kryzysu AIDS (objawiającego się nagłym wzrostem zachorowań na nową jednostkę chorobową). Dostrzegali oni jego bezczynność jako rezultat, jak to określili, „życia w szafie”.
Po przejściu na polityczną emeryturę prowadził audycję radiową ("radio show") oraz udzielał się jako komentator polityczny. Często występował w telewizji, pełniąc m.in. funkcję sędziego w show telewizyjnym "The People’s Court", w którym występował przez dwa sezony – od 1997 do 1999. Zmarł 1 lutego 2013 roku. Powodem była zastoinowa niewydolność serca.
Działalność w Partii Demokratycznej.
Należał do Partii Demokratycznej, jakkolwiek był określany mianem DINO (demokratą tylko z nazwy). Postulował radykalną zmianę polityki Demokratów – celem miała być walka z utratą wpływów tej partii przede wszystkim na południu Stanów Zjednoczonych, gdzie jak sam wskazywał partia ta jest postrzegana jako partia afroamerykańskich wyborców, podczas gdy biali Amerykanie głosują w przytłaczającej większości na Republikanów. Był zwolennikiem zwrócenia się Partii Demokratycznej w kierunku centrolewicowym, podczas gdy jak powiedział – partia ta „jest bądź wydaje się, że jest na pozycji radykalnie lewicowej”. Jednym z postulatów Kocha było odstąpienie Demokratów od popierania tzw. "partial birth abortion" (pol. aborcji przez częściowe urodzenie), zwanej także jako "Intact dilation and extraction" – procedury aborcyjnej stosowanej w zaawansowanej ciąży (powyżej 16 tygodnia).
Okres urzędowania w Izbie Reprezentantów Stanów Zjednoczonych (1969−1977).
Od 3 stycznia 1969 do 3 stycznia 1973 Koch był Członkiem Izby Reprezentantów wybranym z 17. dystryktu kongresowego Nowego Jorku, a następnie – po korekcie obszarów wyborczych – od 3 stycznia 1973 do 31 grudnia 1977 (kiedy złożył mandat członka kongresu w związku z wyborem na burmistrza Nowego Jorku) jako kongresmen reprezentował 18. dystrykt kongresowy Nowego Jorku.
Koch, jak sam stwierdził, rozpoczął swoją karierę polityczną będąc „zwykłym liberałem”, sprzeciwiając się wojnie w Wietnamie i maszerując w celu praw uznania pełni cywilnych dla Afroamerykanów. W kwietniu 1973 roku Koch ukuł powiedzenie "Watergate Seven" (pol. „Siódemka z Watergate”) w odpowiedzi na oświadczenie Lowella P. Weickera juniora, który, otrzymawszy informację o tym, że jedna z osób zamieszanych w aferę Watergate w styczniu 1972 dostała nakaz aby inwigilować pewnych senatorów i członków Izby Reprezentantów, umieścił na drzwiach do swojego gabinetu w Kongresie Stanów Zjednoczonych tabliczkę, na której znalazło się następujące ostrzeżenie: „Te pomieszczenia były pod obserwacją Siódemki z Watergate. Uważaj na siebie” (ang. "These premises were surveilled by the Watergate Seven. Watch yourself. Watch yourself"). Mniej więcej w tym samym czasie Koch zaczął skręcać w prawo stając się „zdroworozsądkowym liberałem”. Stało się to szczególnie widoczne po uzyskaniu przez niego informacji o próbie ówczesnego burmistrza Johna Lindsaya przesunięcia dużej inwestycji budowlanej, polegającej na wybudowaniu mieszkań dla 3 tys. osób, w środek osiedla zamieszkałego przez klasę średnią w dzielnicy Forest Hills w nowojorskim okręgu Queens. Kongresmen spotkał się z mieszkańcami lokalnej społeczności, z których większość była przeciwko propozycji burmistrza. Koch był przekonany o słuszności ich argumentacji i wypowiadał się przeciwko planom magistratu, szokując niektórych z jego liberalnych sprzymierzeńców.
Okres pełnienia funkcji burmistrza Nowego Jorku (1978–1989).
Ed Koch pełnił funkcję burmistrza Nowego Jorku trzy kadencje – od 1 stycznia 1978 do 31 grudnia 1989. W tym czasie, dzięki zastosowaniu rygorystycznej polityki fiskalnej i ostrym cięciom budżetowym, udało mu się radykalnie zmniejszyć deficyt budżetowy metropolii. Nowy Jork odzyskał płynność finansową, ponadto w mieście ruszyły liczne inwestycje budowlane. Urząd pod jego kierownictwem dokonał przekształcenia mieszkań niskoczynszowych należących do miasta w mieszkania spółdzielcze oraz własnościowe. Gentryfikacja doprowadziła do zakładania przedsiębiorstw w zaniedbanych dotąd zakątkach przestrzeni miejskiej, ożywiając te miejsca i zwiększając poziom bezpieczeństwa. Jednocześnie trzy kadencje Kocha na stanowisku burmistrza naznaczyły tarcia na tle etnicznym, przypadki korupcji odnotowane wśród wielu jego politycznych sprzymierzeńców, epidemia AIDS oraz wysoki poziom bezdomności i przestępczości. Krytycy zarzucali mu, że ratusz zareagował na powyższe problemy zbyt późno, jak również w niewystarczającym zakresie.
Po latach (w 2011) do swoich największych sukcesów w czasie pełnienia funkcji prezydenta Nowego Jorku zaliczył przywrócenie ducha mieszkańcom Nowego Jorku, zbilansowanie budżetu miasta, stworzenie zadowalających warunków mieszkaniowych oraz wytrzymanie presji podczas 11-dniowego strajku pracowników miejskiej komunikacji publicznej.
W 1973 Koch po raz pierwszy ubiegał się o urząd burmistrza Nowego Jorku, ale otrzymał nikłe poparcie i odpadł z rywalizacji jeszcze przed prawyborami Partii Demokratycznej na to stanowisko.
Wybory w 1977 roku i pierwsza kadencja.
W 1977 Koch brał udział w prawyborach Partii Demokratycznej na burmistrza Nowego Jorku. Jego przeciwnikami byli wówczas m.in. Abe Beame, Bella Abzug and Mario Cuomo. Kampania Kocha zrobiła wówczas zwrot na prawo. Mówił on dużo o poprawieniu bezpieczeństwa i porządku publicznego, hołdując zasadzie "law and order". Według historyka Jonathana Mahlera rozległa awaria zasilania, która dotknęła Nowy Jork w lipcu 1977 oraz związane z nią zamieszki, pomogły wypromować Kocha i jego przesłanie przywrócenia bezpieczeństwa publicznego.
Podczas prawyborów w 1977, w których Ed Koch rywalizował z Mario Cuomo, na terenie miasta pojawiły się plakaty z hasłem: "Vote for Cuomo, not the homo" (pol. „Głosuj na Cuomo, nie na homo”). W odpowiedzi na pojawiające się od dłuższego czasu pogłoski jakoby Koch był homoseksualistą, udzielając wywiadu dla jednego z magazynów w 1982 roku powiedział: „Nie, nie jestem homoseksualny. Jeśli byłbym homoseksualny chciałbym mieć odwagę to powiedzieć. Jest w tym coś okrutnego, że zmuszacie mnie do powiedzenia, że nie jestem homoseksualistą. Oznacza to, że poniżacie homoseksualistów. Ja nie chcę tego robić”. Zapytany, czy kiedykolwiek miał doświadczenie homoseksualne, Koch odpowiedział, że nie chce mówić publicznie o swoim prywatnym życiu.
Wybory w 1981 roku i druga kadencja.
W 1981 Koch ubiegał się o reelekcję w wyborach na burmistrza Nowego Jorku. Startował, zdobywając poparcie zarówno Partii Demokratycznej, jak i Partii Republikańskiej. Wybory, zakończone w listopadzie, okazały się sukcesem. Koch, zdobywając 75% głosów, pokonał głównego konkurenta – kandydata Unity Party Franka J. Barbaro. Otrzymał wówczas 912 622 głosów, podczas gdy jego oponent zaledwie 162 719 głosów.
Koch często zbaczał z typowej, liberalnej linii, udzielając mocnego poparcia dla kary śmierci czy też prowadząc twardą politykę w kontekście spraw związanych „jakością życia”, takich jak danie policji większych uprawnień w przedmiocie kontaktów z bezdomnymi oraz promowanie (a następnie podpisanie) prawa zakazującego odtwarzanie muzyki w metrze i autobusach. Zajęcie tego typu stanowisk spotkało się z ostrą krytyką lokalnego oddziału American Civil Liberties Union, jak również wielu liderów afroamerykańskich, szczególnie wielebnego Ala Sharptona.
W 1984 Koch wydał swoje pierwsze wspomnienia (książka "Burmistrz"), które okazały się bestsellerem, a w przyszłości stanowiły kanwę dla off-broadwayowskiego musicalu "Burmistrz".
Start w wyborach gubernatora stanu Nowy Jork w 1982 roku.
W międzyczasie, w 1982 roku, Koch bezskutecznie ubiegał się o fotel gubernatora stanu Nowy Jork, przegrywając prawybory Partii Demokratycznej z Mario Cuomo, który pełnił wówczas funkcję zastępcy gubernatora (ang. "lieutenant governor"). Wielu wskazywało, że decydującym czynnikiem w porażce Kocha był wywiad jakiego udzielił magazynowi Playboy (ukazał się w wydaniu z kwietnia 1982), w którym opisał życie zarówno przedmieść, jak i północnej części Nowego Jorku jako „bezowocne” (ang. "sterile") oraz ubolewał nad koniecznością rezydowania jako gubernator w „małym miasteczku” Albany. Co więcej, dodał, że mieszkanie w Albany jest „losem gorszym niż smierć”. Życie na obrzeżach według Kocha wiązało się ze „stratą czasu w pick-upie, kiedy musisz jechać 20 mil, aby kupić sukienkę w kratkę lub garnitur Sears’a”. Określił je mianem wiejskiego, po czym spuentował: „Powiem wam: to głupie”. Po czasie oceniano, że jego uwagi spowodowały, że skutecznie zniechęcił do siebie wyborców spoza Nowego Jorku, co było bezpośrednią przyczyną jego porażki w wyborach.
Wybory w 1985 roku i trzecia kadencja.
W 1985 Koch po raz drugi ubiegał się o reelekcję na stanowisko burmistrza Nowego Jorku. Był popierany przez Demokratów oraz członków Independence Party of New York. Pokonał wówczas przygniatającą liczbą głosów (78%) Carol Bellamy (popieraną przez Liberal Party of New York) oraz kandydatkę Republikanów Diane McGrath. Podczas kampanii Koch odwiedził przywódcę ruchu chasydzkiego Chabad-Lubavitch Rebe Menachema Mendela Schneersona, zabiegając o jego poparcie oraz błogosławieństwo.
W 1986 podpisał rozporządzenie miejskie dotyczące praw dla gejów i lesbijek (ang. "New York City Gay Rights Law"), po tym jak rada miejska uchwaliła ostatecznie wyżej wymienione prawa (20 marca) po kilku wcześniejszych, nieudanych próbach zatwierdzenia takiej legislacji. We wrześniu 1986 podczas uroczystości nadał imię ks. Jerzego Popiełuszki jednemu z placów w Nowym Jorku.
Pomimo jego ogólnej stanowczej postawy wspierającej prawa gejów i lesbijek, poparł decyzję Departamentu Zdrowia Nowego Jorku ("New York City Health Department") w przedmiocie zamknięcia łaźni dla gejów w 1985, której działalność wiązano w sposób bezpośredni z rozprzestrzenianiem się epidemii AIDS. Próba wprowadzenie w życie w kolejnym roku wyżej wymienionego lokalnego rozporządzenia postawiła władze miejskie przed poważnym dylematem. W mieście znajdowało się bowiem wiele seks klubów dla heteroseksualistów (w tym słynny Plato's Retreat) i zamykając w tym samym czasie jedynie łaźnię dla gejów (zakładając, że w tym samym czasie sex cluby pozostawałyby czynne) władze miejskie narażałyby się na złamanie niedawno wprowadzonego prawa antydyskryminacyjnego. W świetle powyższego Departament Zdrowia, za aprobatą Kocha, zareagował w ten sposób, iż nakazał zamknięcie wszystkich sex clubów, nie czyniąc wyjątku dla Plato’s Retreat.
Koch wielokrotnie demonstrował swoją żarliwą miłość do Nowego Jorku, przy czym – według postronnych obserwatorów – posuwał się czasem do ekstremalnych granic. W 1984 głośnym echem odbił się jego sprzeciw wobec utworzenia drugiej strefy numeracyjnej dla miasta – uzasadnieniem odmowy było to, iż – jak twierdził – wprowadzenie dwóch stref podzieliłoby mieszkańców miasta. Po zwycięstwie New York Giants w XXI finale Super Bowl (NFL) w styczniu 1987, odmówił udzielenia pozwolenia na zorganizowanie w centrum miasta tradycyjnej parady zwycięskiego zespołu, rzucając słynne: "If they want a parade, let them parade in front of the oil drums in Moonachie" (pol. „Jeśli chcą parady, pozwólmy im paradować naprzeciw beczek z ropą na Moonachie”). Chodziło o to, że zespół ten rozgrywał swoje mecze w New Jersey, a nie w Nowym Jorku – wspomniane przez Kocha Moonachie jest miejscowością w New Jersey, bezpośrednio sąsiadującą z East Rutherford, w którym znajduje się Meadowlands Sports Complex, w skład którego wchodził wówczas Giants Stadium (obecnie MetLife Stadium) – stadion New York Giants.
Podczas trzeciej kadencji popularność Kocha została poddana poważnej próbie po serii skandali korupcyjnych, zapoczątkowanych samobójstwem burmistrza Queens Donalda Manesa i tzw. skandalem PVB. Wskazywano, że Koch objął stanowisko burmistrza dzięki poparciu skorumpowanych politycznych sojuszników, w tym burmistrza nowojorskiego okręgu Queens Manesa, wysokiego urzędnika Partii Demokratycznej Stanleya Friedmana oraz bosa Demokratów z Brooklynu Meade Esposito, m.in. po to, aby obsadzić pulę stanowisk wskazanymi przez nich ludźmi. Wielu urzędników obsadzonych przez Kocha, przy współudziale politycznych sojuszników, było następnie kojarzonych z łapownictwem, wyłudzeniami i innymi formami nadużycia władzy. Dotyczyło to m.in. Komisarza Departamentu Transportu (ang."Department of Transportation Commissioner") Tonyego Ameruso oraz urzędnika "Parking Violations Bureau" (pol. Biura do Spraw Naruszania Zasad Parkingowych) Geoffreya Lindenauera. Inna wysoka rangą urzędniczka i przyjaciółka Kocha, Komisarz do Spraw Kultury Bess Myerson, została obwiniona i ostatecznie postawiona w stan oskarżenia za odbywanie prywatnych spotkań z sędzią celem przeprowadzenia sprawy rozwodowej na korzyść jej kochanka, powiązanego z mafią. Pomimo iż Koch nie usłyszał żadnych zarzutów w przedmiocie uzyskania jakichkolwiek korzyści związanych ze sprawami korupcyjnymi, fala skandali podkopała wiarę w jego wcześniejsze zapowiedzi, w których dawał do zrozumienia, że zarządzanie miastem będzie wolne od klientelizmu i jakiejkolwiek korupcji politycznej, a oparte na uczciwych zasadach administracji samorządowej.
Niedługo potem, w 1987 roku, podczas pełnienia obowiązków Koch przeszedł wylew, co jednak nie przeszkodziło mu w kontynuowaniu pracy.
Zachowanie Kocha wzbudziło kontrowersje podczas kampanii prezydenckiej w 1988, kiedy publicznie skrytykował kandydata Demokratów Jesse Jacksona, który zaskoczył wielu politycznych komentatorów wygrywając ważne prawybory w marcu w tym samym roku, niewiele ustępując głównemu kandydatowi tej partii – gubernatorowi stanu Massachusetts Michaelowi Dukakisowi. W kwietniu, gdy zbliżały się prawybory w Nowym Jorku, Koch zwrócił uwagę wyborców na antysemityzm Jacksona i powiedział, że Żydzi byliby "szaleni" oddając na niego głos. W tym samym czasie Koch poparł senatora z Tennessee Ala Gore’a, który wypadł całkiem dobrze na rodzinnym południu, ale nie zdobył nawet 20 procent głosów w Nowym Jorku. Podczas gdy wymierzona w Jacksona retoryka Kocha zaczęła się zaostrzać, wydawało się nawet, że Gore zaczął unikać burmistrza Nowego Jorku. W dniu prawyborów zajął on ostatecznie słabe, trzecie miejsce, zdobywając 10 procent głosów, co ostatecznie wyeliminowało go z wyścigu o zdobycie nominacji Partii Demokratycznej w wyborach prezydenckich. Jesse Jackson uplasował się na drugim miejscu, z 10 procentową stratą do Dukakisa, który z kolei po zwycięstwie w nowojorskich prawyborach był już pewny nominacji Demokratów w wyścigu do Białego Domu.
Plany Edwarda Kocha, związane z objęciem po raz trzeci stanowiska burmistrza Nowego Jorku, były ambitne. Zamierzał poprawić funkcjonowanie edukacji publicznej, ograniczyć wypłatę świadczeń społecznych, jak również przygotował 10-letni, opiewający na 5,1 mld USD, plan walki z bezdomnością oraz brakiem mieszkań – miał on być urzeczywistniony za pomocą wybudowania oraz przystosowania do zamieszkania tysięcy mieszkań. Miejski plan mieszkaniowy był realizowany za pośrednictwem dziesiątek programów finansowanych przez miasto i zakończył się zauważalnym, znaczącym i długotrwałym sukcesem. Jego wykonywanie rozpoczęło się od zainicjowania przez stołecznych urzędników akcji związanej z udostępnieniem 10 tysięcy nieruchomości opuszczonych przez właścicieli lub zajętych przez miasto w związku z zaległościami podatkowymi. Do końca kadencji Kocha udostępniono 3 tysiące mieszkań, wykorzystując w tym celu pustostany, 13 tysięcy mieszkań było w trakcie budowy, a w przypadku kolejnych 20 tysięcy mieszkań trwały prace projektowe. Działalność Kocha zainicjowała długotrwały proces – w ciągu kolejnych 15 lat, w czasie rezydowania czterech kolejnych administracji miejskich, udało się wybudować lub przystosować do zamieszkania 200 tysięcy kolejnych mieszkań, liczba pustostanów gwałtownie spadła, a początkowa liczba 10 tysięcy opuszczonych budynków została zredukowana do poniżej 800.
W ostatnich latach urzędowania Kocha na stanowisku burmistrza jego ambitne, realizowane z rozmachem programy kryły się jednak w cieniu licznych skandali. Podczas gdy on sam sprawiał wrażenie przymykającego oczy na pewne poczynania swoich podwładnych, prokuratorzy ustalili, że tysiące urzędników miejskich, w tym pracownicy parkingów, inspektorzy kanalizacyjni, elektryczni i mieszkaniowi, brało łapówki. Posypała się lawina oskarżeń i wyroków skazujących. W tym samym czasie problemy, z jakimi musieli zmierzyć się urzędnicy zarządzający miastem, uległy pomnożeniu: ocenia się, że w schroniskach, przestrzeniach metra i na ulicach Nowego Jorku przebywało 50 tysięcy bezdomnych. Miasto nawiedziła ponadto fala przemocy, związana w dużej mierze z handlem narkotykami i porachunkami lokalnych gangów. Co więcej, rosło oburzenie licznych mniejszości napływających do stolicy z całego świata w poszukiwaniu lepszego życia – wynikało ono m.in. z brutalności policji, starającej się w ten sposób przywrócić porządek publiczny.
Start w wyborach burmistrza Nowego Jorku w 1989 roku.
W 1989, startując w wyborach na burmistrza Nowego Jorku, Koch bezskutecznie ubiegał się o czwartą kadencję. Przegrał jednakże z Davidem Dinkinsem prawybory Partii Demokratycznej na to stanowisko. Dinkins w ostatecznym głosowaniu pokonał Rudy’ego Giulianiego i został pierwszym czarnoskórym burmistrzem Nowego Jorku. Krytyczne uwagi Kocha w czasie wyborów prezydenckich w 1988, które adresował do Jesse Jacksona, zraziły wielu afroamerykanów, co później cytowano jako główną przyczynę porażki Kocha w czasie ubiegania się o kolejną reelekcję.
Działalność po zakończeniu pełnienia funkcji burmistrza Nowego Jorku.
Po opuszczeniu urzędu burmistrza Nowego Jorku Koch został partnerem w kancelarii prawnej Robinson, Silverman, Pearce, Aronsohn, and Berman LLP (obecnie Bryan Cave LLP) oraz komentatorem politycznym, jak również recenzentem filmów i restauracji. Swoje oceny prezentował na łamach gazet, jak również w programach radiowych i telewizyjnych. Jednocześnie objął stanowisko "adjunct professora" na New York University (NYU) oraz odgrywał rolę sędziego w "The People's Court" – amerykańskim programie telewizyjnym typu court show (w latach 1997–1999), po tym jak sędzia Joseph Wapner przeszedł na emeryturę i nie mógł już występować w programie w związku z wiekiem. W 1999 był profesorem wizytującym w Brandeis University. Koch regularnie pojawiał się na mównicy, brał udział w trasach wykładowych, jak również prowadził wysoko oceniany talk show w nowojorskiej stacji radiowej WABC oraz "The Mayor at the Movies" – program telewizyjny w Internecie, w którym zajmował się ocenianiem filmów.
Wspólnie z siostrą, Pat Koch Thaler, napisał motywacyjną książkę dla dzieci "Eddie Shapes Up", z ilustracjami Jonathana Hoefera, wydaną we wrześniu 2011 roku przez Zagat Survey. Przedmowę do tej pozycji skomponował prezydent Stanów Zjednoczonych Bill Clinton. Książka ukazuje młodym czytelnikom dzieciństwo Eddiego – chłopca z nadwagą, złymi nawykami żywieniowymi i awersją do aktywności fizycznej. Powoduje to, że czuje się on słaby, jest nieśmiały, co prowadzi do znęcania się nad nim przez rówieśników. Zachęcony przez członków rodziny i przyjaciół Eddie zaczyna dokonywać drobnych zmian w swoim życiu – ogranicza jedzenie słodyczy, chipsów, zaczyna spożywać więcej warzyw i owoców oraz wspólnie z przyjaciółmi uczestniczyć w ćwiczeniach fizycznych. To zmienia jego życie na lepsze.
Stanowiska polityczne.
Podczas kampanii w wyborach prezydenckich w 2008 roku Koch początkowo udzielił poparcia Hillary Clinton, następnie zaś poparł kandydata Demokratów Baracka Obamę. Popierając jego kandydaturę napisał, że uważa, iż (w przeciwieństwie do 2004 r.) obaj kandydaci zrobią wszystko, co w ich mocy, aby chronić zarówno Stany Zjednoczone, jak i Izrael przed atakami terrorystycznymi, ale poinformował, że zgadza się z polityką wewnętrzną Obamy znacznie bardziej oraz dał do zrozumienia, że poglądy Sarah Palin, wiceprzewodniczącej Republikanów kandydującej na prezydenta, „przeraziłaby go”. W 2010 roku odwołał swoje poparcie dla Obamy, mówiąc, że może on w znaczący sposób zaszkodzić stosunkom amerykańsko-izraelskim.
Życie prywatne i rodzina.
Przez całe życie był kawalerem. Nie miał dzieci. W chwili śmierci żyła jego siostra – Pat Koch Thaler, była prodziekan na New York University’s School of Continuing and Professional Studies. Brat Eda, Harold, zmarł w 1995.
W 1989 roku Koch udzielał wywiadu dotyczącego książki, której był współautorem (napisał ją wspólnie z kardynałem Johnem Josephem O’Connorem). Kiedy udzielający wywiadu poprosił go, aby sprecyzował swoje poglądy dotyczące homoseksualizmu, odpowiedział: „Żywię przekonanie, że nie ma nic złego w homoseksualizmie. Nie ma znaczenia jakim Bóg cię stworzył. Tak się składa, że ja jestem heteroseksualny”.
Śmierć.
Ed Koch zmarł w nocy 1 lutego (około godziny 2:00) w nowojorskim NewYork–Presbyterian Hospital. Bezpośrednim powodem śmierci była zastoinowa niewydolność serca.

</doc>
<doc id="2866701" url="https://pl.wikipedia.org/wiki?curid=2866701" title="Aulphge huegeli">
Aulphge huegeli



</doc>
<doc id="2866702" url="https://pl.wikipedia.org/wiki?curid=2866702" title="Aulopyge hugeli">
Aulopyge hugeli



</doc>
<doc id="2866703" url="https://pl.wikipedia.org/wiki?curid=2866703" title="Aulopyge huegelii">
Aulopyge huegelii



</doc>
<doc id="2866704" url="https://pl.wikipedia.org/wiki?curid=2866704" title="Związek Strzelecki „Strzelec”">
Związek Strzelecki „Strzelec”



</doc>
<doc id="2866708" url="https://pl.wikipedia.org/wiki?curid=2866708" title="María Gabriela Díaz">
María Gabriela Díaz

María Gabriela Díaz (ur. 2 stycznia 1981 w Alta Gracia) – argentyńska kolarka BMX, pięciokrotna medalistka mistrzostw świata.
Kariera.
Pierwszy sukces w karierze María Gabriela Díaz osiągnęła w 1998 roku, kiedy zdobyła srebrny medal w kategorii juniorów podczas mistrzostw świata w Melbourne. Rok później, w tej samej kategorii wiekowej była już najlepsza. W 2000 roku wystartowała na mistrzostwach świata w Córdobie, gdzie zdobyła brązowy medal w kategorii elite seniorek, ulegając jedynie Australijce Natarshy Williams oraz Belgijce Ellen Bollansee. W ciągu kolejnych czterech lat Díaz zdobyła trzy złote medale w tej konkurencji: na MŚ w Louisville (2001), MŚ w Paulinii (2002) oraz MŚ w Valkenswaard (2004). Ostatni medal na imprezie tego cyklu zdobyła w 2006 roku, kiedy na mistrzostwach w São Paulo zajęła drugie miejsce, przegrywając tylko z Holenderką Willy Kanis. W 2008 roku wzięła udział w igrzyskach olimpijskich w Pekinie, gdzie zajęła piąte miejsce. Trzy lata później zdobyła brązowy medal w wyścigu elite na igrzyskach panamerykańskich w Guadalajarze.

</doc>
<doc id="2866714" url="https://pl.wikipedia.org/wiki?curid=2866714" title="Detektyw Conan (seria gier komputerowych)">
Detektyw Conan (seria gier komputerowych)

Na podstawie serii stworzonej przez Gōshō Aoyamę powstało wiele gier komputerowych wydanych na różne konsole. Fabuła gier koncentruje się głównie wokół Shinichi'ego Kudō oraz jego przyjaciół rozwiązujących sprawy kryminalne. Pierwszą grą z serii była wydana 27 grudnia 1996 roku. Większość gier zostało wydanych wyłącznie na terenie Japonii.

</doc>
<doc id="2866718" url="https://pl.wikipedia.org/wiki?curid=2866718" title="Osumanu Adama">
Osumanu Adama

Osumanu Adama (ur. 24 grudnia 1980 w Akrze) − ghański bokser kategorii średniej.
Kariera zawodowa.
Jako zawodowiec zadebiutował 25 maja 2001, nokautując w 2 rundzie rodaka Akeema Alarapea. Do końca 2008 stoczył jeszcze 12 pojedynków, z czego wszystkie wygrał, zdobywając mistrzostwo kraju i Afryki oraz pas WBO Africa w wadze junior średniej.
21 sierpnia 2009 doznał pierwszej porażki w karierze. Pokonał go jednogłośnie na punkty w 6-rundowym pojedynku Amerykanin Dyah Davis, który posłał Adamę dwukrotnie na deski w 1 rundzie. Drugiej porażki doznał, przegrywając również nieznacznie na punkty w 8-rundowym pojedynku z Amerykaninem Donovanem George'em, który posłał Adamę na deski w 7 rundzie.
17 grudnia 2010 pokonał wysoko na punkty Meksykanina Angela Hernandeza, zdobywając pas IBO International w wadze średniej. W następnej walce zmierzył się z Marcusem Upshawem, a stawką walki były tytuły IBO Inter-Continental i USBA. Adama zwyciężył w 4 rundzie przez techniczny nokaut, zostając także pretendentem do mistrzostwa świata IBO.
7 października 2011 zmierzył się z byłym mistrzem świata wagi junior średniej Romanem Karmazinem. Ghańczyk niespodziewanie wygrał przez TKO w 9 rundzie, zostając oficjalnym pretendentem do mistrzostwa świata IBF w wadze średniej.
7 marca 2012 zmierzył się z Danielem Geale'em o mistrzostwo świata IBF w wadze średniej. Po wyrównanym pojedynku jednogłośnie na punkty (110-118, 111-117, 113-115) zwyciężył Geale, po raz drugi skutecznie broniąc mistrzostwa.
1 lutego 2014 r. Adama zmierzył się z mistrzem świata wagi średniej federacji WBA i IBO, niepokonanym Giennadijem Gołowkinem. Walka została przerwana w 7. rundzie po tym jak Odama po raz kolejny wylądował na deskach. Wcześniej był liczony także w rundzie 1. i 6.

</doc>
<doc id="2866721" url="https://pl.wikipedia.org/wiki?curid=2866721" title="Theodore Edson Chandler">
Theodore Edson Chandler

Theodore Edson Chandler (ur. 26 grudnia 1894 w Annapolis, zm. 7 stycznia 1945) – amerykański wojskowy, kontradmirał United States Navy, uczestnik obu wojen światowych, zmarły od ran odniesionych podczas ataku kamikaze na jego okręt flagowy, krążownik USS „Louisville” w trakcie kampanii na Luzonie.
Życiorys.
Theodore E. Chandler był wnukiem senatora Williama E. Chandlera, sekretarza Marynarki Wojennej w latach 1882–1885. Do Akademii Marynarki Wojennej wstąpił w lipcu 1911, a ukończył ją w czerwcu 1915. Jego pierwszym przydziałem był pancernik USS „Florida”, następnie służył na pancerniku USS „New Hampshire”. Po ukończeniu kursu torpedowego dołączył do załogi oddawanego do służby niszczyciela USS „Conner”, na którego pokładzie w maju 1918 popłynął do Francji. Do zakończenia I wojny światowej okręt operował na wodach europejskich, do kraju powrócił w kwietniu 1919.
Kolejnym przydziałem był nowo zbudowany niszczyciel USS „Chandler” (nazwany tak na cześć jego dziadka), na którym służył do grudnia 1920. Po okresie szkolenia uzupełniającego, od 1923 był oficerem na pancerniku USS „West Virginia”, a w dwa lata później USS „Colorado”. Od czerwca 1926, po awansie do stopnia komandora podporucznika ("Lieutenant Commander"), służył kolejno w Naval Mine Depot w Yorktown i jako oficer artyleryjski na krążowniku USS „Trenton”, by 26 kwietnia 1929 objąć dowodzenie niszczycielem USS „Pope”. W latach 1930–1932 pełnił funkcje na lądzie, na morze powrócił jako oficer sztabowy dowódcy niszczycieli Battle Force. 2 lutego 1934 został mianowany dowódcą niszczyciela USS „Buchanan”. W latach 1935–1938 był attaché morskim w ambasadach Stanów Zjednoczonych w Paryżu, Madrycie i Lizbonie. Od 1938 uczestniczył w pracach odbiorczych na krążowniku USS „Nashville”, po jego wejściu do służby objął stanowisko zastępcy dowódcy okrętu. Od lipca 1940 służył w biurze Szefa Operacji Morskich w Waszyngtonie, w roku następnym awansując do stopnia komandora ("Captain").
15 października 1941 przejął dowodzenie krążownikiem USS „Omaha”. Trzy tygodnie później, 6 listopada, operując wraz z niszczycielem USS „Somers”, przechwycił na morzu niemiecki łamacz blokady „Odenwald” z ładunkiem kauczuku. Załoga zatrzymanego statku otworzyła zawory denne celem samozatopienia, lecz wysłany z krążownika oddział abordażowy zapobiegł temu i uratował jednostkę jako zdobycz wojenną. Był to ostatni w historii US Navy przypadek wypłacenia nagrody za zdobycie pryzu. Do kwietnia 1943 pozostawał z „Omahą” na wodach południowego Atlantyku, następnie objął dowodzenie amerykańskimi siłami morskimi w rejonie Aruby i Curaçao. 3 maja tegoż roku otrzymał awans do stopnia kontradmirała ("Rear Admiral").
W lipcu 1944 został mianowany dowódcą 2. Eskadry Krążowników Floty Atlantyckiej. Uczestniczył w lądowaniu na południu Francji, następnie został skierowany do działań wojennych na Pacyfiku. Objął dowodzenie 2. Eskadry Pancerników, wchodzącej w skład zespołu wsparcia ogniowego admirała Oldendorfa podczas inwazji na Leyte. W trakcie czterech starć uczestniczył w rozgromieniu sił japońskich w cieśninie Surigao. Od 8 grudnia dowodził 4. Eskadrą Krążowników wyznaczoną do wsparcia desantu na Luzon. Eskadra, wraz z całością sił admirała Oldendorfa, była w drodze do miejsca inwazji oraz w czasie ostrzeliwania brzegów wielokrotnie atakowana przez japońskie lotnictwo. 5 stycznia 1945 okręt flagowy Chandlera, krążownik ciężki USS „Louisville”, został uszkodzony przez kamikaze, pozostał jednak w zespole. Następnego dnia Japończycy przypuścili kolejny atak. Samolot pilotowany przez samobójcę uderzył w skrzydło pomostu dowodzenia krążownika, zabijając bądź raniąc większość obsady. Ciężko poparzony rozlaną płonącą benzyną lotniczą kontradmirał do końca pozostawał na stanowisku. Zmarł następnego dnia wskutek odniesionych ran.
Pamięć.
Marynarka Wojenna Stanów Zjednoczonych nadała jego imię dwóm okrętom: niszczycielowi typu "Gearing" – „Theodore E. Chandler” w 1945 oraz niszczycielowi rakietowemu typu "Kidd" – USS „Chandler” w 1983.

</doc>
<doc id="2866722" url="https://pl.wikipedia.org/wiki?curid=2866722" title="Miasta Ugandy">
Miasta Ugandy

Według danych oficjalnych pochodzących z 2011 roku Uganda posiadała ponad 90 miast o ludności przekraczającej 10 tys. mieszkańców. Stolica kraju Kampala jako jedyne miasto liczyło ponad milion mieszkańców; 3 miasta z ludnością 100÷500 tys.; 14 miast z ludnością 50÷100 tys.; 23 miasta z ludnością 25÷50 tys. oraz reszta miast poniżej 25 tys. mieszkańców.
Największe miasta w Ugandzie.
Największe miasta w Ugandzie według liczebności mieszkańców (stan na 01.07.2011):

</doc>
<doc id="2866725" url="https://pl.wikipedia.org/wiki?curid=2866725" title="Ellen Bollansee">
Ellen Bollansee

Ellen Bollansee (ur. 16 marca 1980 w Herentals) – belgijska kolarka BMX, srebrna medalistka mistrzostw świata.
Kariera.
Największy sukces w karierze Ellen Bollansee osiągnęła w 2000 roku, kiedy zdobyła srebrny medal w kategorii elite podczas mistrzostw świata w Córdobie. W zawodach tych wyprzedziła ją jedynie Australijka Natarsha Williams, a trzecie miejsce zajęła María Gabriela Díaz z Argentyny. Startowała także na mistrzostwach w Vallet (1999) i mistrzostwach w Louisville (2001), ale nie stanęła na podium. Ponadto w 1997 roku zdobyła brązowy medal w kategorii juniorów na mistrzostwach świata w Saskatoon.

</doc>
<doc id="2866733" url="https://pl.wikipedia.org/wiki?curid=2866733" title="Florian Thauvin">
Florian Thauvin

Florian Thauvin (ur. 26 stycznia 1993 w Orleanie) – francuski piłkarz występujący na pozycji pomocnika we włoskim klubie Udinese Calcio.
Kariera klubowa.
Od 2008 szkolił się w szkółce piłkarskiej Grenoble Foot 38. W 2011 zadebiutował w drużynie zawodowej Grenoble Foot 38 na szczeblu Ligue 2. 26 lipca 2011 roku podpisał kontrakt z SC Bastia. W 2012 roku zagrał swój pierwszy mecz w Ligue 1 przed FC Sochaux i zdobył swoją pierwszą bramkę przeciwko Girondins Bordeaux. Zdobył swój pierwszy dublet w tym samym meczu.
29 stycznia 2013 roku podpisał kontrakt z Lille OSC, ale został natychmiast wypożyczony do SC Bastia, aby zakończyć sezon.
2 września 2013 po tygodniach negocjacji, został zawodnikiem Olympique Marsylii, która zapłaciła za niego 15 milionów euro.

</doc>
<doc id="2866736" url="https://pl.wikipedia.org/wiki?curid=2866736" title="Steve Veltman">
Steve Veltman

Stephen James Veltman (ur. 4 sierpnia 1969 w Filadelfii) – amerykański kolarz BMX, brązowy medalista mistrzostw świata.
Kariera.
Największy sukces w karierze Steve Veltman osiągnął w 2000 roku, kiedy zajął trzecie miejsce w kategorii elite podczas mistrzostw świata BMX w Córdobie. W zawodach tych wyprzedzili go jedynie Kolumbijczyk Mario Andrés Soto oraz inny reprezentant USA - Randy Stumpfhauser. W tej samej konkurencji był siódmy na rozgrywanych rok wcześniej mistrzostwach w Vallet. Ponadto w 1997 roku zajął ósmą pozycję w kategorii elite na mistrzostwach w Saskatoon.

</doc>
<doc id="2866737" url="https://pl.wikipedia.org/wiki?curid=2866737" title="José Antonio Vucetich">
José Antonio Vucetich

José Antonio Vucetich Adler (ur. 14 czerwca 1919 w Buenos Aires, zm. 1973) – argentyński piłkarz występujący na pozycji bocznego obrońcy i napastnika.
Vucetich pochodził ze stołecznego Buenos Aires i swoją karierę rozpoczynał w tamtejszym zespole El Porvenir, w którym występował w latach 1939–1940, tworząc na boisku słynne wówczas trio z Raúlem Piñeyro i Vicente de Thomasem. W latach 1941–1945 występował w innej drużynie ze stolicy, Club Atlético Lanús, w której został przekwalikowany z dotychczasowej pozycji prawego obrońcy na lewego defensora. W 1946 roku wyjechał do Meksyku, gdzie został graczem Tampico Madero FC. W jego barwach zdobył trzy ligowe gole – 22 grudnia 1946 w meczu z Asturias (5:1), 3 marca 1947 z Américą (2:0) i 23 marca 1947 z San Sebastián (3:2), zajmując szóste miejsce w tabeli sezonu 1946/1947. W późniejszym czasie grał jeszcze we Włoszech, w Turynie, skąd trafił do hiszpańskiego RCD Espanyol z Barcelony. W Primera División rozegrał tylko dwa mecze, jako napastnik – zadebiutował w niej 3 kwietnia 1949 w meczu z CD Alcoyano (0:2), zaś siedem dni później w konfrontacji z CE Sabadell (6:2) dwukrotnie wpisał się na listę strzelców. Po kilku miesiącach w Espanyolu powrócił do Tampico Madero FC.
Po zakończeniu kariery osiadł w Meksyku. Zmarł w 1973 roku. Jego syn Víctor Manuel Vucetich jest obecnie znanym meksykańskim trenerem piłkarskim.

</doc>
<doc id="2866740" url="https://pl.wikipedia.org/wiki?curid=2866740" title="Rejon wałdajski">
Rejon wałdajski

Rejon wałdajski (ros. Валдайский район; Валда́йский муниципальный район, wałdajski rejon municypalny) – rejon na północnym zachodzie europejskiej części Federacji Rosyjskiej, w obwodzie nowogrodzkim.
Geografia.
Ośrodkiem administracyjnym rejonu jest miasto Wałdaj, liczące 17 251 mieszkańców (2008 r.)
Rejon leży w południowo-wschodniej części obwodu nowogrodzkiego i graniczy z następującymi rejonami tegoż obwodu: kriestińskim i okułowskim na północy oraz diemiańskim na południowym wschodzie. Na wschodzie sąsiaduje też z rejonem bołogowskim obwodu twerskiego.
Obszar ten zamieszkuje 26 479 osób (2010r.).
Powierzchnia rejonu wałdajskiego wynosi 2 701,63 km². Najwyższym wzniesieniem jest wzgórze w pobliżu wsi Zimogorje (Зимогорье), ok. 2 km na południowy wschód od Wałdaja, liczące 266 m n.p.m. W bezpośredniej bliskości znajduje się też Ryżocha (296 m n.p.m.) w pobliżu wsi o tej samej nazwie, jednak szczyt wzniesienia jest już w rejonie diemiańskim.
Na obszarze rejonu wałdajskiego znajduje się ok. 100 jezior, spośród których największym jest Jezioro Wałdajskie. Stanowi ono część kompleksu jeziorno-leśnego Wałdajskiego Parku Narodowego położonego w północnej części Wyżyny Wałdajskiej.
Historia.
Wzmiankowany w 1495 Wałdaj i jego okolice znajdowały się w obrębie dierewskiej piatiny (Деревская пятина) dawnej Republiki Nowogrodzkiej, wówczas należącej już do Wielkiego Księstwa Moskiewskiego. Po reformie administracyjnej Piotra I tereny te znalazły się na obszarze guberni ingermanlandzkiej, a następnie petersburskiej. W 1727 r. powstała gubernia nowogrodzka, w ramach której utworzono ujezd wałdajski (1776). Rejon wałdajski powstał w 1926 r.
Demografia.
W 2008 r. z 26 886 mieszkańców rejonu 17 251 mieszkało w mieście Wałdaj (64,16%). Ponadto na terenie rejonu znajdują się 183 większe i mniejsze wsie. 
Zmiany populacji rejonu na przestrzeni lat:
Podział administracyjny.
Od 2010 r. w skład rejonu wałdajskiego wchodzi 9 jednostek samorządu terytorialnego (муниципальное образование). 

</doc>
<doc id="2866741" url="https://pl.wikipedia.org/wiki?curid=2866741" title="Eir Aoi">
Eir Aoi

 – japońska piosenkarka z Sapporo, związana z Sony Music Entertainment Japan. Jej talent został odkryty na japońskim serwisie Niconico.
Życiorys.
Była członkinią zespołu utworzonego w liceum. Po ukończeniu studiów wykonywała występy publiczne i wydała swój debiutancki singiel „Memoria”, który od 19 października 2011 jest używany do napisów końcowych w anime "Fate/Zero". Jej drugi singiel „Aurora” został wydany 5 września 2012 roku i jest wykorzystywany jako czwarta czołówka do anime "Mobile Suit Gundam AGE". Trzeci singiel „Innocence” został wydany 21 listopada 2012 roku i jest używany jako druga czołówka do anime "Sword Art Online". Czwarty singiel ,Ignite" został użyty 5 lipca 2014 jako pierwsza czołówka do anime Sword Art Online II.

</doc>
<doc id="2866745" url="https://pl.wikipedia.org/wiki?curid=2866745" title="Jerzy Lamuzga">
Jerzy Lamuzga

Jerzy Lamuzga (ur. 1907 w Nowej Wsi, zm. 1974) – działacz KPP, PZPR, poseł na sejm I kadencji (1952–1956) oraz II kadencji (1957–1961).
W wieku 14 lat rozpoczął pracę w kopalni "Paweł" w Świętochłowicach, skąd został wydalony za udział w strajku w 1924. Został aktywnym członkiem KPP, podjął pracę jako robotnik cynkowni w Lipinach, później jako górnik kop. "Śląsk". Wielokrotnie aresztowany za działalność polityczną. W 1931 wyjechał na dwa lata do ZSRR, po powrocie został członkiem egzekutywy Komitetu Okręgowego KPP. W 1937 aresztowany i skazany na 5 lat więzienia.
23 marca rozpoczął się największy proces członków KPP, a oskarżeni Meitel Heiman, Jerzy Lamuzga, Emil Czempas i jego żona Helena oraz Antoni Pierchała skazani zostali na wieloletnie więzienie. KPP nie zdołała skupić większej liczby członków, nie dotarła na wieś, ale zdecydowaną walką o interesy robotników zdobyła ich uznanie. Proces trwał do 30 marca.
W 1941 wyszedł na wolność i podjął pracę w kop. "Matylda", skąd w 2 lata później skierowany został do armii niemieckiej i wysłany na front, gdzie przeszedł na stronę aliantów i wstąpił do polskich formacji walczących na Zachodzie. Po powrocie do kraju w 1945 pełnił funkcję instruktora Wydziału Organizacyjnego KW PPR, I sekretarza KP w Katowicach i KM w Chorzowie. W 1950 został mianowany na stanowisko sekretarza KW PZPR w Katowicach. Następnie pełnił funkcję posła w I i II kadencji.
Został pochowany na cmentarzu przy ulicy francuskiej w Katowicach.

</doc>
<doc id="2866751" url="https://pl.wikipedia.org/wiki?curid=2866751" title="Mąka ryżowa">
Mąka ryżowa

Mąka ryżowa – mąka wytwarzana z drobno zmielonych ziaren ryżu.
Wytwarza się z niej np. makaron ryżowy, kluski (np. indyjskie idli, japońskie dango), ciasta, ciastka (np. japońskie mochi, koreańskie injeolmi), placki (np. indyjskie papad), naleśniki (np. indyjskie appam i dosa), bliny oraz używa do zagęszczania kisieli, zup, sosów. Jest istotnym składnikiem kuchni japońskiej i innych krajów azjatyckich.
Wykonuje się ją zarówno z białego ryżu jak i ryżu brązowego. 
Nie zawiera glutenu.

</doc>
<doc id="2866753" url="https://pl.wikipedia.org/wiki?curid=2866753" title="Greg Cipes">
Greg Cipes

Gregory Michael "Greg" Cipes (ur. 4 stycznia 1980 w Coral Springs) – amerykański aktor filmowy i telewizyjny, komik, a także muzyk i zawodowy surfer. W Polsce najbardziej znany z roli Dwighta w filmie "Szybko i wściekle".
Życiorys.
Urodził się w Coral Springs na Florydzie jako syn Robin Mrasek i Geoffa Cipesa. W wieku 18 lat stał się młodym, profesjonalnym surferem nr 3.

</doc>
<doc id="2866754" url="https://pl.wikipedia.org/wiki?curid=2866754" title="Tichon (Sokołow)">
Tichon (Sokołow)



</doc>
<doc id="2866757" url="https://pl.wikipedia.org/wiki?curid=2866757" title="Gyūdon">
Gyūdon

Gyūdon (jap. 牛丼, dosł. miska wołowiny) – danie kuchni japońskiej, rodzaj wołowej potrawki z dodatkiem cebuli, duszonej w umiarkowanie słodkim sosie na bazie rybnego bulionu dashi, sosu sojowego i mirinu (słodkiego wina ryżowego), podawanej w misce na porcji ryżu. Często występuje z dodatkiem makaronu shirataki, a niekiedy również zalane surowym jajkiem. Potrawa popularna w obrębie Japonii, zazwyczaj serwowana razem z beni shōga (marynowanym imbirem), shichimi (mieszanka przypraw) i zupą miso. Słowo "gyū" w nazwie oznacza "krowa" lub "wołowina", a "don" jest krótką formą "donburi", co po japońsku znaczy "miska".
Historia.
Zachodnie zwyczaje, w tym także spożywanie wołowiny, zostały przyswojone i rozpowszechnione na terenie Japonii w związku z procesem westernizacji kraju pod hasłem "bunmei-kaika", („cywilizacja i oświecenie”) w czasie restauracji Meiji.
Przyjmuje się, że to właśnie wtedy powstało powszechnie dostępne danie obecnie uważane za pierwotną wersję obecnego gyūdonu.
Uważa się, że gyūdon to danie pokrewne sukiyaki-don, a także starodawnej potrawie gyūnabe, składającej się z cienkich plastrów wołowiny podgotowanych w garnczku z warzywami, ostatecznie podawanej w misce, na porcji ryżu.
W roku 1862 wariacja gyūnabe z regionu Kantō jako pierwsza wybiła się i zyskała popularność wśród konsumentów.
Czas gwałtownego wzrostu popularności dania przypada na okres od początków okresu Taishō (1912–1926) po wczesne lata okresu Shōwa (1926–1989). Do niepodważalnego sukcesu potrawy przyczyniła się niska cena wołowiny oraz ówczesna popularność dań sprzedawanych z typowych dla Japonii stoisk gastronomicznych (yatai) w miejscach takich, jak tokijska dzielnica Asakusa.
Pomimo że w niektórych wersjach gyūdonu można się doszukać śladów inspiracji tradycyjnym sukiyaki (w postaci dodatków takich jak konnyaku, pieczone tofu czy zielona cebulka), większość znanych restauracji podaje go w podstawowej wersji ze składnikami ograniczonymi do wołowiny z cebulą.
Sprzedaż w barach szybkiej obsługi.
Gyūdon można zjeść zarówno w japońskich restauracjach jak i w sieciach barów szybkiej obsługi specjalizujących się w tym daniu. Do największych sieci należą Yoshinoya i Sukiya, ale także Matsuya, gdzie gyūdon nazywany jest gyūmeshi (牛めし).
Niektóre sieciówki podają do posiłku zupę miso za dodatkową opłatą, ale większość z nich oferuje klientom w lokalu zupę gratis. Taką politykę przyjęła Matsuya, podczas gdy inne sieci, w tym także Sukiya, podają miso tylko jako część zestawu.
Wymagania klientów.
Niektóre restauracje umożliwiają klientowi sprecyzowanie, w jakiej formie życzy sobie otrzymać swój gyūdon, nie uiszczając przy tym żadnej dodatkowej opłaty. Służą do tego hasła takie jak "tsuyudaku" (pl. "dodatkowa porcja sosu tsuyu" ), ale usługa ta ma pewno ograniczenia – można z niej skorzystać tylko jedząc posiłek w lokalu.
W odniesieniu do gyūdonu, "tsuyudaku" to będący częścią gwary zawodowej termin zawierający konkretne wskazówki co do przygotowania – należy wtedy podać gyūdon z dużą ilością tsuyu połączonego z sokami mięsnymi ze smażenia. Termin "tsuyunuki" pada, gdy klient zażyczy sobie mniej tsuyu niż zazwyczaj.
Funkcjonuje również hasło "tsuyudakudaku", które jest prośbą o jeszcze więcej tsuyu, a także "tsuyudakudakudaku" ("ociekający sosem"), którego klienci czasem używają gdy zażyczą sobie wyjątkowo dużej porcji sosu.
Istnieje teoria według której daku to udźwięczniona forma taku, części słowa "takusan" ("wiele, dużo"), która to, podwojona, tworzy onomatopeję (wyraz dźwiękonaśladowczy) odzwierciedlającą dźwięk kapania.
Sam termin tsuyudaku został wprowadzony przez pewnego japońskiego biznesmena, który rano, w drodze do pracy, mając na uwadze brak czasu, poprosił o mocno rozrzedzony gyūdon, aby mógł go szybciej zjeść. Stało się to tak popularne, że hasło "tsuyudaku", rozpowszechnione przez właścicieli restauracji, szybko weszło w użycie w innych barach serwujących gyūdon.
Zakaz importu wołowiny.
11 lutego 2004, w konsekwencji zakazu importu wołowiny ze Stanów Zjednoczonych oraz strachu przed chorobą wściekłych krów, Yoshinoya i konkurencyjne sieci gastronomiczne wstrzymały sprzedaż gyūdonu w Japonii. W Yoshinoyi przekształcono menu i zaczęto podawać podobne danie o nazwie butadon (豚丼), w którym wołowinę zastąpiono wieprzowiną. Sukiya, choć nie zrezygnowała ze sprzedaży gyūdonu (wołowinę sprowadzano z Australii), dodała do menu danie zwane tondon, będące ekwiwalentem dania z Yoshinoyi (zarówno słowo buta, jak i ton zapisuje się tym samym kanji 豚 i oba znaczą „świnia”. Patrz: tonkatsu).
Na początku maja 2005 parlament przegłosował wznowienie importu wołowiny ze Stanów Zjednoczonych, ale w styczniu 2006 zakaz został przywrócony. Decyzja zapadła po tym, jak w pierwszej partii importowanego mięsa wykryto dostrzegalne ilości zakazanego nerwu rdzeniowego. Ostatecznie zakaz zniesiono we wrześniu 2006.

</doc>
<doc id="2866758" url="https://pl.wikipedia.org/wiki?curid=2866758" title="Andrew Musgrave">
Andrew Musgrave

Andrew Musgrave (ur. 6 marca 1990 w Poole) – brytyjski biegacz narciarski, zawodnik klubu Huntly Nordic Ski Club.
Kariera.
Po raz pierwszy na arenie międzynarodowej Andrew Musgrave pojawił się 25 lutego 2006 roku podczas zawodów juniorów w Candanchú, gdzie zajął 57. miejsce w biegu na 10 km techniką dowolną. Dwa lata później wystartował na mistrzostwach świata juniorów w Malles Venosta, zajmując odległe pozycje. Najlepszy wynik osiągnął na rozgrywanych rok później mistrzostwach świata juniorów w Praz de Lys – Sommand, gdzie był dziewiąty w biegu na 10 km stylem dowolnym. W 2013 roku był czwarty na dystansie 15 km stylem dowolnym podczas mistrzostw świata młodzieżowców w Libercu.
W Pucharze Świata zadebiutował 29 listopada 2008 roku w Ruce, gdzie zajął 78. miejsce w sprincie techniką dowolną. Pierwsze pucharowe punkty wywalczył podczas szóstej edycji Tour de Ski. W prologu 29 grudnia 2011 roku w Oberhofie zajął 28. miejsce na dystansie 3,75 km stylem dowolnym. Cały cykl zakończył na 52. miejscu w klasyfikacji końcowej. Ósmą edycję TdS zakończył na 27. pozycji.
W 2009 roku wystartował na mistrzostwach świata w Libercu, gdzie jego najlepszym indywidualnym wynikiem było 45. miejsce w biegu łączonym na 30 km. Na tych samych mistrzostwach wraz z kolegami z reprezentacji zajął czternaste miejsce sztafecie. Zajął również 28. miejsce w sprincie stylem dowolnym na mistrzostwach świata w Oslo w 2011 roku i na dystansie 15 km techniką dowolną podczas rozgrywanych dwa lata później mistrzostw świata w Val di Fiemme. W 2010 roku startował na igrzyskach olimpijskich w Vancouver, jednak we wszystkich startach plasował się w szóstej dziesiątce.
W styczniu 2014 roku został mistrzem Norwegii w sprincie stylem dowolnym, wyprzedzając między innymi mistrza świata z 2009 roku, Norwega Olę Vigena Hattestada.
Jego siostra Rosamund Musgrave również uprawiała biegi narciarskie.

</doc>
<doc id="2866759" url="https://pl.wikipedia.org/wiki?curid=2866759" title="Robert Rodat">
Robert Rodat

Robert Rodat (ur. 1953 w Keene, New Hampshire) − amerykański producent i scenarzysta filmowy.
Kariera filmowa.
W 1997 wygrał wraz ze współpracownikami chrześcijańską Christopher Awards za film "Droga do domu". W 1999 był też kilkakrotnie nominowany do różnych nagród filmowych za scenariusz do filmu "Szeregowiec Ryan" (Oscar, Złoty Glob, Humanitas Prize, Nagroda Satelita, Writers Guild of America Award). W 2012 otrzymał nominację do brytyjskiej SFX Awards za serial "Wrogie niebo" (ang. "Falling Skies").

</doc>
<doc id="2866769" url="https://pl.wikipedia.org/wiki?curid=2866769" title="Arvis Liepiņš">
Arvis Liepiņš

Arvis Liepiņš (ur. 18 marca 1990 r. w Rydze) – łotewski biegacz narciarski, zawodnik klubu SK Riga.
Kariera.
Po raz pierwszy na arenie międzynarodowej Arvis Liepiņš pojawił się w styczniu 2008 roku, podczas zawodów Skandynawian Cup w Rydze w sprincie stylem dowolnym w którym zajął 58. miejsce.
W Pucharze Świata zadebiutował 25 stycznia 2009 roku w Otepää, gdzie zajął ostatnie 70. miejsce w sprincie techniką klasyczną. Pucharowych punktów jeszcze nie zdobył.
Startował również w rozgrywkach biathlonowych w Pucharze IBU w sezonie 2014/2015. Najwyższe miejsce zajął podczas debiutu w tych rozgrywkach 9 stycznia 2015 w Dusznikach-Zdroju, gdzie zajął 83. lokatę na 114 startujących zawodników.
Osiągnięcia.
Puchar Świata.
Miejsca na podium.
Liepiņš nigdy nie stał na podium indywidualnych zawodów Pucharu Świata.

</doc>
<doc id="2866770" url="https://pl.wikipedia.org/wiki?curid=2866770" title="Swing Guitars">
Swing Guitars

Swing Guitars – album jazzowy, split zawierający nagrania trzech zespołów, których liderami byli gitarzyści: Barney Kessel, Oscar Moore i Tal Farlow. Wszystkie nagrania powstały w Los Angeles: zespół Barneya Kessela (nagrania 1 – 4) zarejestrowano 23 lipca 1952, Quartet Oscara Moore'a (nagrania 5 – 8) grał 22 kwietnia 1955, a Tal Farlow z zespołem (nagrania 9 – 12) 25 kwietnia 1955.
12" monofoniczny album wydany został w 1955 przez wytwórnię Norgran Records (MG N-1033), EMI/Columbia (33CX 10051)
oraz w 1957 przez Verve (MGV 8124).

</doc>
<doc id="2866773" url="https://pl.wikipedia.org/wiki?curid=2866773" title="Religia w Norwegii">
Religia w Norwegii

Religia w Norwegii zdominowana jest przez luteranizm. Chociaż blisko 70% populacji należy do Kościoła Norweskiego, frekwencja w świątyniach wynosi tylko 10%. Członkami innych wspólnot religijnych jest około 10% ludności, a 20% ludności nie należy do żadnej wspólnoty religijnej. Największymi mniejszościami religijnymi w Norwegii są: muzułmanie i katolicy, a wśród rodowitych mieszkańców zielonoświątkowcy.
Według najnowszego sondażu Eurobarometru z 2010 roku odpowiedzi mieszkańców Norwegii na pytania w sprawie wiary były następujące:
Chrześcijaństwo.
Chrześcijaństwo zawitało do Norwegii w X wieku, za panowania Olafa I. Chrześcijańska Norwegia należała do Kościoła katolickiego aż do reformacji. W roku 1537 król Danii Chrystian III Oldenburg, pod panowaniem którego była Norwegia, zarządził konwersję na luteranizm, który oficjalnie został przyjęty dwa lata później.
Od 2005 roku Kościół Norwegii odnotowuje spadek liczby wiernych, co jest spowodowane laicyzacją społeczeństwa, a także dużym wzrostem innych wspólnot religijnych, w tym Kościoła katolickiego. Szacuje się, że w Norwegii może być około 200 tysięcy katolików, z czego większość to imigranci z zagranicy, głównie z Polski.
Islam.
Według rządowych statystyk islam wyznaje 182,8 tys. (3,4%) mieszkańców, co czyni go drugą religią w Norwegii po chrześcijaństwie. Największym skupiskiem wyznawców islamu jest Oslo, w którym żyje 37% (64 882) wszystkich muzułmanów. Inne większe skupiska wyznawców tej religii to: Akershus (23 812), Østfold (13 620), Buskerud (13 011) i Rogaland (11 742). Większość wyznawców to imigranci z krajów azjatyckich i afrykańskich, głównie z Somalii, Pakistanu, Iraku, Syrii, Erytrei, Iranu, Afganistanu i Turcji. Według badań "Pew Research Center" odsetek wyznawców islamu w Norwegii wzrósł z 3,7% w 2010 roku do 5,7% w roku 2016.
Buddyzm.
Rządowe statystyki odnotowały w ostatnich latach wzrost liczby wyznawców buddyzmu do obecnej populacji 21,5 tys. wyznawców (0,4%). Większość wyznawców to imigranci z krajów azjatyckich, głównie z Wietnamu, Tajlandii i Sri Lanki.
Statystyki.
Rządowe dane statystyczne na 2020 rok:

</doc>
<doc id="2866774" url="https://pl.wikipedia.org/wiki?curid=2866774" title="Timir Aleksjejewicz Pinegin">
Timir Aleksjejewicz Pinegin



</doc>
<doc id="2866780" url="https://pl.wikipedia.org/wiki?curid=2866780" title="Sergej Mikajelian">
Sergej Mikajelian

Sergej Mikajelian (orm. Սերգեյ Միքայելյան; rus. Серге́й Арту́рович Микаеля́н; ur. 27 kwietnia 1992 w Gornoałtajsku) – ormiański biegacz narciarski.
Kariera.
Po raz pierwszy na arenie międzynarodowej Sergej Mikajelian pojawił się w lutym 2008 roku, podczas mistrzostw świata juniorów w Malles Venosta, gdzie zajął 91. miejsce w sprincie stylem dowolnym i 75. miejsce w biegu na 10 km techniką klasyczną. Jeszcze trzykrotnie startował na imprezach tego cyklu, najlepszy wynik osiągając podczas mistrzostw świata juniorów w Erzurum w 2012 roku, gdzie był między innymi ósmy na dystansie 10 km stylem klasycznym. Zajął też między innymi dziewiąte miejsce w biegu łączonym na rozgrywanych w 2014 roku mistrzostwach świata młodzieżowców w Val di Fiemme.
W Pucharze Świata zadebiutował 26 listopada 2010 roku w Ruce, gdzie zajął 125. miejsce (ostatnie) w sprincie technika klasyczną. Pierwsze pucharowe punkty wywalczył 23 stycznia 2015 roku w Rybińsku, zajmując 20. miejsce na dystansie 15 km stylem dowolnym. Były to jego jedyne punkty w sezonie 2014/2015, który ukończył ostatecznie na 130. miejscu w klasyfikacji generalnej. W 2010 roku wystąpił na igrzyskach olimpijskich w Vancouver, gdzie zajął 70. miejsce w biegu na 15 km stylem dowolnym. Na rozgrywanych cztery lata później igrzyskach w Soczi zajął 45. miejsce w biegu łączonym, a na dystansie 15 km klasykiem uplasował się jedną pozycję niżej. Na tej samej imprezie pełnił funkcję chorążego reprezentacji Armenii. Kilkukrotnie startował na mistrzostwach świata, zajmując między innymi 45. miejsce w biegu łączonym podczas MŚ w Falun w 2015 roku.
W 2017 roku podczas Uniwersjady w Ałmaty zdobył brązowy medal w biegu pościgowym na 10 km stylem dowolnym. Był to pierwszy w historii medal zimowej uniwersjady dla Armenii.
Jego brat Mikayel również uprawia biegi narciarskie.
Osiągnięcia.
Puchar Świata.
Miejsca na podium.
Mikajelian nigdy nie stał na podium indywidualnych zawodów Pucharu Świata.

</doc>
<doc id="2866781" url="https://pl.wikipedia.org/wiki?curid=2866781" title="Wiktor Dłużniewski">
Wiktor Dłużniewski

Wiktor Dłużniewski (ur. w 1817 lub 1820 r. w zaborze austriackim, zm. w 1873 r. w Warszawie) – polski nauczyciel, literat, poeta, autor pierwszej wierszowanej gawędy o historii i nazwie Łodzi "Paweł Łodzia Kubowicz".
Życiorys.
Uczęszczał do gimnazjum w Brzeżanach. Być może studiował w Dorpacie i zapewne w Niemczech, bo wraz z Józefem Dziekońskim, dorpatczykiem, miał widzieć „malownicze wybrzeża Renu”. Dziekoński był jednym z liderów warszawskiej cyganerii i być może patronował w 1841 r. debiutowi poetyckiemu Dłużniewskiego w „Nadwiślaninie”. W 1846 r. wydał w Warszawie tomik "Poezje", zawierający zbiór tłumaczeń wierszy „młodej Germanii”. W 1847 wydał też w Warszawie gramatykę niemiecką.
W 1843 r. złożył w Warszawie egzamin nauczycielski. W 1847 r. został nauczycielem języka niemieckiego w Hrubieszowie. W 1850 r. przeniesiono go na stanowisko nauczyciela języka polskiego, geografii i kaligrafii do Łodzi do Szkoły Powiatowej Realnej Niemiecko-Rosyjskiej. Uczył też w Zgierzu. Choć wywierał znaczny wpływ na kształtowanie się życia szkoły, popadł jednak w konflikt z otoczeniem, czemu sprzyjała nieodpowiednia atmosfera spowodowana działalnością inspektora (odpowiednik dzisiejszego dyrektora szkoły) A. Leonarda i w 1858 r. został przeniesiony na własną prośbę do szkoły powiatowej w Mławie, co było oczywistą degradacją. Pracował tam do 1866 r. 
Pomimo konfliktów łódzki okres życia stanowił czas względnej stabilizacji Dłużniewskiego, człowieka o trudnym charakterze. W 1859 r. opublikował w Warszawie przygotowany w Łodzi "Zbiorek wierszy i wierszyków". Na pamięć łodzian zasługuje przede wszystkim z uwagi na temat łódzki w jego twórczości, bowiem w 1857 r. wydał w Warszawie napisaną w Łodzi poetycką gawędę "Paweł Łodzia Kubowicz. Zdarzenie z pierwszej połowy XVII wieku" (wraz z gawędą "Scholastyk i szewc"). 
Nie historyk, lecz literat, poeta, łódzki nauczyciel był pierwszym, który wypowiedział się na temat pochodzenia nazwy Łodzi. Napisał, że przodek jego tytułowego bohatera, Kuba Mazur, przewiózł łodzią przez Dunaj cesarzowi Zygmuntowi pierścień Zawiszy Czarnego pojmanego przez Turków (1428) i stąd wywodzi się herb rodziny – Łodzia. Paweł Kubowicz zakładając pod koniec XVI w. (co nie odpowiada prawdzie historycznej) miasto nadał mu nazwę właśnie od swego herbu. Znaczenie dla genezy nazwy Łodzi ma jeszcze inny wątek omawianej gawędy, ten że jednym ze starających się o rękę córki Pawła, Urszuli, był syn sąsiada imieniem Włodzio.
Wierszowane opowiadanie Dłużniewskiego o początkach Łodzi nie znajduje żadnego pokrycia w realiach historycznych, choć Paweł z Łodzi, przezwiskiem Kubowicz, był postacią historyczną. Podobnie jak Dłużniewski, kilku historyków nazwę Łodzi również wywodzi od herbu, a Maksymilian Baruch, od imienia Włodzisław. Prawdopodobnie do tegoż opisu nawiązuje legenda o rycerzu, który przybył z daleka w te strony łódką i po wykarczowaniu puszczy założył osadę Łodzia.
Gawędę tę nazywa się niekiedy poetyckim pożegnaniem Łodzi rolniczej, choć w istocie poeta tworzył temu miastu dość spóźnioną legendę eponimiczną, wywodzącą nazwę miasta od jakiejś na poły historycznej postaci. Choć forma nazwiska Kubowicz wskazywałaby na jego pochodzenie mieszczańskie, Dłużniewski wywodził nazwę miasta od założenia go przez szlachcica herbu Łodzia, wsławionego wojennymi czynami za czasów Stefana Batorego – a w rzeczywistości Łódź jako miasto istniała półtora wieku wcześniej, bo od czasów Władysława Jagiełły. Gawęda Dłużniewskiego była więc raczej odroślą Śpiewów historycznych Juliana Niemcewicza, ocieniającą Łódź. W intencji autora bohaterska legenda przeciwstawiała nie tyle rolnictwo – przemysłowi, co rycerską, polską przeszłość – handlarskiej teraźniejszości opanowanej przez Niemców.
To środowisko niemieckie usiłował wyśmiać w próbie dramatycznej "Wyprawa do Ameryki. Quotlibet z żywych obrazów miasta Łodzi", napisanej w 1857 r., przesłanej Józefowi Kraszewskiemu, nigdy nie wystawianej, a odnalezionej w papierach adresata w Bibliotece Jagiellońskiej przez Anielę Kowalską. Opublikowanej w 2012 roku przez łódzkie wydawnictwo eConn w opracowaniu Piotra Boczkowskiego i pod redakcją Andrzeja Biskupskiego. 
Rzecz nie jest wolna od cech manii prześladowczej autora, nie przedstawia wielkiej wartości, jednak już wówczas – 40 lat przed Władysławem Reymontem – Dłużniewski stosował do Łodzi określenie „ziemia obiecana” (zapewne zresztą – co nie powinno dziwić – obiegowe). Z pozaliterackich, etnograficznych i językoznawczych względów Wyprawa do Ameryki może interesować z racji parodystycznego prześmiewania zwyczajów towarzyskich, pieśni i języka Niemców łódzkich. Dłużniewski miał po temu dane, bo z czasów pobytu nad Renem znał i język, i literaturę, i chyba też kulturę niemiecką.
Porównuje się czasem publikacje o Łodzi Dłużniewskiego i Oskara Flatta. W porównaniu z Oskarem Flattem, którego był niemal rówieśnikiem i z którym też niemal równocześnie publikował, Dłużniewski wydaje się jakby mniej nowoczesny. W czasie, kiedy Oskar Flatt ze stanowiska krajoznawcy dawał obraz „swojskiego przemysłu” w Łodzi, Dłużniewski stosunki miejscowe poznawał z bliska, wprowadzając motyw tego miasta do poezji. Flatt był bardziej zwiastunem pozytywizmu, Dłużniewski – radykalizującym i zagubionym w Łodzi epigonem romantyzmu. Niemniej to on właśnie wprowadził do literatury o Łodzi pierwszą zapowiedź antyurbanizmu a ponadto sygnalizował, jakie zagrożenie dla polskości stwarzają miejscowi Niemcy – w przeciwieństwie do Flatta, który traktował obyczaje niemieckie, jak się wyraził: "wojczyźniane", ze stanowiska zainteresowanego obserwatora.

</doc>
<doc id="2866782" url="https://pl.wikipedia.org/wiki?curid=2866782" title="Kamienica Gdańska 71 w Bydgoszczy">
Kamienica Gdańska 71 w Bydgoszczy



</doc>
<doc id="2866783" url="https://pl.wikipedia.org/wiki?curid=2866783" title="Montreux III">
Montreux III

Montreux III – koncertowy album amerykańskiego pianisty jazzowego Billa Evansa i towarzyszącego mu
kontrabasisty Eddie Gomeza.
Nagrania zarejestrowano 20 lipca 1975 r. w sali Casino De Montreux podczas występu muzyków na jazzowym festiwalu w Montreux. Zapowiedź koncertu wygłoszona przez dyrektora festiwalu Claude'a Nobsa. Był to trzeci z kolei album rejestrujący występy Evansa na szwajcarskim festiwalu. Wcześniej ukazały się "Montreux II" (w 1970 r.), a w 1968 r. "Bill Evans at the Montreux Jazz Festival". LP został wydany w 1976 r. przez wytwórnię Fantasy Records.

</doc>
<doc id="2866784" url="https://pl.wikipedia.org/wiki?curid=2866784" title="Dziura drogowa">
Dziura drogowa

Dziura drogowa – rodzaj nierówności nawierzchni drogi, często uszkodzenie, powstające, gdy wskutek zniszczenia ubywa materiału nawierzchni i tworzy się wgłębienie.
Powstawanie.
Dziury drogowe powstają m.in. wskutek zmęczenia materiału tworzącego nawierzchnię podczas eksploatacji drogi. Powstawanie dziur drogowych wiąże się również z niszczącym wpływem warunków atmosferycznych i może być np. spowodowane kruszeniem się materiału wskutek zwiększania objętości zamarzniętej wody, która dostaje się w głąb poprzez pęknięcia w jezdni lub od dołu przez wymrażanie pary wodnej. W klimacie umiarkowanym dziury mają tendencję do tworzenia się najczęściej podczas miesięcy wiosennych, gdy podłoże słabnie bo roztapia się lód lub jest słabe z powodu wysokiej wilgotności. Jednak dziury są częstym zjawiskiem na całym świecie, w tym w krajach tropikalnych.
Do przyspieszenia powstawania dziur drogowych może przyczyniać się stosowanie soli jako środka do odśnieżania ulic albo sącząca się pod ziemią (kwaśna) woda, która tworzy największe dziury. W drogach asfaltowych bitumen lepiszcze MMA może być też zjedzone przez "Psuudomonas putrefaciens, P. nigrificans, P. fragi, Bacillus licheniformis" lub "Achromobacter aerogenes".
Skutki dla ruchu drogowego.
Aspekty techniczne.
Dziury drogowe mogą być przyczyną uszkodzenia opon, felg lub elementów zawieszenia pojazdów, co zwiększa koszty ponoszone na utrzymanie pojazdów przez ich użytkowników.
Dziury drogowe mogą też być przyczyną poważnych wypadków drogowych, zwłaszcza na autostradach, gdzie pojazdy poruszają się ze znaczną prędkością. Wynika to także z faktu, że często bywają bardzo trudne do zauważenia przez kierowcę.
Naprawianie dziur w jezdni nierzadko jest powodem zmiany organizacji ruchu w trakcie naprawy nawierzchni drogi.
Aspekty prawne.
Zarządca drogi w świetle prawa polskiego jest zobowiązany do zapewnienia odpowiedniego stanu nawierzchni drogi. Dlatego uszkodzenie pojazdu wskutek wjechania w dziurę w drodze może być powodem do ubiegania się o odszkodowanie za to uszkodzenie.
Wymagane jest odpowiednie oznakowanie odcinka naprawianej drogi.
Naprawa.
Metody.
Doraźnie dziury w drogach asfaltowych są naprawiane poprzez łatanie, czyli wypełnianie ubytków mieszanką mineralno-asfaltową (MMA; popularnie, lecz nieprecyzyjnie zwanej asfaltem). W Polsce za naprawianie dziur odpowiada zarządca drogi.
Istnieją dwie główne metody łatania – „na ciepło”, czyli z użyciem gorącej, rozgrzanej mieszanki mineralno-asfaltowej i „na zimno”, czyli z użyciem zimnej MMA. Sugeruje się używanie pierwszej metody w okresie letnim, a drugiej w okresie zimowym. Łatanie dziur na zimno nie jest jednak tak trwałe i daje gwarancję tylko na około 6 miesięcy.
Dziury drogowe można też łatać stosując tzw. nakładki wykonane z masy bitumicznej.
Przed nałożeniem mieszanki mineralno-asfaltowej lub bitumicznej dziura jest zwykle czyszczona z wody i odłamków. Gdy ubytek jest już wypełniony masą, powierzchnia jest wyrównywana. Można to robić ręcznie – przy użyciu łopaty lub mechanicznie – walcem drogowym.
W drogach betonowych dziury uzupełnia się betonem, a dziury w drogach gruntowych równa równiarką.
Zakres potrzeb w Polsce.
W praktyce w Polsce obowiązek naprawy uszkodzeń nawierzchni często realizowany jest w niedostatecznym tempie. Na koniec 2009 roku GDDKiA oceniała, że 40% dróg krajowych wymaga remontu, z czego 19% – natychmiastowego.
Z kolei w raporcie NIK z 2011 roku wskazano, że prawie połowa dróg stanowi zagrożenie dla życia, przy czym raport ten szczegółowo omawiał znaczenie kolein dla bezpieczeństwa ruchu drogowego W omówieniu do kolejnego raportu z 2013 roku NIK wskazał, że:

</doc>
<doc id="2866787" url="https://pl.wikipedia.org/wiki?curid=2866787" title="Kamienica Cieszkowskiego 1 w Bydgoszczy">
Kamienica Cieszkowskiego 1 w Bydgoszczy



</doc>
<doc id="2866788" url="https://pl.wikipedia.org/wiki?curid=2866788" title="Kamienica Cieszkowskiego 10 w Bydgoszczy">
Kamienica Cieszkowskiego 10 w Bydgoszczy



</doc>
<doc id="2866789" url="https://pl.wikipedia.org/wiki?curid=2866789" title="Berti Ameisen">
Berti Ameisen

Berti Ameisen (ur. 28 sierpnia 1883 w Nowym Sączu, zm. ?) − nauczyciel, dyrektor szkoły średniej w Łodzi.
Biogram.
Złożył obowiązujące w monarchii austro-węgierskiej egzaminy na nauczyciela języków polskiego oraz niemieckiego i od 1906 r. pracował jako nauczyciel szkół powszechnych a także średnich na terenie Galicji. Posiadał tytuł c.k. profesora.
W czasie I wojny światowej był oficerem armii austriackiej, następnie służył w legionach, służbę wojskową zakończył w 1919 r. w 28 pp. w stopniu kapitana Wojska Polskiego ze starszeństwem od dn. 1 czerwca 1919 r.
W 1919 r. zamieszkał w Łodzi i został dyrektorem Gimnazjum Żeńskiego Luby Sołowiejczyk-Magalifowej.
W roku następnym szkoła mieściła się pod adresem ul. Wschodnia 62.
W 1937 r. w wykazach szkół średnich żeńskich Łodzi szkoła figurowała jako Gimnazjum Żeńskie „Wiedza” L. Magalifowej pod adresem ul. G. Narutowicza 17.
Był członkiem komitetu organizacyjnego, który w 1921 r. zorganizował Społeczne Polskie Gimnazjum Męskie przy ul. Pomorskiej 105 (obecnie VIII Liceum Ogólnokształcące im. Adama Asnyka w Łodzi) którego został w 1921 r. pierwszym dyrektorem i był nim do 1939 r.
Był jednym z organizatorów Towarzystwa Bibliofilów w Łodzi w 1927r..
Karol Hiller wykonał dla niego ekslibris.
Przed wybuchem II wojny światowej mieszkał w pobliżu szkoły przy ul. H. Kołłątaja 5.
Data i przyczyna śmierci oraz miejsce pochówku nieznane.

</doc>
<doc id="2866793" url="https://pl.wikipedia.org/wiki?curid=2866793" title="BEHER">
BEHER

BEHER (Bernardo Hernández) – hiszpańska fabryka produkująca szynki. Umiejscowiona jest w D.O. Jamón de Guijuelo, w Guijuelo (Salamanca). Jest to firma rodzinna, prowadzona aktualnie przez trzecie pokolenie jej założycieli z 1930 roku i obecnie jest jedną z 300 największych firm w regionie Kastylia i León.
W latach 2001 i 2004 uzyskała wyróżnienie „Najlepsza firma międzynarodowa” na targach mięsnych IFFA Delicat we Frankfurcie, najważniejszych międzynarodowych targach mięsnych. Wśród jej produktów wyróżnia się „Bellota Oro”, który w latach 2007 i 2010 został uznany na wspomnianych targach za „najlepszą szynkę na świecie”.
Historia.
Firmę "BEHER" założył na początku lat 30. Bernardo Hernández Blázquez. W latach 70. firmę przejął jego syn Bernardo Hernández García i rozpoczął hodowlę świń iberyjskich. Firma eksportuje swoje produkty do ponad 30 krajów ze wszystkich kontynentów, wśród nich są m.in. Hongkong, Korea Południowa, Japonia, Australia, Brazylia, Rosja i cała Unia Europejska.
Nagrody.
Wśród najważniejszych nagród międzynarodowych można wymienić:

</doc>
<doc id="2866794" url="https://pl.wikipedia.org/wiki?curid=2866794" title="Szarża Picketta">
Szarża Picketta

Szarża Picketta − określenie odnoszące się do nakazanego przez generała Roberta E. Lee uderzenia formacji piechoty Armii Konfederacji (CSA) na pozycje obronne Armii Unii − dowodzonej przez gen-maj. George’a Meade’a − 3 lipca 1863 roku, ostatniego dnia bitwy pod Gettysburgiem podczas amerykańskiej wojny secesyjnej. Bezskuteczność tego uderzenia przewidział jego dowódca, gen-por. James Longstreet, a wielu historyków amerykańskich jest zdania, że był to błąd, po którym CSA nie miała się już otrząsnąć.
Szarża Picketta zawdzięcza swą nazwę gen-maj. George’owi Pickettowi, jednemu z trzech konfederackich generałów, którzy dowodzili natarciem w polu. Natarcie piechoty zostało poprzedzone nawałą artyleryjską, która miała zmiękczyć linie obronne unionistów i uciszyć ich artylerię, ale nie spełniła swego zadania. Około 12 500 ludzi w dziewięciu brygadach musiało pokonać 1200 metrów otwartego pola, stając się łatwym celem gwałtownego artyleryjskiego i karabinowego ognia unionistów. Zostali odparci, ponosząc ponad 50-procentowe straty. Była to decydująca porażka kończąca trzydniową bitwę pod Gettysburgiem i kampanię generała Roberta Lee w Pensylwanii.
Plany i struktura dowodzenia.
Gdy konfederackie ataki na oba skrzydła unionistów załamały się pierwszego i drugiego dnia bitwy, Lee postanowił uderzyć trzeciego dnia frontalnie na centrum przeciwnika. Podczas narady sztabowej generalicji unionistów w nocy z 2 na 3 lipca gen. Meade przewidział taki właśnie manewr konfederackiego dowódcy. „jeśli Lee zaatakuje jutro, to nastąpi to na waszym froncie” − powiedział dowódcom środkowego odcinka obrony.
Do udziału w natarciu wytypowane zostały trzy dywizje, dowodzone przez gen-maj. George’a Picketta, gen-bryg. Johnstona Pettigrew'a i gen-maj. Isaaca Trimble'a, ze składu I Korpusu gen-por. Jamesa Longstreeta i III Korpusu gen-por. A.P. Hilla. W dywizji Pettigrew brygadami dowodzili: płk Birkett Fry, płk James K. Marshall, gen-bryg. Joseph Davis i płk John Brockenbrough. Trimble miał pod swymi rozkazami brygady dowodzone przez płk. Williama Lowrance'a i Jamesa Lane’a. Dwie brygady z dywizji gen-maj. Richarda H. Andersona miały wesprzeć atak na prawym skrzydle. Dowodzili nimi gen-bryg. Cadmus Wilcox i płk David Lang.
Celem konfederackiego natarcia były pozycje II Korpusu Armii Potomaku dowodzonego przez gen-maj. Winfielda Hancocka. W centrum pozycji stała dywizja gen-bryg. Johna Gibbona, składająca się z brygad gen-bryg. Williama Harrowa, płk. Normana Halla i gen-bryg. Alexandra Webba (w czasie narady sztabowej w nocy 2 lipca generał Meade powiedział Gibbonowi, że przewiduje iż Lee rano zaatakuje właśnie jego odcinek). Na północ od tego odcinka stały w linii brygady z dywizji gen-bryg. Alexandra Haysa, a na południe dywizja gen-maj. Abnera Doubledaya z I Korpusu armii w składzie brygad gen-bryg. George’a Stannarda i płk. Chapmana Biddle'a. Kwatera generała Meade’a znajdowała się tuż za liniami II Korpusu, w małym domku wdowy Lydii Leister.
Właściwy cel uderzenia stał się obiektem historycznego sporu. Tradycyjnie był nim „Zagajnik” (ang. "Copse of trees") u stóp pasma wzniesień zwanych "Grzbietem Cmentarnym", jako widoczny dla atakujących obiekt. Film "Gettysburg" z roku 1993 spopularyzował tę wersję, wywodzącą się z pracy historyka Johna Bacheldera z lat osiemdziesiątych XIX wieku. Jednak współcześni badacze wskazują, że celem Lee był raczej „Lasek Zieglera” (ang. "Ziegler's Grove") na "Wzgórzu Cmentarnym", bardziej wyróżniająca się i lepiej widoczna grupa drzew, znajdująca się mniej więcej 275 m na północ od „Zagajnika”. Zwolennicy tej teorii sugerują, że generalny plan ataku przewidziany na drugi dzień bitwy (zdobycie "Wzgórza Cmentarnego") nie uległ zmianie trzeciego dnia i że nadal chodziło o zdobycie wzgórza i opanowanie przebiegających u jego podnóża dróg. „Zagajnik”, dziś widoczny z daleka, w roku 1863 miał nie więcej jak 3 m wysokości, był więc widoczny tylko dla pewnej części idących do ataku tyralier konfederatów.
Od samego początku wszystko obróciło się przeciw konfederatom. Dywizja Picketta nie brała jeszcze udziału w walkach, była więc nieostrzelana, a generał A.P. Hill zapadł na zdrowiu i nie mógł wziąć udziału w decydowaniu, które z jego oddziałów wezmą udział w szarży. 1 i 2 lipca część korpusu Hilla miała tylko nieznaczny kontakt z nieprzyjacielem, część nie walczyła wcale, ale do szarży skierowano te siły, które poprzedniego dnia brały udział w ciężkich bojach, wykrwawiły się i były w znacznej mierze zdemoralizowane.
Chociaż zwykle mówi się o "szarży Picketta", główne dowództwo sprawował James Longstreet, a Pickett był tylko jednym z jego dowódców dywizji. Lee powiedział Longstreetowi, że świeża dywizja Picketta winna iść na czele grupy uderzeniowej, a więc nazwa jest właściwa, jednak część dzisiejszych historyków woli używać określenia "szarża Picketta-Pettigrew-Trimble'a", lub − rzadziej − "atak Longstreeta", by bezstronnie uhonorować (lub oskarżyć) wykonawców. Ludzie Picketta pochodzili prawie wyłącznie z Wirginii, zaś pozostałe dywizje składały się z żołnierzy reprezentujących stany Karolina Północna, Missisipi, Alabama i Tennessee. Siły wsparcia, dowodzone przez Wilcoxa i Langa, wywodziły się z Alabamy i Florydy.
Lee planował, w połączeniu z natarciem piechoty, akcję kawalerii na tyłach unionistów. Gen-maj. Jeb Stuart miał poprowadzić swą dywizję na wschód, zaatakować tyły przeciwnika i poprzerywać jego linie łączności, po czym wycofać się wzdłuż drogi do Baltimore. Nic z tego nie wyszło, bowiem choć Lee spodziewał się uderzenia wcześnie rano, organizacja sił uderzeniowych piechoty zajęła całe przedpołudnie. Ani Lee, ani Longstreet nie wydali Pickettowi rozkazu rozpoczęcia ataku o świcie. Historyk Jeffrey D. Wert obwinia o to Longstreeta, używając określenia „nieporozumienie” lub „pomyłka”. Część autorów, krytycznie oceniających zachowanie Longstreeta pod Gettysburgiem, nie waha się oskarżać go o torpedowanie planów Lee.
Tymczasem, na dalekim prawym skrzydle unionistów, trwała siedmiogodzinna bitwa o przejęcie kontroli nad „Wzgórzem Culpa” (ang. "Culp's Hill"). Lee chciał zsynchronizować działania na polu bitwy tak, by nie dać możności Meade'emu skoncentrować jego przeważających sił, ale uderzenia nie były właściwie skoordynowane i natarcie gen-maj. Edwarda Johnsona zostało odparte nim Longstreet rozpoczął zmasowany ostrzał artyleryjski centrum przeciwnika.
Kanonada.
Natarcie piechoty zostało poprzedzone nawałą artyleryjską, która − według generała Lee − miała zniszczyć baterie unionistów i zdemoralizować federalną piechotę. Tymczasem, na skutek kiepskiego dowodzenia i problemów z wyposażeniem, nawała skończyła się porażką. Szefem artylerii Longstreeta był młody płk Edward Alexander i to jemu właśnie zlecono dowodzenie całością artylerii armii (gen-maj. William Pendleton odegrał niewielką rolę, więcej przeszkadzając niż pomagając w rozstawianiu baterii pozostałych dwóch korpusów). Mimo wysiłków Alexandra koncentracja ognia konfederackiej artylerii okazała się niewystarczająca.
Bombardowanie w dniu 3 lipca było prawdopodobnie największą kanonadą tej wojny, podczas której setki dział z obu stron ostrzeliwały pozycje przeciwnika przez jedną do dwóch godzin począwszy od godz. 13. Konfederaci mieli 150–170 dział, które rozstawiono na linii długości ponad 3 km − poczynając od „Sadu Brzoskwiniowego” (ang. "Peach Orchard") na południu − mniej więcej równolegle do Emmitsburg Road. Konfederacki gen-bryg. Evander Law pisał: „Kanonada w centrum… była jedną z najwspanialszych scen bitewnych wojny. Patrząc wzdłuż doliny w stronę Gettysburga [widziało się] wzgórza po obu stronach tonące w dymie i ogniu, gdy 300 dział wypluwało swój żelazny grad na przeciwnika”.
Mimo groźnego widoku ogień był w większości nieskuteczny. Konfederackie pociski często zawodziły, bowiem ich detonatory działały z opóźnieniem, a dym spowijający pole bitwy nie pozwalał tego kanonierom dostrzec. Dowódca artylerii federalnej gen-bryg. Henry Hunt dysponował jedynie 80 działami mogącymi zwalczać baterie przeciwnika (ukształtowanie terenu i zadrzewienie linii unionistów ograniczało liczbę miejsc, gdzie można było armaty rozstawić). Hunt ponadto kazał zaprzestać ognia celem oszczędzania amunicji, ale − by wywieść w pole Alexandra − robił to stopniowo by stworzyć wrażenie, że jego działa milkną niszczone jedno po drugim. Gdy zamilkły wszystkie działa Hunta Alexander − wciąż oślepiony przez dym − dał się zwieść podstępowi Hunta i uznał, że większość baterii unionistów została zniszczona. Hunt musiał wysłuchać ostrej reprymendy Hancocka, który domagał się otwarcia ognia dla podniesienia na duchu piechurów, przygniecionych do ziemi nawałą Alexandra. Nawet Meade odczuł bombardowanie − dom pani Leister został kilkakrotnie trafiony pociskami, które przeniosły i generał ze swym sztabem musiał się ewakuować na tyły.
Dzień był gorący (31 °C) i wilgotny, więc żołnierze konfederaccy cierpieli zarówno od gorąca jak i ognia artylerii unionistów, która raziła oczekujących na rozkaz ataku żołnierzy. Pociski kanonierów Unii − gdy przeniosły − rozrywały się najczęściej nad masami piechoty w lasach na stokach „Grzbietu Seminaryjnego” (ang. "Seminary Ridge") lub w płytkim zagłębieniu terenu tuż za działami Alexandra, zadając znaczne straty piechocie nim jeszcze atak został rozpoczęty.
Longstreet od początku był przeciwny temu natarciu, lansując własny plan, który miałby polegać na manewrze oskrzydlającym lewą flankę unionistów. Miał jakoby powiedzieć Lee:
Longstreet szukał sposobu uniknięcia wydania rozkazu rozpoczęcia szarży, zrzucając odpowiedzialność na Alexandra, ale ostatecznie wydał taki rozkaz, choć nie werbalnie: gdy Alexander poinformował Picketta, że kończy mu się amunicja („Idź szybko, bo może mi nie starczyć pocisków”) Longstreet pokiwał potakująco głową. Dla Picketta było to równoznaczne ze stwierdzeniem, że artyleria nie ma amunicji, by wesprzeć jego atak, ale że on musi ten atak poprowadzić.
Atak piechoty.
Wszystkie siły uderzeniowe ruszyły w kierunku linii unionistów około godz. 14. Składały się z około 12 500 ludzi. Mimo że atak jest zazwyczaj określany mianem „szarży”, żołnierze maszerowali przez większość dystansu równym krokiem, przyspieszając, a w końcu rzucając się biegiem kilkaset metrów przed liniami obronnymi przeciwnika. Wszystkie dziewięć brygad − Pettigrew i Trimble'a na lewym i Picketta na prawym skrzydle − rozciągały się na przestrzeni około 1600 metrów. Po przebyciu około trzech czwartych pola konfederaci zostali przywitani ciężkim ostrzałem artyleryjskim milczących dotąd baterii unionistów, co spowodowało ogromne straty. Teren pomiędzy Grzbietem Seminaryjnym i Cmentarnym jest lekko sfałdowany, co powodowało, że atakujący od czasu do czasu przestawali być dla unijnych kanonierów widoczni. Gdy trzy konfederackie dywizje zaczęły się zbliżać, żołnierze Unii jęli skandować „Fredericksburg! Fredericksburg! Fredericksburg!” w odniesieniu do tragicznego w skutkach ataku unionistów pod Fredericksburgiem w 1862 roku. Ogień armat ppłk. Freemana McGilvery'ego ukrytych na północ od „Małego Okrągłego Szczytu” (ang. "Little Round Top") rujnował prawe skrzydło konfederatów, podczas gdy artyleria rozstawiona na „Wzgórzu Cmentarnym” rozstrzeliwała lewe. Gdy konfederaci znaleźli się 350 m od linii obronnej unionistów pociski odłamkowe i pełne kule armatnie zastąpiły kartacze i ogień karabinowy. Ponad półtorakilometrowy front ataku skurczył się do około 800 metrów, bowiem żołnierze musieli wypełniać coraz większe luki w tyralierze, a ponadto pojawiło się ich naturalne dążenie do ucieczki przed dewastującym ostrzałem ze skrzydeł.
Na lewym skrzydle brygada Brockenbrougha została zdziesiątkowana przez ogień artylerii ze „Wzgórza Cmentarnego” oraz przez niespodziewany salwowy ostrzał karabinowy w wykonaniu 8 Regimentu Piechoty z Ohio. Ogień 160 rozstawionych w jednej linii unionistów tak zaskoczył Wirgińczyków Brockenbrougha (już przetrzebionych przez artylerię), że w panice rzucili się do ucieczki ku „Grzbietowi Seminaryjnemu”, łamiąc szeregi dywizji Trimble'a i pociągając wielu jego żołnierzy za sobą. Zwycięscy żołnierze z Ohio poszli za ciosem, atakując z powodzeniem brygadę Davisa, która obecnie stanowiła skrajne lewe skrzydło dywizji Pettigrew. Ci co przeżyli stali się celem coraz gęstszego ognia z „Wzgóra Cmentarnego”:
Ponad 1600 pocisków spadło na dywizję Pettigrew podczas ataku. Żołnierze Pettigrew nie doszli dalej, niż do drewnianego płotu wzdłuż drogi do Emmitsburga. W tym mniej więcej czasie pierwsze linie atakujących znalazły się wystarczająco blisko, by można było do nich otworzyć ogień kartaczowy, a dywizja Alexandra Haysa rozpoczęła niezwykle skuteczny ostrzał zza kamiennego muru, odległego około 250 m od nacierających. Strzelcy rozstawieni byli w czterech liniach; każdy oddawał strzał, po czym odchodził do tyłu celem przeładowania broni.
Składająca się z dwóch brygad dywizja Trimble'a postępowała za dywizją Pettigrew, ale nie zdziałała wiele. Sprzeczne rozkazy Trimble'a spowodowały, że Lane posłał naprzód tylko część swych regimentów. Ponowny ogień 8 Regimentu z Ohio i masakrujący ostrzał dywizji Haysa spowodowały, że większość tych ludzi nie zdołała przekroczyć Emmitsburg Road. Północnokarolińska brygada Scalesa, prowadzona przez płk. Williama Lowrance'a, szła do ataku będąc pod wrażeniem boju w dniu 1 lipca, kiedy to straciła dwie trzecie ludzi. Ją również odparto, a Lowrance został ranny. Unioniści też ponosili straty, ale podtrzymywał ich na duchu Hays jeżdżąc konno tam i z powrotem tuż za plecami strzelców (dwa konie pod nim ubito) i krzycząc „Hura! Robimy im piekło chłopcy!”. Historyk Stephen W. Sears określa postępowanie Haysa „budzącym natchnienie”.
Na prawym skrzydle Wirginijczycy Picketta przekroczyli drogę do Emmitsburga i − znając cel ataku − skręcili na północny wschód. Maszerowali w dwóch liniach: prowadziły brygady generałów-brygadierów Jamesa Kempera po prawej i Richarda Garnetta po lewej, a tuż za nimi podążała brygada Lewisa Armisteada. Gdy dywizja skręciła w lewo, ustawiła się bokiem do nieprzyjaciela, co natychmiast wykorzystały armaty McGilvery'ego i strzelcy dywizji Doubledaya na Grzbiecie Cmentarnym. Brygada Stannarda ruszyła na północ i zmasakrowała ogniem od tyłu brygadę Kempera. W tym samym czasie generał Hancock, który zdobył poklask swych ludzi jeżdżąc konno podczas konfederackiego bombardowania, został ranny od kuli, która przebiła łęk siodła, a następnie jego podudzie, wprowadzając do rany odłamki drewna i duży zakrzywiony gwóźdź, jednak odmówił ewakuacji na tyły do czasu rozstrzygnięcia bitwy.
Ludzie Picketta, maszerujący prawie równolegle do linii obronnej unionistów, trafili pod ogień brygad Stannarda, Harrowa i Halla, nim dotarli do miejsca, gdzie niski kamienny murek skręcał dwukrotnie (najpierw w prawo, potem w lewo) pod kątem 90° tworząc 70-metrowe załamanie, które później nazwano po prostu „Kątem”. Odcinka tego broniła pensylwańska brygada gen-bryg. Alexandra Webba. Webb ustawił ostatnie dwa działa Baterii A poważnie rannego por. Alonzo Cushinga z 4 Regimentu Artylerii w pierwszej linii, wraz z żołnierzami 69 i 71 Regimentów z Pensylwanii, którzy mieli bronić murku i dział. Jednak dwie armaty i 940 ludzi nie stanowiło takiej siły ogniowej jak, stojąca na prawo, dywizja Haysa.
Gdy atakujący konfederaci zaczęli zbliżać się do „Kąta” na północ od „Zagajnika” w linii unionistów powstały dwie luki: dowódca 71 Regimentu kazał ludziom wycofać się; ludzie z 59 Nowojorskiego Regimentu (na południe od „Zagajnika”) z niewyjaśnionych powodów również podali tyły. W tym ostatnim przypadku piechota zostawiła kpt. Andrew Cowana i jego 1 Baterię Artylerii z Nowego Jorku w sytuacji bez wyjścia. Mając u swego boku szefa unijnej artylerii gen. Henry’ego Hunta, Cowan kazał załadować pięć dział podwójnymi ładunkami kartaczowymi i jednocześnie wystrzelić. Cała konfederacka formacja idąca na jego pozycje zniknęła. Luka powstała po wycofaniu się większości 71 Regimentu była jednak groźniejsza, bowiem na miejscu została ledwie garść z tego, 268 ludzi z 69 Regimentu i dwa działa Cushinga; oni to mieli przyjąć na siebie uderzenie 2500 do 3000 ludzi brygad Garnetta i Armisteada, które właśnie zaczęły forsować murek. Irlandczycy z 69 Regimentu walczyli zażarcie na bagnety, kolby i pięści, ale musieli ustąpić. Na szczęście Webb, wstrząśnięty ucieczką 71 Regimentu, wezwał na odsiecz 72 Regiment Żuawów, którzy ustabilizowali sytuację. W czasie tych zmagań zginął wcześniej ranny Cushing: gdy wydawał rozkazy swoim ludziom trafiły go trzy kule, ostatnia prosto w usta. Konfederaci zdobyli jego działa i obrócili je przeciw unionistom, ale nie mieli do nich amunicji.
Armistead, prowadzący swą brygadę z kapeluszem zatkniętym na ostrzu szabli, dotarł najdalej ze wszystkich konfederackich dowódców, ale został śmiertelnie ranny jakieś 30 metrów po przekroczeniu „Kąta”. Jak na ironię żołnierze Armii Unii, którzy go postrzelili, byli dowodzeni przez jego starego przyjaciela, Winfielda Hancocka, który też odniósł rany w tej bitwie. Gdy na plac boju ściągać jęły coraz liczniejsze uzupełnienia unionistów, żołnierze konfederaccy zaczęli się pojedynczo, a później grupami, wycofywać, bowiem nie było już oficerów, którzy mogliby wydawać rozkazy. Miejsce, do jakiego najdalej dotarli atakujący, nosi wiele mówiące miano „najwyższego poziomu wody Konfederacji” (ang. "high-water mark of the Confederacy").
Atak piechoty trwał niecałą godzinę. Uderzenie pomocnicze Wilcoxa i Langa nie miało znaczenia; nie doszli do linii unionistów przed porażką Picketta, a ich marsz powstrzymały działa McGilvery'ego i strzelców brygady z Vermont.
Po bitwie.
Podczas gdy unioniści stracili około 1500 zabitych i rannych, straty konfederatów przekroczyły 50%. Dywizja Picketta straciła 2655 ludzi (498 zabitych, 643 rannych, 833 rannych i wziętych do niewoli, 681 wziętych do niewoli, ale nie ranionych). Straty Pettigrew oblicza się na około 2700 (470 zabitych, 1893 rannych, 337 wziętych do niewoli). Dwie brygady Trimble'a straciły 885 ludzi (155 zabitych, 650 rannych, 80 wziętych do niewoli). Brygada Wilcoxa donosiła o stracie 200, a Langa 400 ludzi. Tak więc straty wyniosły łącznie 6555, z czego co najmniej 1123 konfederatów zginęło, 4019 odniosło rany, a znaczna liczba rannych trafiła do niewoli. Liczba konfederackich jeńców − według raportów własnych − jest trudna do ustalenia; informacje unionistów mówią o 3750 jeńcach.
Straty wśród dowódców również były wysokie. Trimble i Pettigrew byli najwyższymi rangą ofiarami tego dnia; Trimble stracił nogę, natomiast Pettigrew otrzymał niewielką ranę ręki, ale zginął w jakiejś potyczce podczas marszu odwrotowego do Wirginii. W dywizji Picketta ofiarami było 26 z 40 oficerów starszych (majorów, podpułkowników, pułkowników): 15 zabitych lub śmiertelnie rannych, 9 rannych, 2 rannych i wziętych do niewoli. Padli wszyscy dowódcy brygad: Kemper, poważnie ranny, wpadł w ręce unionistów i choć wkrótce oswobodzony, dostał się powtórnie do niewoli w czasie odwrotu do Wirginii; Garnett i Armistead polegli. Garnett, wcześniej raniony w nogę, jechał podczas szarży konno, chociaż wiedział, że to − przy ciężkim ostrzale nieprzyjaciela − oznaczało niemal pewną śmierć. Z piętnastu dowódców regimentów dywizji Picketta (11 spośród nich było absolwentami Virginia Military Institute) sześciu zginęło, a pięciu było rannych.
Nie powiodła się też dywersyjna akcja kawalerii Stuarta. Jej atak został powstrzymany i odepchnięty przez kawalerię unionistów dowodzoną przez gen-bryg. Dawida McMurtie Gregga w odległości 5 km na wschód od pola bitwy. Wyróżniającym się uczestnikiem tej akcji był młody George Armstrong Custer.
Bitwa była przegrana. Żołnierze ściągali z wolna na podstawy wyjściowe u stóp „Grzbietu Seminaryjnego”. Lee − obawiając się, że zaraz nastąpi kontrofensywa unionistów − próbował zebrać rozproszone wojsko. Pickett był niepocieszony i nigdy nie wybaczył Lee, że dał rozkaz do tego ataku. Kiedy Lee powiedział mu by zebrał swą dywizję i przygotował ją do walki, Pickett miał jakoby odpowiedzieć: „Generale Lee, ja nie mam dywizji”.
Unijna kontrofensywa nigdy nie nastąpiła; Armia Potomaku była wyczerpana trzydniowymi zmaganiami i poszarpana niemal tak samo jak Armia Północnej Wirginii. Meade był zadowolony, że udało mu się utrzymać pole. 4 lipca obie armie zawarły nieformalne zawieszenie broni, by pozbierać swych zabitych i rannych. Tego samego dnia gen-maj. Ulysses Grant przyjął kapitulację garnizonu Vicksburga nad Missisipi, tym samym rozbijając terytoria Konfederacji na dwie części. Te dwa zwycięstwa Armii Unii uważane są za punkt zwrotny w wojnie secesyjnej.
Zapewne nigdy nie dowiemy się co kierowało Robertem E. Lee pod Gettysburgiem. Nie napisał wspomnień, a jego pobitewny raport był bardzo ogólnikowy. Większość wysokich rangą dowódców poległa lub odniosła rany, więc żaden raportu nie napisał, zaś raport Picketta był najwyraźniej tak gorzki, że Lee kazał mu go zniszczyć.
Po bitwie powstały wątpliwości co do miejsca, w którym znajdował się Pickett podczas szarży. To, że piętnastu jego oficerów starszych i wszyscy trzej dowódcy brygad znaleźli się wśród ofiar, podczas gdy on sam wyszedł bez szwanku, kazało wielu zadawać pytania co do jego odległości od placu boju i tym samym jego odwagi. Film "Gettysburg" z roku 1993 ukazuje Picketta obserwującego przebieg szarży z farmy "Codori" przy drodze do Emmitsburga, ale nie znajduje to potwierdzenia w dokumentach i relacjach. W czasie wojny secesyjnej przyjęło się, że dowódcy dywizji i większych związków „dowodzili z tyłu”, podczas gdy dowódcy brygad i niskiej rangi oficerowie znajdowali się na czele, a choć nie zawsze tego przestrzegano, Pickett nie musiał się wstydzić, że dowodził zza pleców swych żołnierzy.
Szarża w kulturze.
Bitwie pod Gettysburgiem poświęcona jest powstała w 1974 roku powieść Michaela Shaara "The Killer Angels", która została wyróżniona w 1975 Nagrodą Pulitzera. Powieść ta stała się kanwą scenariusza filmu "Gettysburg" który miał swoją premierę w 1993 roku. W roku 2004 powermetalowy zespół "Iced Earth" wydał album "The Glorious Burden", gdzie znajdują się trzy, trwające w sumie około 30 minut utwory o bitwie pod Gettysburgiem: „The Devil To Pay”, „Hold At All Costs” i „High Water Mark”.

</doc>
<doc id="2866795" url="https://pl.wikipedia.org/wiki?curid=2866795" title="Sergey Mikayelyan">
Sergey Mikayelyan



</doc>
<doc id="2866796" url="https://pl.wikipedia.org/wiki?curid=2866796" title="We’ll Remember You, Nat">
We’ll Remember You, Nat

We’ll Remember You, Nat – album amerykańskiego gitarzysty jazzowego Oscara Moore’a nagrany wraz z innymi muzykami tworzącymi kiedyś zespół, z którym grał i śpiewał Nat King Cole. Płyta jest hołdem dla niego i wspomnieniem. Nagrania zarejestrowano w kwietniu 1965 w Burbank.
LP został wydany przez wytwórnię Surrey (S 1013) w marcu 1966. Wydanie angielskie nosi tytuł "Afterglow" i jest rozszerzone o dwa nagrania.

</doc>
<doc id="2866799" url="https://pl.wikipedia.org/wiki?curid=2866799" title="Ine Gielkens">
Ine Gielkens

Ine Gielkens (ur. 1957 w Geleen) – holenderska brydżystka z tytułami World International Master w kategorii Kobiet (WBF) oraz European Master (EBL).
Jej stałą partnerką była Ellen Bakker.
Ine Gielkens w latach 2007-2009 była trenerem drużyny juniorów Czech doprowadzając w roku 2009 ją do 1 miejsca na kongresie w Stambule w roku 2009.
Mieszka w Lauenstein (Osterzgebirge, Saksonia), przy granicy z Czechami.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2866800" url="https://pl.wikipedia.org/wiki?curid=2866800" title="Han B. Aalberse">
Han B. Aalberse

Han B. Aalberse ps. „Johannes van Keulen” (ur. 20 grudnia 1917 w Bruinisse, zm. 12 stycznia 1983 tamże) – holenderski wydawca, pisarz i tłumacz.
Życie i twórczość.
Jego najważniejszym dziełem jest 4-tomowy cykl powieściowy "De liefde van Bob en Daphne", tworzony w latach 1955–1968. Ze względów obyczajowych sąd holenderski nakazał konfiskatę całego nakładu (wyeksponowany motyw Lolity). Był także tłumaczem dzieł Williama Faulknera.

</doc>
<doc id="2866807" url="https://pl.wikipedia.org/wiki?curid=2866807" title="Trepp">
Trepp



</doc>
<doc id="2866809" url="https://pl.wikipedia.org/wiki?curid=2866809" title="Mistrzostwa Świata w Saneczkarstwie na Torach Naturalnych 2013">
Mistrzostwa Świata w Saneczkarstwie na Torach Naturalnych 2013

19. Mistrzostwa Świata w Saneczkarstwie na Torach Naturalnych odbyły się w dniach 24 - 27 stycznia 2013 we włoskiej Nova Ponencie. Rozegrano cztery konkurencje: jedynki kobiet, jedynki mężczyzn, dwójki mężczyzn oraz konkurs drużynowy. W jedynkach mężczyzn i kobiet do końcowego rezultatu liczyła się suma czasów z trzech zjazdów, zaś w konkurencji dwójek męskich z dwóch zjazdów.

</doc>
<doc id="2866811" url="https://pl.wikipedia.org/wiki?curid=2866811" title="Omar Henry">
Omar Henry

Omar Henry (ur. 8 lutego 1987 w Chicago, zm. 1 lutego 2013 tamże) – amerykański bokser kategorii lekkośredniej.
Kariera amatorska.
Urodził się w południowej części Chicago. Uczęszczał do różnych szkół takich jak: Mayde Creek High School w Houston. Jako amator czterokrotnie zdobywał złote rękawice i dwukrotnie mistrzostwo Teksasu. W 2007 roku był półfinalistą prestiżowego turnieju Golden Gloves. Karierę amatorską zakończył z rekordem, 60 zwycięstw i 5 porażek.
Kariera zawodowa.
Jako zawodowiec zadebiutował 18 lipca 2008 roku, nokautując w pierwszej rundzie Terence'a Andersona. Do końca 2009 roku zwyciężał jeszcze sześciokrotnie, 5 walk kończąc przed czasem. 
12 marca 2010 roku zmierzył się z niepokonanym Francisco Rezą. Henry zwyciężył przez techniczny nokaut w pierwszej rundzie. 3 kwietnia zmierzył się z Orphiusem Waitem, którego znokautował w 2 rundzie. 26 czerwca zmierzył się z Hilario Lopezem. Henry całkowicie zdominował pojedynek, zwyciężając jednogłośnie na punkty i doprowadzając do dwukrotnego liczenia Lopeza.
3 grudnia 2011 roku zmierzył się z Kubańczykiem Lesterem Gonzalezem. Walka została przerwana przez sędziego, na skutek rozcięcia nad prawym okiem Gonzaleza, które uniemożliwiło mu dalszą walkę.
W 2012 roku stoczył tylko jedną walkę, deklasując w dziesięciorundowym pojedynku, Tyrone'a Seldersa. 16 listopada jego rywalem miał być Ishe Smith, ale niestety przed walką wykryto u Henry'ego 4 etap raka trzustki.
Śmierć.
Po kilkumiesięcznym leczeniu, Henry zmarł 1 lutego 2013 roku, mając zaledwie 25 lat. 

</doc>
<doc id="2866812" url="https://pl.wikipedia.org/wiki?curid=2866812" title="Marvin Johnson">
Marvin Johnson

Marvin L. Johnson (ur. 12 kwietnia 1954 w Indianapolis) – amerykański bokser, medalista olimpijski z 1972, później zawodowy mistrz świata kategorii półciężkiej.
Kariera amatorska.
Zdobył "Złote Rękawice" w wadze półciężkiej w 1971 i w wadze średniej w 1972. Wziął udział w igrzyskach olimpijskich w 1972 w Monachium, gdzie zdobył brązowy medal w wadze średniej, po zwycięstwach nad Ewaldem Jarmerem z RFN i Alejandro Montoyą z Kuby. W półfinale pokonał go przyszły mistrz olimpijski Wiaczesław Lemieszew ze Związku Radzieckiego.
Kariera zawodowa.
Rozpoczął karierę boksera zawodowego w 1973. Startował w wadze półciężkiej. Wygrał pierwsze 15 walk, w tym 12 przez nokaut lub techniczny nokaut. Wśród pokonanych był m.in. Tom Bethea. 26 lipca 1977 w Filadelfii Johnson poniósł pierwszą porażkę. W walce o tytuł mistrza NABF ("North American Boxing Federation") wagi półciężkiej pokonał go Matthew Franklin, znany później jako Matthew Saad Muhammad. W kolejnych siedmiu walkach Johnson zanotował sześć zwycięstw (pokonał go tylko Lottie Mwale) i 2 grudnia 1978 w Marsali na Sycylii zmierzył się o tytuł mistrza świata federacji WBC z dotychczasowym mistrzem Mate Parlovem. Wygrał przez techniczny nokaut w 10. rundzie i został nowym mistrzem świata. Stracił ten tytuł już w pierwszej obronie 22 kwietnia 1979 w Indianapolis po porażce z Matthew Saadem Muhammadem przez techniczny nokaut w 8. rundzie.
Ponownie zdobył mistrzostwo świata, tym razem federacji WBA 30 listopada 1979 w Nowym Orleanie po znokautowaniu w 11. rundzie obrońcy tytułu Víctora Galíndeza. Po raz drugi utracił pas mistrzowski w pierwszej obronie 31 marca 1980 w Knoxville, po porażce przez techniczny nokaut w 11. rundzie z Eddiem Mustafą Muhammadem. Wygrał potem trzy walki przed czasem, a 28 marca 1981 w Atlantic City znokautował go Michael Spinks.
Po tej porażce Johnson wygrał kolejnych czternaście walk, w tym dwanaście przed czasem. W następnej zmierzył się 9 lutego 1986 w Indianapolis o wakujący tytuł mistrz świata WBA w wadze półciężkiej z Lesliem Stewartem, wygrywając przez techniczny nokaut w 7. rundzie. Stał się w ten sposób pierwszym bokserem, który trzykrotnie zdobywał tytuł mistrza świata w wadze półciężkiej. 20 września tego roku w Indianapolis pokonał w obronie tytułu Jeana-Marie Emebe przez techniczny nokaut w 13. rundzie, a 23 maja 1987 w Port-of-Spain przegrał rewanżową walkę o mistrzostwo z Lesliem Stewartem przez poddanie w 8. rundzie. Była to ostatnia walka zawodowa Johnsona.
Pracował później w biurze szeryfa w hrabstwie Marion.
Linki zewnętrzne.
 

</doc>
<doc id="2866813" url="https://pl.wikipedia.org/wiki?curid=2866813" title="Powszelatek sierpikowiec">
Powszelatek sierpikowiec

Powszelatek sierpikowiec ("Pyrgus serratulae") – motyl dzienny z rodziny powszelatkowatych.
Wygląd.
Rozpiętość skrzydeł od 24 do 26 mm, dymorfizm płciowy słabo zaznaczony.
Siedlisko.
Zarośla, tereny piaszczyste, murawy kserotermiczne.
Biologia i rozwój.
W Polsce wykształca tylko jedno pokolenie w roku (połowa maja-początek lipca). Rośliny żywicielskie: pięciornik rozłogowy, pięciornik wiosenny i inne. Jaja barwy białawej składane są pojedynczo na spodniej stronie liścia rośliny żywicielskiej. Larwy wylęgają się po 1-2 tygodniach; żerują w zwiniętych liściach i w takim schronieniu zimują.
Rozmieszczenie geograficzne.
Gatunek eurosyberyjski, w Polsce występuje na nielicznych stanowiskach na południu kraju; zanika.

</doc>
<doc id="2866815" url="https://pl.wikipedia.org/wiki?curid=2866815" title="HMS D6">
HMS D6

HMS D6 – brytyjski okręt podwodny typu D. Zbudowany w latach 1910–1911 w Vickers, Barrow-in-Furness, gdzie okręt został wodowany 25 maja 1911 roku. Rozpoczął służbę w Royal Navy 29 listopada 1911 roku. Pierwszym dowódcą został Lt. Max Horton.
W 1914 roku D6 stacjonował w Harwich przydzielony do Ósmej Flotylli Okrętów Podwodnych ("8th Submarine Flotilla") pod dowództwem Lt. Cdr. Roberta C. Halahana.
28 czerwca 1918 roku w czasie działań wojennych na Morzu Północnym na zachód od Inishtrahull Island, okręt został zatopiony przez niemiecki okręt podwodny SM UB-73. Z katastrofy ocalał tylko jeden marynarz.

</doc>
<doc id="2866816" url="https://pl.wikipedia.org/wiki?curid=2866816" title="HMS D7">
HMS D7

HMS D7 – brytyjski okręt podwodny typu D. Zbudowany w latach 1910–1911 w HM Dockyard Chatham, Chatham, gdzie okręt został wodowany 14 stycznia 1911 roku. Rozpoczął służbę w Royal Navy 14 grudnia 1911 roku. 
W 1914 roku D7 stacjonował w Harwich przydzielony do Ósmej Flotylli Okrętów Podwodnych ("8th Submarine Flotilla") pod dowództwem Lt. Cdr. George C. Streeta.
12 września 1917 roku u wybrzeży Irlandii, dowodzony przez Lt. Oswald E. Hallifaxa okręt D7 zatopił niemiecki okręt podwodny SM U-45.
10 lutego 1918 roku w czasie omyłkowego ataku przez własny okręt HMS „Pelican”, D7 został uszkodzony. 
19 grudnia 1921 roku w okręt został sprzedany H. Pounds z Portsmouth.

</doc>
<doc id="2866817" url="https://pl.wikipedia.org/wiki?curid=2866817" title="HMS D5">
HMS D5

HMS D5 – brytyjski okręt podwodny typu D. Zbudowany w latach 1910–1911 w Vickers, Barrow-in-Furness, gdzie okręt został wodowany 25 maja 1911 roku. Rozpoczął służbę w Royal Navy 29 listopada 1911 roku. Pierwszym i jedynym dowódcą został Lt. Godfrey Herbert.
W 1914 roku D5 stacjonował w Harwich przydzielony do Ósmej Flotylli Okrętów Podwodnych ("8th Submarine Flotilla") pod dowództwem Lt. Godfrey Herberta.
3 listopada 1914 roku w czasie działań wojennych na Morzu Północnym okręt wszedł na minę około 2 mil od Great Yarmouth, postawioną tego samego dnia przez niemiecki krążownik SMS „Stralsund”. Z katastrofy ocalało tylko pięciu marynarzy z dowódcą.

</doc>
<doc id="2866818" url="https://pl.wikipedia.org/wiki?curid=2866818" title="Jaroslavas Citavičius">
Jaroslavas Citavičius

Jaroslavas Citavičius (ur. 22 marca 1907, zm. 2 marca 1972) – litewski piłkarz, grający podczas kariery na pozycji napastnika. Jeden z najlepszych strzelców w historii reprezentacji Litwy.
Kariera klubowa.
Całą karierę spędził w klubie z Kowna, SS Kovas Kaunas. W 1926 i 1933 roku z tym klubem został mistrzem Litwy.
Kariera reprezentacyjna.
W reprezentacji Litwy zadebiutował w 1926. W 1933 rozegrał ostatni mecz w tejże reprezentacji. Podczas siedmiu lat grania w reprezentacji Citavičius rozegrał 24 mecze w których strzelił 8 goli. Jest jednym z najlepszych strzelców w historii reprezentacji Litwy.

</doc>
<doc id="2866819" url="https://pl.wikipedia.org/wiki?curid=2866819" title="Vexillifera browni">
Vexillifera browni

Vexillifera browni – gatunek ameby należący do rodziny Vexilliferidae z supergrupy Amoebozoa w klasyfikacji Cavaliera-Smitha.
Trofozoit osiąga wielkość 14 – 23 μm. Jądro wielkości 2,5 – 3 μm.
Występuje w Atlantyku.

</doc>
<doc id="2866820" url="https://pl.wikipedia.org/wiki?curid=2866820" title="HMS D8">
HMS D8

HMS D8 – brytyjski okręt podwodny typu D. Zbudowany w latach 1910–1911 w HM Dockyard Chatham, Chatham, gdzie okręt został wodowany 23 września 1911 roku. Rozpoczął służbę w Royal Navy 23 marca 1912 roku. 
W 1914 roku D8 stacjonował w Harwich przydzielony do Ósmej Flotylli Okrętów Podwodnych ("8th Submarine Flotilla") pod dowództwem Lt. Cdr. Theodore S. Brodiego.
28 sierpnia 1914 roku pod dowództwem Brodiego okręt wraz z HMS D2, HMS D3, HMS E5, HMS E7 brał udział w pierwszej bitwie koło Helgolandu. 
19 grudnia 1921 roku w okręt został sprzedany H. Pounds z Portsmouth.

</doc>
<doc id="2866821" url="https://pl.wikipedia.org/wiki?curid=2866821" title="Vexillifera ottoi">
Vexillifera ottoi

Vexillifera ottoi – gatunek ameby należący do rodziny Vexilliferidae z supergrupy Amoebozoa w klasyfikacji Cavaliera-Smitha.
Trofozoit osiąga wielkość 18 – 27 μm. Jądro wielkości 5 – 6 μm.
Występuje w Atlantyku, Zatoce Meksykańskiej.

</doc>
<doc id="2866822" url="https://pl.wikipedia.org/wiki?curid=2866822" title="Pseudoparamoeba">
Pseudoparamoeba

Pseudoparamoeba – rodzaj ameb morskich należących do gromady Discosea wchodzącej w skład supergrupy Amoebozoa.
Należą tutaj następujące gatunki:

</doc>
<doc id="2866823" url="https://pl.wikipedia.org/wiki?curid=2866823" title="Karel van den Abeele">
Karel van den Abeele

Karel van den Abeele SJ (ur. 1691 w Broekburgu, zm. 1776 w Gandawie) – flamandzki duchowny katolicki, teolog i etyk, jezuita.
Pochodził z Flandrii Francuskiej. Tworzył i działał w Mechelen, Antwerpii i Gandawie. Napisał kilkadziesiąt poczytnych prac teologiczno-etycznych w języku niderlandzkim i francuskim. Wybór jego dzieł wydał współcześnie (1973) A. Keersmaekers pt. "Ad maiorem Dei gloriam".

</doc>
<doc id="2866824" url="https://pl.wikipedia.org/wiki?curid=2866824" title="Pseudoparamoeba pagei">
Pseudoparamoeba pagei

Pseudoparamoeba pagei – gatunek ameby należący do rodziny Paramoebidae z supergrupy Amoebozoa w klasyfikacji Cavaliera-Smitha.
Trofozoit osiąga wielkość 7 – 23 μm. Jądro wielkości 2,4 – 4,5 μm.
Występuje w Atlantyku.

</doc>
<doc id="2866826" url="https://pl.wikipedia.org/wiki?curid=2866826" title="Ivo Lakučs">
Ivo Lakučs

Ivo Lakučs (ur. 4 marca 1979 w Valmierze) – łotewski kolarz torowy i BMX, srebrny medalista mistrzostw świata BMX.
Kariera.
Pierwszy sukces w karierze Ivo Lakučs osiągnął w 1997 roku, kiedy zwyciężył w kategorii juniorów podczas mistrzostw świata BMX w Saskatoon. Na rozgrywanych cztery lata później mistrzostwach w Louisville zdobył srebrny medal w kategorii elite. W zawodach tych wyprzedził go jedynie Dale Holmes z Wielkiej Brytanii, a trzecie miejsce zajął Randy Stumpfhauser z USA. Jeszcze kilkakrotnie startował na mistrzostwach świata, ale medalu już nie zdobył. Startował także w kolarstwie torowym - na igrzyskach olimpijskich w Sydney w 2000 roku wspólnie z kolegami z reprezentacji był ósmy w sprincie drużynowym. W 2008 roku wziął udział w igrzyskach w Pekinie, jednak nie wszedł do finału wyścigu BMX.

</doc>
<doc id="2866827" url="https://pl.wikipedia.org/wiki?curid=2866827" title="Boveella">
Boveella

Boveella – rodzaj ameb należących do gromady Discosea wchodzącej w skład supergrupy Amoebozoa. Przynależność tej rodziny do rzędu Dactylopodida jest niepewna.
Należą tutaj następujące gatunki:

</doc>
<doc id="2866830" url="https://pl.wikipedia.org/wiki?curid=2866830" title="Mistrzostwa Azji w Piłce Ręcznej Mężczyzn 1977">
Mistrzostwa Azji w Piłce Ręcznej Mężczyzn 1977

Mistrzostwa Azji w Piłce Ręcznej Mężczyzn 1977 – pierwsze mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 26 marca – 4 kwietnia 1977 roku w Kuwejcie. Mistrzostwa były jednocześnie eliminacjami do MŚ 1978.
Zwyciężyła w nich reprezentacja Japonii uzyskując awans na MŚ 1978.

</doc>
<doc id="2866831" url="https://pl.wikipedia.org/wiki?curid=2866831" title="Andrzej Waksmundzki">
Andrzej Waksmundzki

Andrzej Waksmundzki (ur. 3 października 1910 w Waksmundzie, zm. 7 grudnia 1998 w Lublinie) – polski specjalista w zakresie chemii fizycznej, chromatografii, fizykochemii zjawisk powierzchniowych, technologii światłowodowych, profesor związany z UMCS, naukowiec i nauczyciel akademicki.
Życiorys.
Okres przed II wojną światową.
Andrzej Waksmundzki uczęszczał do wiejskiej szkoły powszechnej w Waksmundzie, a następnie do gimnazjum im. Seweryna Goszczyńskiego w Nowym Targu. Po maturze (1930) wstąpił do Wołyńskiej Szkoły Podchorążych Rezerwy Artylerii, lecz wkrótce (1931) zdecydował się na rozpoczęcie studiów chemicznych na Wydziale Filozoficznym Uniwersytetu Jagiellońskiego. Tytuł magistra filozofii w zakresie chemii otrzymał w roku 1935, po obronie pracy magisterskiej, wykonanej pod kierunkiem prof. Bogdana Kamieńskiego w Katedrze Chemii Fizycznej i Elektrochemii, po czym został zatrudniony w Katedrze na stanowisku asystenta. Pracę doktorską pt. "Wpływ pH na zmiany potencjału i napięcia powierzchniowego roztworów organicznych zasad" (promotor: Bogdan Kamieński) obronił w roku 1939, uzyskując stopień doktora filozofii w zakresie chemii.
II wojna światowa.
W czasie II wojny światowej uniknął aresztowania w ramach „akcji przeciwko profesorom uniwersyteckim” – Sonderaktion Krakau (był asystentem). Po zamknięciu uczelni pracował w Nowym Targu jako nauczyciel w średniej Szkole Handlowej (mieszkając w Ostrowsku). Brał udział w konspiracyjnej działalności Związku Walki Zbrojnej, a później był komendantem powiatowym w Ruchu Oporu Chłopów. Zapewniał łączność Armii Krajowej z zagranicą, organizując należący do trasy przerzutowej do Budapesztu odcinek Nowy Targ-Łapsze (zob. Łapsze Niżne, Łapsze Wyżne). W jego domu w Ostrowsku znajdował się punkt przerzutowy „Karczma”. Został aresztowany w lutym 1942 roku, a następnie – po trzymiesięcznym śledztwie – wywieziony do Auschwitz-Birkenau. Był też więźniem Groß-Rosen, Dyhernfurth i Mauthausen. Pracował m.in. w kamieniołomach i zakładach chemicznych.
Współwięzień, Mieczysław Mołdawa, wspominał:
Więźniowie obozu zostali uwolnieni 5 maja 1945 r. przez Amerykanów.
Okres powojenny.
Od czerwca 1945 r. ponownie pracował, na dawnym stanowisku, w Katedrze Chemii Fizycznej i Elektrochemii UJ. Wkrótce potem otrzymał – od Henryka Raabego (rektora tworzonego w Lublinie Uniwersytetu Marii Curie-Skłodowskiej) – propozycję zorganizowania Katedry Chemii Fizycznej na Wydziale Przyrodniczym tej uczelni i objęcia jej kierownictwa, a później również kierownictwa Katedry Chemii Nieorganicznej i Analitycznej na Wydziale Farmaceutycznym Akademii Medycznej. Z Lublinem był związany przez następne lata życia, osiągając kolejne stopnie awansu naukowego i służbowego:
W latach 1969–1970 pracował (jako Visiting professor) w University of British Columbia w Vancouver (Kanada).
Katedrą Chemii Fizycznej na Wydziale Przyrodniczym UMCS kierował przez 35 lat, a Katedrą Chemii Nieorganicznej i Analitycznej na Wydziale Farmaceutycznym AM przez 18 lat. W latach 1957–1961 kierował ponadto Zakładem Chemii Ogólnej na Wydziale Lekarskim AM i w latach 1980–1983 – nową Pracownią Technologii Światłowodów. Pod opieką Andrzeja Waksmundzkiego tytuł magistra uzyskało ponad 500 studentów, a doktorat 43 magistrów. Wielu wychowanków Andrzeja Waksmundzkiego uzyskało później habilitacje i tytuły profesora (według informacji lubelskiego oddziału PAN – 22 doktorów habilitowanych i 17 profesorów). W 1980 r. przeszedł na emeryturę i został zatrudniony w UMCS jako profesor emeritus (½ etatu).
Tematyka badań naukowych.
Zainteresowania naukowe Andrzeja Waksmundzkiego i jego zespołu dotyczyły fizykochemii granicy faz (w tym m.in. chromatografia, adsorpcja, właściwości elektrochemiczne) i technologii wytwarzania światłowodów. Określono m.in. optymalne warunki ekstrakcji słabych kwasów i zasad organicznych na skalę przemysłową, opracowano teoretyczne podstawy adsorpcji z roztworów wieloskładnikowych i określono warunki chromatograficznego rozdziału alkaloidów w różnych roślinach, zastosowano chromatografię gazową do badań energetycznej niejednorodności adsorbentów, opracowano i wdrożono metody przemysłowej produkcji wypełnień do kolumn chromatograficznych z fazami stacjonarnymi o różnej polarności i wypełnień do chromatografii adsorpcyjnej oraz metody otrzymywania szklanych i kwarcowych chromatograficznych kolumn kapilarnych. W czasie doskonalenia tych technik zostały zbudowane podstawy technologii wytwarzania światłowodów m.in. dla telekomunikacji. W roku 1979 w Pracowni wytworzono kabel światłowodowy o długości 2,5 km, łączący dwie centrale telefoniczne w Lublinie.
Prowadzone pod kierunkiem Andrzeja Waksmundzkiego fizykochemiczne badania procesów wzbogacania minerałów (np. pomiary potencjałów elektrokinetycznych i kątów zwilżania), wykonywano w celu zastosowania w praktyce. Dotyczyły m.in. procesów przetwarzania fosforytów z Annopola, emulsyjnej flotacji siarki i węgla, termodynamicznych warunków wzbogacania węgli niskoenergetycznych.
Publikacje (wybór).
Andrzej Waksmundzki jest autorem lub współautorem 337 prac naukowych, 53 referatów lub artykułów przeglądowych, 21 patentów, 11 wydawnictw książkowych (monografie, skrypty, podręczniki, m.in.:
Za szczególnie ważne pozycje tego dorobku są uważane: monografia pt. "Chromatografia" – praca zbiorowa licząca ponad 1000 stron, wydana w roku 1957), "Podręcznik do ćwiczeń z chemii fizycznej" (współautorstwo, wydania: 1952, 1956, 1957), podręcznik "Chemia Fizyczna" (współautorstwo, wydania: 1962, 1965, 1966).
Ostatni artykuł Andrzeja Waksmundzkiego opublikowano w roku 1998 w czasopiśmie "Optical Applicata" (temat: "Development of investigation in the field of optical fibre technology").
Działalność w stowarzyszeniach.
Andrzej Waksmundzki był m.in.:
Był też członkiem:
Przewodniczył Radom Naukowym Instytutu Agrofizyki PAN w Lublinie (1972–1978) i Instytutu Przeróbki Surowców Mineralnych AGH w Krakowie (1975–1977). Był koordynatorem centralnych programów badawczych.
Aktywnie działał w Związku Podhalan.
Nagrody i inne wyróżnienia.
Profesor Andrzej Waksmundzki otrzymał tytuł Doctor honoris causa:
Upamiętnienie i wspomnienia.
O trwałości pamięci o dokonaniach i osobie „Profesora Profesorów” – jak nazwano Profesora Waksmundzkiego w środowisku akademickim Lublina – świadczą m.in.:
Wspomnienia wychowanków Andrzeja Waksmundzkiego i jego współpracowników z Katedry Chemii Fizycznej i Zakładu Zjawisk Międzyfazowych na Wydziale Chemii UMCS ilustruje cytat:
Życie prywatne.
Andrzej Waksmundzki ożenił się z Antoniną z domu Greczek, przyrodnią siostrą Stefana Banacha. Ich córką jest Monika Waksmundzka-Hajnos, prof. dr hab. nauk farmaceutycznych.

</doc>
<doc id="2866832" url="https://pl.wikipedia.org/wiki?curid=2866832" title="HMS B1">
HMS B1

HMS B1 – brytyjski okręt podwodny typu B. Okręt został zamówiony jako ostatni z serii 14 brytyjskich okrętów podwodnych typu A. Zbudowany w latach 1903–1904 w Vickers, Barrow-in-Furness, gdzie okręt został wodowany 25 października 1904 roku. Rozpoczął służbę w Royal Navy 16 kwietnia 1905 roku. Pierwszym dowódcą został Lt. Basil A. Beal.
W 1914 roku B1 stacjonował w Portsmouth przydzielony do Drugiej Flotylli Okrętów Podwodnych ("2nd Submarine Flotilla") pod dowództwem Lt. Basila A. Beala.
Wkrótce po rozpoczęciu działań wojennych okręt został przeznaczony do celów szkoleniowych. 
W 1916 roku był w składzie 6 Flotylli Okrętów Podwodnych stacjonującej w Portsmouth, pod dowództwem Lt P.H. Bonham-Cartera. 
2 maja 1922 roku okręt został sprzedany firmie J. Smith z Poole.

</doc>
<doc id="2866833" url="https://pl.wikipedia.org/wiki?curid=2866833" title="Boveella obscura">
Boveella obscura

Boveella obscura – gatunek ameby należący do gromady Discosea wchodzącej w skład supergrupy Amoebozoa. Przynależność tego gatunku do rzędu Dactylopodida jest niepewna.
Trofozoit osiąga wielkość 20 μm. Jądro nie występuje.
Występuje w Zatoce Chincoteague.

</doc>
<doc id="2866836" url="https://pl.wikipedia.org/wiki?curid=2866836" title="Borowa (gromada w powiecie brzezińskim)">
Borowa (gromada w powiecie brzezińskim)

Borowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borowa siedzibą GRN w Borowej utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Borowa i Zielona Góra ze zniesionej gminy Gałkówek w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Gałków Duży.

</doc>
<doc id="2866837" url="https://pl.wikipedia.org/wiki?curid=2866837" title="Drzazgowa Wola (gromada)">
Drzazgowa Wola (gromada)

Drzazgowa Wola – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Drzazgowa Wola siedzibą GRN w Drzazgowej Woli utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Ceniawy, Drzazgowa Wola, Ewcin, Gutków i Łaknarz ze zniesionej gminy Będków w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Będków.

</doc>
<doc id="2866838" url="https://pl.wikipedia.org/wiki?curid=2866838" title="Janków (gromada w powiecie brzezińskim)">
Janków (gromada w powiecie brzezińskim)

Janków (od 31 XII 1959 "Ciosny") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Janków siedzibą GRN w Jankowie utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Ciosny, Eminów, Łaznówek, Maksymilianów, Wilkucice i Janków (z wyłączeniem wsi Jankówek) oraz wsie Reginów i Wilkucice Małe z dotychczasowej gromady Albertów ze zniesionej gminy Ciosny w tymże powiecie. Dla gromady ustalono 15 członków gromadzkiej rady narodowej.
31 grudnia 1959 do gromady Janków przyłączono wieś i parcelę Buków ze zniesionej gromady Popielawy, po czym gromadę Janków zniesiono przez zmianę nazwy jednostki na "gromada Ciosny" z siedzibą w Ciosnach.

</doc>
<doc id="2866839" url="https://pl.wikipedia.org/wiki?curid=2866839" title="Dactylosphaerium acuum">
Dactylosphaerium acuum

Dactylosphaerium acuum – gatunek ameby należący do gromady Discosea wchodzącej w skład supergrupy Amoebozoa. Przynależność tego gatunku do rzędu Dactylopodida jest niepewna.
Trofozoit osiąga wielkość 40 – 60 μm. Gatunek ten posiada jedno jądro wielkości 12 μm.
Występuje w Zatoce Meksykańskiej.

</doc>
<doc id="2866840" url="https://pl.wikipedia.org/wiki?curid=2866840" title="Elodie Ajinça">
Elodie Ajinça

Elodie Ajinça (ur. 17 września 1981) – francuska kolarka BMX, dwukrotna medalistka mistrzostw świata.
Kariera.
Pierwszy sukces w karierze Elodie Ajinça osiągnęła w 2001 roku, kiedy zdobyła brązowy medal w kategorii elite podczas mistrzostw świata w Louisville. W zawodach tych wyprzedziły ją jedynie María Gabriela Díaz z Argentyny oraz Marie McGilvary z USA. Na rozgrywanych dwa lata później mistrzostwach świata w Perth w tej samej konkurencji była najlepsza, wyprzedzając bezpośrednio Holenderkę Willy Kanis i Tatjanę Schocher. Jeszcze dwukrotnie startowała na mistrzostwach świata, ale nie zdobyła medalu.

</doc>
<doc id="2866841" url="https://pl.wikipedia.org/wiki?curid=2866841" title="Kalonka (gromada)">
Kalonka (gromada)

Kalonka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kalonka siedzibą GRN w Kalonce utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Borchówka, Kalonka, Wilanów B, Kopanka i Imielnik Nowy (z wyłączeniem wsi Dobra-Nowiny) ze zniesionej gminy Dobra w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Dobra (wieś Wilanów A, wieś Kalonka, wieś Kopanka, wieś Wódka, wieś Dąbrowa, wieś Dąbrówka, wieś Niecki, wieś Borki oraz wieś Imielnik Nowy) i Skoszewy Stare (wieś Bukowiec, wieś Grabina, wieś Borchówka i wieś Dobieszków).

</doc>
<doc id="2866844" url="https://pl.wikipedia.org/wiki?curid=2866844" title="Prażki (gromada)">
Prażki (gromada)

Prażki (niepoprawnie "Prażki-Jakubów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Prażki siedzibą GRN w Prażkach (Prażkach-Jakubowie) utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Prażki, Teodorów i Zamość ze zniesionej gminy Będków w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Prażki wyłączono wieś i kolonię Zamość włączając je do gromady Czarnocin w powiecie łódzkim, po czym gromadę Prażki zniesiono, a jej (pozostały) obszar włączono do gromad: Będków (wieś i kolonię Prażki oraz kolonie Prażki I, II, III, IV i V) i Łaznów (wieś Teodorów oraz wieś i kolonię Władysławów) w powiecie brzezińskim.

</doc>
<doc id="2866845" url="https://pl.wikipedia.org/wiki?curid=2866845" title="Prażki-Jakubów (gromada)">
Prażki-Jakubów (gromada)



</doc>
<doc id="2866846" url="https://pl.wikipedia.org/wiki?curid=2866846" title="HMS B2">
HMS B2

HMS B2 – brytyjski okręt podwodny typu B. Zbudowany w latach 1904–1905 w Vickers, Barrow-in-Furness, gdzie okręt został wodowany 30 października 1905 roku. Rozpoczął służbę w Royal Navy 9 grudnia 1905 roku. Pierwszym dowódcą został Lt. P.B. O'Brien.
14 października 1912 roku HMS B2 razem z kilkoma innymi okrętami podwodnymi brał udział w ćwiczeniach w kanale La Manche. Około 4 mil na północny wschód od Dover, okręt zderzył się z niemieckim statkiem pasażerskim SS Amerika. SS „Amerika” płynął do portu Dover w czasie podróży z Hamburga do Nowego Jorku. Uderzył w wynurzający się okręt B2, którego nadbudówka została zniszczona i okręt natychmiast zatonął. Z załogi ocalał tylko Lt. Richard I. Pulleyne.

</doc>
<doc id="2866847" url="https://pl.wikipedia.org/wiki?curid=2866847" title="Wola Cyrusowa (gromada)">
Wola Cyrusowa (gromada)

Wola Cyrusowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Cyrusowa siedzibą GRN w Woli Cyrusowej utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Lubowidza, Nagawki, Wola Cyrusowa i Wola Cyrusowa kolonia ze zniesionej gminy Dmosin, a także kolonia Koziołki z dotychczasowej gromady Koziołki oraz wieś Bielanki i kolonia Bielanki z dotychczasowej gromady Bielanki ze zniesionej gminy Rogów w tymże powiecie. Dla gromady ustalono 13 członków gromadzkiej rady narodowej.
1 stycznia 1958 z gromady Wola Cyrusowa wyłączono wieś i kolonię Lubowidze, wieś Nagawki, kolonię Nagawki nr 1 i 2 oraz parcelację Nagawki włączając je do gromady Dmosin w tymże powiecie; równocześnie do gromady Wola Cyrusowa przyłączono wieś Żabieniec z gromady Kołacin w tymże powiecie.
Gromadę zniesiono 31 grudnia 1959, a jej obszar włączono do gromad: Dąbrówka Duża (wieś i kolonię Bielanki, wieś Żabieniec i przysiółek Jabłonów), Kołacin (kolonię Koziołki i wieś Wola Cyrusowa), Niesułków (kolonię i osadę Wola Cyrusowa) i Dmosin (kolonie Nagawki III i IV).

</doc>
<doc id="2866848" url="https://pl.wikipedia.org/wiki?curid=2866848" title="4-20mA">
4-20mA

4–20 mA – standard przemysłowy natężenia przepływu prądu wykorzystywany w analogowych systemach pomiarowych i sterowania.
Najczęściej wykorzystywany jest on w czujnikach, rzadziej w sterowaniu. W przypadku czujników mierzona wielkość fizyczna zamieniana jest na prąd o wartości od 4 mA do 20 mA. Z tego powodu nazywane są przetwornikami, gdyż same nie wskazują wartości, a jedynie zamieniają ją na wielkość elektryczną. Przykładem mogą być przetworniki ciśnienia, gdzie np. przetwornik ciśnienia względny o zakresie od 0 barów do 30 barów zamienia wartość ciśnienia na prąd gdzie: 4 mA to 0 barów, a 20 mA to 30 barów. Standard ten popularny jest przy przetwornikach ciśnienia i różnicy ciśnień oraz różnego rodzaju przepływomierzach.
By w praktyce zrealizować standard 4–20 mA czujnik, zasilacz i miernik (np. rejestrator) muszą znajdować się w pętli prądowej. Kable, w odróżnieniu od zwykłych kabli elektrycznych, są standardowo kolorów: brązowy (+) i biały (-). Stosuje się to by lepiej odróżnić kable sygnałowe od zasilających (prąd stały przy zasilaniu: kable czerwono-czarne). Stosuje się zazwyczaj standard przemysłowy zasilaczy o napięciu 24 V, jest to napięcie bezpieczne, nie zagrażające użytkownikowi nawet w warunkach znacznie gorszych niż w normalnych warunkach środowiskowych. Zazwyczaj czujniki mają szeroki zakres zasilania nawet od 12 V do 35 V.
Zalety standardu:

</doc>
<doc id="2866849" url="https://pl.wikipedia.org/wiki?curid=2866849" title="Wierzchy (gromada w powiecie brzezińskim)">
Wierzchy (gromada w powiecie brzezińskim)

Wierzchy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wierzchy siedzibą GRN w Wierzchach utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Kazimierzów, Świny i Wierzchy wraz z wsią Turobowice z dotychczasowej gromady Długie ze zniesionej gminy Katarzynów oraz obszary dotychczasowych gromad Rewica A, Rewica kolonia i Leszczyny (z wyłączeniem parcelacji Dąbrowa, kolonii Olszewo i wsi Popowo) wraz z wsią Władysławów z dotychczasowej gromady Władysławów ze zniesionej gminy Jeżów w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad: Katarzynów (kolonię Kazimierzów, kolonię Leopoldów, wieś i kolonię Świny, kolonię Świny-Pieńki, kolonię Michałów, wieś i kolonię Wierzchy oraz kolonię Turobowice), Wola Łokotowa (kolonię Rewica i kolonię Rewica A) i Jeżów (kolonię Olszewo, wieś Władysławów i kolonię Leszczyny).

</doc>
<doc id="2866850" url="https://pl.wikipedia.org/wiki?curid=2866850" title="Kościół św. Mikołaja i Wniebowzięcia Najświętszej Maryi Panny w Mroczy">
Kościół św. Mikołaja i Wniebowzięcia Najświętszej Maryi Panny w Mroczy

Kościół Świętego Mikołaja i Wniebowzięcia Najświętszej Maryi Panny w Mroczy – rzymskokatolicki kościół parafialny w Mroczy, w powiecie nakielskim, w województwie kujawsko-pomorskim. Mieści się przy ulicy Kościelnej. Należy do dekanatu Mrocza.
Historia i architektura.
Zabytkowy kościół parafialny pod wezwaniem św. Mikołaja postawiono w XIV wieku. Obecna świątynia została wybudowana w latach 1930-1932 w stylu barokowym według projektu architekta Soczkiewicza. Pracami budowlanymi kierował budowniczy Jarocki z Bydgoszczy. Jest to budowla murowana, neobarokowa o pięciu nawach. Wyposażenie wnętrza pochodzi z poprzednich świątyń, w większości reprezentuje styl barokowy. W 1939 świątynia została zamknięta przez hitlerowców, a księża otrzymali areszt domowy. Wskutek działań wojennych w latach 1939 – 1945 świątynia parafialna w znacznej części została zniszczona. W kolejnych latach parafianie odbudowali swój kościół. Po wojnie świątynia została gruntownie odnowiona i odbudowana. W 1955 roku zostało założone ogrzewanie w świątyni, natomiast rok później została położona nowa posadzka i zostało ustawione nowe pancerne tabernakulum. W 1963 roku kościół został uroczyście konsekrowany. Uroczystości przewodniczył ówczesny sufragan gnieźnieński ks. bp. Lucjan Bernacki. W 1971 roku w świątyni została zainstalowana nowa droga krzyżowa oraz tablice pamiątkowe dla budowniczych świątyni. W 1981 został poświęcony nowy krzyż misyjny.

</doc>
<doc id="2866851" url="https://pl.wikipedia.org/wiki?curid=2866851" title="Gimsøya">
Gimsøya

Gimsøya – jedna z wysp archipelagu Lofotów, leżąca na obszarze norweskiej gminy Vågan w okręgu Nordland. Ma 46,4 km² powierzchni, a jej populacja wynosi 207 osób (2001).
Głównymi miejscowościami na wyspie są: Vinje, Hov, Hovsund, Barstrand i Gimsøysand (w tej ostatniej znajduje się kościół Gimsøy). Przez wyspę przebiega trasa europejsa E10, łącząc Gimsøyę z sąsiednią wyspą Austvågøy mostem Gimsøystraumen oraz z wyspą Vestvågøy mostem Sundklakkstraumen.
Najwyższym szczytem na wyspie jest Bardstrandfjellet (767 m n.p.m.), znajdujący się w południowo-wschodniej górzystej części wyspy. Część północno-zachodnia jest płaska i bagnista, z wyjątkiem odosobnionej góry Hoven (368 m n.p.m.).

</doc>
<doc id="2866853" url="https://pl.wikipedia.org/wiki?curid=2866853" title="Sam Soliman">
Sam Soliman

Sam Soliman (ur. 13 listopada 1973 w Melbourne) – australijski bokser kategorii średniej.
Kariera amatorska.
Soliman stoczył na amatorskim ringu 85 walk, z czego 74 wygrał i 11 przegrał, nie odnosząc dużych sukcesów.
Kariera zawodowa.
Jako zawodowiec zadebiutował 3 czerwca 1997 roku, nokautując Petera Kinsellę i zostając mistrzem Australii w wadze cruiser. Do końca 2001 roku stoczył jeszcze 17 pojedynków, z czego wygrał tylko dziesięć i siedem przegrał. W tym czasie zdobywał tytuły mistrza kraju w wadze średniej i super średniej oraz mistrzostwo wspólnoty brytyjskiej. Ostatni pojedynek w 2001 roku stoczył z rodakiem Anthonym Mundine, z którym przegrał niejednogłośnie na punkty.
15 października 2002 roku obronił pas IBF Pan Pacific, pokonując na punkty niepokonanego rodaka Sakio Bikę. Tytuł obronił jeszcze 6-krotnie, zostając wyznaczony do eliminatora IBF w wadze średniej. 18 lipca 2004 roku zwyciężył w eliminatorze Raymonda Jovala, pokonując go bardzo wysoko na punkty.
10 grudnia 2005 roku w eliminatorze WBC i IBF, zmierzył się z Amerykaninem Ronaldem Wrightem. Po wyrównanej walce Wright zwyciężył jednogłośnie na punkty.
7 marca 2007 roku walczył o wakujące mistrzostwo świata WBA w wadze super średniej. Jego rywalem był dawny rywal Anthony Mundine. Soliman był raz na deskach w rundzie 2. i trzykrotnie w dziewiątej, przez co przegrał przez nokaut na skutek zasady 3 nokdauny w rundzie kończą walkę.
30 października 2007 roku stoczył 8-rundowy pojedynek w turnieju „The Contender”. Niestety odpadł w 1. walce, przegrywając jednogłośnie na punkty z Sakio Biką. 28 maja 2008 roku doszło do jego trzeciej walki z Mundine. Ponownie lepszy okazał się Mundine, zwyciężając jednogłośnie na punkty w 12-rundowym pojedynku, udanie broniąc tytułu WBA w wadze super średniej.
Do końca 2011 roku stoczył jeszcze 5 pojedynków, z czego wszystkie wygrał. Soliman zdobył mało prestiżowe mistrzostwo świata WBF i po pokonaniu Eromosele Alberta został oficjalnym pretendentem IBF w wadze średniej.
19 lutego 2012 roku zwyciężył jednogłośnie na punkty rodaka Gartha Wooda. 24 sierpnia 2012 roku zmierzył się z Dominikańczykiem Giovannim Lorenzo, a stawką walki był eliminator IBF w wadze średniej. Soliman zwyciężył jednogłośnie na punkty (118-109, 117-110, 118-108), a w ostatniej rundzie dwukrotnie posłał rywala na deski.
1 lutego 2013 roku zmierzył się z Felixem Sturmem w eliminatorze IBF. Soliman zaskoczył faworyzowanego Niemca, pokonując go jednogłośnie na punkty (116-111, 114-113, 114-113). Werdykt walki został zmieniony na „No Contest” (za nieodbytą) a Soliman zawieszony na dziewięć miesięcy za wykrycie w organizmie nielegalnych środków pobudzających. Federacja IBF podtrzymała swoją decyzje i pozostawiła Australijczyka oficjalnym pretendentem.
31 maja 2014 w Nordrhein-Westfalen ponownie wyrywa niejednogłośnie na punkty (118:110, 118:110 i 117:111) z Felixem Sturmem, zdobywając tytuł mistrza świata federacji IBF w wadze średniej .
8 października 2014 w Biloxi w stanie Missisipi przegrywa niejednogłośnie na punkty (111:116, 109;115, 109:116) z Amerykaninem Jermainem Taylorem (32-4-1), tracąc tytuł w pierwszej obronie .

</doc>
<doc id="2866854" url="https://pl.wikipedia.org/wiki?curid=2866854" title="Swędów (gromada)">
Swędów (gromada)

Swędów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Swędów siedzibą GRN w Swędowie utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Anielin i Zelgoszcz ze zniesionej gminy Dobra oraz obszary dotychczasowych gromad Swędów i Smolice (z wyłączeniem osiedla Cegielnia Smolice, osiedla Lecznica Weterynaryjna Smolice i terenów zabudowanych ciągnących się wzdłuż autostrady Łódź-Warszawa po jej prawej stronie, odgraniczonych od wschodu terenami miasta Strykowa, od południa zaś kończących się przy rozwidleniu szosy do miasta Zgierza) ze zniesionej gminy Bratoszewice, a także wieś Moszczenica z dotychczasowej gromady Kębliny ze zniesionej gminy Biała, w tymże powiecie. Dla gromady ustalono 13 członków gromadzkiej rady narodowej.
31 grudnia 1959 z gromady Swędów wyłączono osadę Moszczenica włączając ją do gromady Biała w powiecie łódzkim, po czym gromadę Swędów zniesiono, a jej (pozostały) obszar włączono do gromad: Dobra (wieś Swędów, wieś i kolonię Smolice, wieś Zelgoszcz Nowa i wieś Zelgoszcz Stara) i Koźle (wieś Anielin, wieś Swędów Szlachecki i kolonię Swędówek) w powiecie brzezińskim.

</doc>
<doc id="2866855" url="https://pl.wikipedia.org/wiki?curid=2866855" title="Fallschirmjägerhelm M38">
Fallschirmjägerhelm M38

Fallschirmjägerhelm M38 ("M38 Heisler" / "M38") – niemiecki stalowy hełm spadochronowy przeznaczony dla jednostek powietrznodesantowych Fallschirmjäger z okresu II wojny światowej.
Historia.
Pierwotnie niemieckie wojska powietrznodesantowe używały standardowych w całym Wehrmachcie hełmów Stahlhelm M1935. Szybko okazało się jednak, że hełm ten nie nadawał się do skoków spadochronowych, gdyż powodował znaczny opór powietrza w czasie skoku. Zbyt luźno zapięty hełm mógł zostać zerwany z głowy skoczka, a zbyt ciasno zapięty mógł spowodować podduszenie. 
W związku z powyższym od 1936 roku w fabryce Eisenhüttenwerke trwały prace nad stworzeniem hełmu przeznaczonego specjalnie dla wojsk powietrznodesantowych. Ich efektem był hełm spadochronowy zaprojektowany przez inżyniera Karla Heislera, który pod oznaczeniem M38 został przyjęty na wyposażenie wojska.
Opis hełmu.
Fallschirmjägerhelm M38 wywodził się ze standardowego hełmu M1935. Był jednak mniejszy, bardziej opływowy i ze znacznie zredukowanym okapem. Przednia część okapu była tylko zaznaczona, a tylna skrócona do 1,8 cm (w wersjach eksperymentalnych – 2 cm). Brzegi dzwonu były podwinięte. Dzwon hełmu wykonywany był w szeregu operacji z jednego kawałka blachy stalowej o grubości 1,5 mm. Produkowano go w rozmiarach oznaczonych jako 66, 68 i 71.
Wyposażenie wewnętrzne wersji eksperymentalnych hełmu było identyczne jak w standardowym hełmie M1935. W wersji przyjętej na wyposażenie zastosowano nowy typ fasunku, lepiej chroniący przed ewentualnymi urazami. W tym celu ścianki dzwonu wyłożono dodatkowo amortyzującym wkładem z mikrogumy wyciętym w 7 „ramion” o grubości od 10 do 13 mm. Właściwy fasunek miał postać skórzanego czepka z wyciętymi dla wentylacji okrągłymi otworami. Zarówno wkład z mikrogumy, jak i skórzany czepek przymocowane były do aluminiowej obręczy o grubości 1 mm. Całe wyposażenie wewnętrzne przykręcano czterema śrubami do dzwonu hełmu.
W hełmie spadochronowym zastosowano także nowy typ podpinki. Standardowe dwupunktowe zawieszenie zastąpiono czteropunktowym w kształcie litery „Y”, co zapewniało lepsze trzymanie się hełmu na głowie. W modelu przyjętym na wyposażenie paski podpinki zostały poszerzone do 20 mm i wprowadzono zatrzaski mające zabezpieczać hełm przed przypadkowym odpięciem. 
Dzwon hełmu malowany był początkowo na kolor szaroniebieski. Nanoszono na niego metodą kalkomanii tarczkę w barwach narodowych na prawym boku oraz orła Luftwaffe na lewym. W późniejszym okresie wojny dzwon malowano na kolor szarozielony lub piaskowy. Stosowano także różne pokrowce i siatki maskujące. W warunkach zimowych dzwon hełmu malowano na biało. 
Użycie.
Fallschirmjägerhelm M38 został przyjęty na wyposażenie jednostek strzelców spadochronowych na mocy rozporządzenia z 16 czerwca 1938 roku (Luftwaffen-Verordnungsblatt 38 nr 239). W 1943 roku otrzymał je także 500/600 Batalion Strzelców Spadochronowych Waffen-SS. Jednostki spadochronowe armii niemieckiej używały go przez cały okres II wojny światowej. 
Zdobycznych hełmów spadochronowych Fallschirmjägerhelm M38 używali też bardzo chętnie (wbrew regulaminowi) polscy czołgiści z 2 Korpusu Polskich Sił Zbrojnych na Zachodzie. Powodem tego był ich mały rozmiar i to, że bardzo pewnie przylegały do głowy. Wydano jednak kategoryczny zakaz ich używania gdyż zdarzało się, że własna piechota brała opuszczających wozy czołgistów za Niemców i otwierała do nich ogień.

</doc>
<doc id="2866856" url="https://pl.wikipedia.org/wiki?curid=2866856" title="Redzeń Stary (gromada)">
Redzeń Stary (gromada)

Redzeń Stary – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Redzeń Stary siedzibą GRN w Redzeniu Starym (w obecnym brzmieniu "Stary Redzeń") utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Regny, Redzeń Stary (z wyłączeniem wsi Rewica Królewska) i Redzeń Nowy wraz z terenami P.K.P ze zniesionej gminy Mikołajów w powiecie brzezińskim, a także uroczysko leśne Węgrzynowice z dotychczasowej gromady Węgrzynowice oraz uroczysko leśne Kontrewers (z wyłączeniem gajówki Kontrewers) z dotychczasowej gromady Ignatów ze zniesionej gminy Budziszewice w powiecie rawskim. Dla gromady ustalono 16 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Katarzynów.

</doc>
<doc id="2866857" url="https://pl.wikipedia.org/wiki?curid=2866857" title="Popielawy (gromada)">
Popielawy (gromada)

Popielawy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Popielawy siedzibą GRN w Popielawach utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad: Popielawy ze zniesionej gminy Rokiciny, Buków ze zniesionej gminy Ciosny i Brzustów (z wyłączeniem os. Brzustów-Grobla) ze zniesionej gminy Będków w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad: Łaznów (wieś Popielawy i przysiółek Smyków), Będków (wieś Brzustów, wieś Wołkowa i wieś Dąbrowa) i Janków (wieś i parcelę Buków).

</doc>
<doc id="2866858" url="https://pl.wikipedia.org/wiki?curid=2866858" title="HMS B3">
HMS B3

HMS B3 – brytyjski okręt podwodny typu B. Zbudowany w latach 1904–1905 w Vickers, Barrow-in-Furness, gdzie okręt został wodowany 31 października 1905 roku. Rozpoczął służbę w Royal Navy 19 stycznia 1906 roku.
W 1914 roku B3 stacjonował w Devonport przydzielony do Dziesiątej Flotylli Okrętów Podwodnych ("10th Submarine Flotilla") pod dowództwem Lt. Roberta F. Chisholma.
W 1916 roku był w składzie 1 Flotylli Okrętów Podwodnych stacjonującej w Firth of Forth, pod dowództwem Lt. Colina Mayersa. 
20 grudnia 1919 roku okręt został sprzedany firmie J. Jackson.

</doc>
<doc id="2866859" url="https://pl.wikipedia.org/wiki?curid=2866859" title="Like a star in the night">
Like a star in the night

Like a star in the night – trzynasty singel japońskiej piosenkarki Mai Kuraki, wydany 4 września 2002 roku. Osiągnął 2 pozycję w rankingu Oricon i pozostał na liście przez 7 tygodni, sprzedał się w nakładzie egzemplarzy. Singel zdobył status złotej płyty.

</doc>
<doc id="2866860" url="https://pl.wikipedia.org/wiki?curid=2866860" title="Mistrzostwa Azji w Piłce Ręcznej Mężczyzn 1979">
Mistrzostwa Azji w Piłce Ręcznej Mężczyzn 1979

Mistrzostwa Azji w Piłce Ręcznej Mężczyzn 1979 – drugie mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 1–11 listopada 1979 roku w chińskim Nankinie.
Tytuł zdobyty w 1977 roku obroniła reprezentacja Japonii.
Faza grupowa.
"Częściowe wyniki".

</doc>
<doc id="2866861" url="https://pl.wikipedia.org/wiki?curid=2866861" title="Olszowa (gromada w powiecie brzezińskim)">
Olszowa (gromada w powiecie brzezińskim)

Olszowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Olszowa siedzibą GRN w Olszowej utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Olszowa, Stasiolas i Olszowa-Piaski (z wyłączeniem wsi Teklów) oraz przysiółek Ujazd przy granicy gruntów gromady Stasiolas z dotychczasowej gromady Ujazd ze zniesionej gminy Ujazd, a także obszar dotychczasowej gromady Rudnik ze zniesionej gminy Będków w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Ujazd (wieś Stasiolas, wieś i kolonię Olszowa, wieś Olszowa-Piaski, przysiółek, kolonię i PGR Ujazd, wieś Helenów, wieś Wólka Krzykowska i wieś Maksymów) i Będków (wieś i kolonię Rudnik).

</doc>
<doc id="2866862" url="https://pl.wikipedia.org/wiki?curid=2866862" title="Jednostka Strzelecka (ZS „Strzelec” OSW)">
Jednostka Strzelecka (ZS „Strzelec” OSW)

Jednostka Strzelecka (JS) – podstawowa terenowa jednostka organizacyjna Związku Strzeleckiego „Strzelec” Organizacja Społeczno-Wychowawcza, najczęściej bez osobowości prawnej. Organizacyjnie Jednostki Strzeleckie podlegają pod Okręgi Strzeleckie. Aktualnie w Związku istnieją cztery Okręgi: Centralny Okręg Strzelecki, Południowo-Wschodni Okręg Strzelecki, Śląsko-Małopolski Okręg Strzelecki i Pomorski Okręg Strzelecki.
Cechą wyróżniającą daną Jednostkę jest jej numer (czterocyfrowy) nadany przez Komendanta Głównego Związku. Inną rzeczą wyróżniającą jest oznaka rozpoznawcza danej Jednostki noszona na lewym rękawie munduru.
Jednostkom Strzeleckim przysługuje prawo posiadania własnego sztandaru według wzoru zatwierdzonego przez Naczelną Radę Strzelecką oraz odznak honorowych nadanych za zasługi.
Struktura organizacyjna Jednostki Strzeleckiej.
Na czele Jednostki Strzeleckiej stoi dowódca powołany przez Komendanta Głównego Związku. Dowódcy JS są reprezentantami Związku na terenie działania danej jednostki.
Struktura organizacyjna Jednostki Strzeleckiej (według regulaminu organizacyjnego Związku):
Organizacja podobna jest do tej w jednostkach wojskowych. Najmniejszym poddziałem jest drużyna (7 osób), trzy drużyny tworzą pluton, a trzy plutony kompanię.
Samodzielna Jednostka Strzelecka.
Szczególnym rodzajem Jednostki Strzeleckiej jest "samodzielna Jednostka Strzelecka". Uzyskanie statusu samodzielnej Jednostki Strzeleckiej następuje poprzez uzyskanie przez Jednostkę osobowości prawnej. Uchwałę w sprawie nadania statusu samodzielnej Jednostki Strzeleckiej podejmuje Naczelna Rada Strzelecka.
Zasady działalności samodzielnych Jednostek Strzeleckich zawarte są w rozdziale VI statutu Związku.

</doc>
<doc id="2866863" url="https://pl.wikipedia.org/wiki?curid=2866863" title="Kazimierz Michał Pac">
Kazimierz Michał Pac

Kazimierz Michał Pac (zm. 1719) – marszałek nadworny litewski w 1698 roku i w latach 1705/1706–1709, pisarz wielki litewski od 1683 do 1710, komandor komandorii poznańskiej zakonu maltańskiego w latach 1685–1719, komandor stołowicki w latach 1688-1719, starosta piński, szyrwincki, kanonik kapituły katedralnej poznańskiej w latach 1685-1719, poseł na sejmy.
Syn wojewody trockiego Hieronima Dominika i Anny Woyny. Dziad Kazimierza Michała, Piotr Pac (1570-1642) był podskarbim nadwornym litewskim i wojewodą trockim.
Bracia Kazimierza Michała: Jan Kazimierz, chorąży nadworny litewski i Piotr Michał, wojewoda żmudzki.
Jesienią 1673 wysłano go w długą podróż za granicę zwiedził Niemcy, Włochy, Niderlandy i Francję, opanował dobrze języki niemiecki i włoski. Zapewne wiosną 1677 przybył na Maltę, został przyjęty do zakonu joannitów. Powrócił do kraju w 1680 występując już odtąd stale jako kawaler maltański. Delegowany przez króla Jana III Sobieskiego do ustalenia wspólnych działań Królestwa i Zakonu Maltańskiego. Poseł sejmiku kowieńskiego na sejm 1683 roku, poseł sejmiku żmudzkiego na sejm zwyczajny 1688 roku, poseł sejmiku inflanckiego na sejm nadzwyczajny 1688/1689 roku, poseł sejmiku grodzieńskiego na sejm nadzwyczajny 1693 roku. W 1683 otrzymał urząd pisarza wielkiego litewskiego. Na sejmie 1685 wyznaczono go do rewizji skarbu koronnego. Brał udział w sejmie 1688 w Grodnie jako poseł żmudzki oraz w sejmie warszawskim 1688 jako poseł inflancki. Na sejmie 1690 powołano go kolejny raz do rewizji skarbu koronnego. Od 1685 komandor poznański, stwołowicki 1688. Podpisał elekcję Augusta II. Na sejmie koronacyjnym 1697 podpisał potwierdzenie praw przez Augusta II. Był obecny jako poseł piński na sejmach pacyfikacyjnych 1698 i 1699. W styczniu 1702 roku podpisał akt pacyfikacji Wielkiego Księstwa Litewskiego. Na sejm 1701/1702 posłował z powiatu kowieńskiego, sejm zerwano i na nim ostatecznie zaciążyć miała odpowiedzialność za jego zerwanie. Marszałek nadworny litewski w latach 1708–1709, z nominacji Stanisława Leszczyńskiego oraz 1713. Był także starostą szyrwinckim i mejszagolskim. W marcu 1710 zrezygnował na rzecz Krzysztofa Konstantego Paca z pisarstwa litewskiego wycofując się z życia publicznego. W lipcu 1715 załatwiał swe sprawy w Trybunale Litewskim. Narzekając na podagrę zmarł w 1719, majątek zgodnie z ostatnią wolą, przejęli bratankowie Józef kasztelan żmudzki i Piotr starosta wilejski.

</doc>
<doc id="2866864" url="https://pl.wikipedia.org/wiki?curid=2866864" title="Syndrom Larona">
Syndrom Larona



</doc>
<doc id="2866865" url="https://pl.wikipedia.org/wiki?curid=2866865" title="Nadolna (gromada)">
Nadolna (gromada)

Nadolna (niepoprawnie "Nadolna Wieś") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nadolna siedzibą GRN w Nadolna (Nadolnej Wsi) utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Nadolna, Nadolna Kolonia i Kamień oraz wieś Janów z dotychczasowej gromady Grodzisk i wieś Kraszew Wielki z dotychczasowej gromady Ząbki ze zniesionej gminy Dmosin w powiecie brzezińskim; ponadto obszary dotychczasowych gromad Dąbrówka Mszadelska i Teresin ze zniesionej gminy Łyszkowice w powiecie łowickim oraz wieś Florentynów z dotychczasowej gromady Zawady ze zniesionej gminy Antoniew z powiatu łowickiego. Dla gromady ustalono 11 członków gromadzkiej rady narodowej.
31 grudnia 1959 do gromady Nadolna przyłączono wieś Michałów ze znoszonej gromady Trzcianka w powiecie łowickim (woj. łódzkie).
Gromadę zniesiono 31 grudnia 1961, a jej obszar włączono do gromady Dmosin.

</doc>
<doc id="2866866" url="https://pl.wikipedia.org/wiki?curid=2866866" title="Stephen D. Mull">
Stephen D. Mull



</doc>
<doc id="2866867" url="https://pl.wikipedia.org/wiki?curid=2866867" title="Nadolna Wieś (gromada)">
Nadolna Wieś (gromada)



</doc>
<doc id="2866869" url="https://pl.wikipedia.org/wiki?curid=2866869" title="Bronowice (gromada w powiecie brzezińskim)">
Bronowice (gromada w powiecie brzezińskim)

Bronowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bronowice siedzibą GRN w Bronowicach utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Bronowice, Przecław, Wągry A i Wągry B oraz wieś Michałków i wieś Rozworzyn z dotychczasowej gromady Mroga Dolna ze zniesionej gminy Rogów, obszary dotychczasowych gromad Kędziorki i Tworzyjanki ze zniesionej gminy Gałkówek oraz wieś Lisowice i kolonia Kruszynek z dotychczasowej gromady Jeziorko ze zniesionej gminy Katarzynów, w tymże powiecie. Dla gromady ustalono 18 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2866870" url="https://pl.wikipedia.org/wiki?curid=2866870" title="Wola Łokotowa (gromada)">
Wola Łokotowa (gromada)

Wola Łokotowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Łokotowa siedzibą GRN w Woli Łokotowej utworzono – jako jedną z 8759 gromad na obszarze Polski – w powiecie brzezińskim w woj. łódzkim, na mocy uchwały nr 29/54 WRN w Łodzi z dnia 4 października 1954. W skład jednostki weszły obszary dotychczasowych gromad Brynica, Frydrychów, Jankowice, Jankowice kolonia, Lubiska, Lubiska kolonia, Mościska, Rewica B, Wola Łokotowa, Taurów i Zamłynie ze zniesionej gminy Jeżów oraz wieś Rewica Królewska z dotychczasowej gromady Redzeń Stary ze zniesionej gminy Mikołajów w tymże powiecie. Dla gromady ustalono 14 członków gromadzkiej rady narodowej.
31 grudnia 1959 do gromady Wola Łokotowa przyłączono kolonię Rewica i kolonię Rewica A ze zniesionej gromady Wierzchy.
1 lipca 1968 gromadę zniesiono, a jej obszar włączono do gromad: Jeżów (wieś Frydrychów, wieś Wola Łokotowa, wieś i kolonię Lubiska, wieś i kolonię Jankowice, wieś Taurów, wieś Zamłynie, wieś Mościska, wieś Rewica B, wieś Rewica Królewska, osadę młyńską Brzozowica oraz wieś Brynica) i Katarzynów (kolonię Rewica oraz wieś Rewica Szlachecka) w tymże powiecie.

</doc>
<doc id="2866871" url="https://pl.wikipedia.org/wiki?curid=2866871" title="Huadu Stadium">
Huadu Stadium

Huadu Stadium () – wielofunkcyjny stadion w Kantonie (w dzielnicy Huadu), w Chinach. Został otwarty w 2001 roku. Może pomieścić 13 395 widzów. Stadion był jedną z aren turnieju piłkarskiego na Igrzyskach Azjatyckich w 2010 roku, rozgrywano na nim także spotkania piłkarskie w ramach Chińskiej Olimpiady Narodowej w 2001 roku oraz Turnieju Czterech Narodów. Oprócz imprez sportowych stadion gościł także koncerty i inne wydarzenia kulturalne.

</doc>
<doc id="2866880" url="https://pl.wikipedia.org/wiki?curid=2866880" title="HMS B4">
HMS B4

HMS B4 – brytyjski okręt podwodny typu B. Zbudowany w latach 1904–1905 w Vickers, Barrow-in-Furness, gdzie okręt został wodowany 14 listopada 1905 roku. Rozpoczął służbę w Royal Navy 28 stycznia 1906 roku.
W 1914 roku B4 stacjonował w Devonport przydzielony do Dziesiątej Flotylli Okrętów Podwodnych ("10th Submarine Flotilla") pod dowództwem Lt. Henry'ego P. Hughesa.
Razem z HMS B1 i HMS B3 służył do celów treningowych. 
W 1916 roku był w składzie 7 Flotylli Okrętów Podwodnych stacjonującej w Ardrossan, pod dowództwem Lt. Henry'ego Carlyon-Brittona.
1 kwietnia 1919 roku okręt został sprzedany firmie Ardrossan Dry Dock Co.

</doc>
<doc id="2866882" url="https://pl.wikipedia.org/wiki?curid=2866882" title="Mistrzostwa Azji w Piłce Ręcznej Mężczyzn 1983">
Mistrzostwa Azji w Piłce Ręcznej Mężczyzn 1983

Mistrzostwa Azji w Piłce Ręcznej Mężczyzn 1983 – trzecie mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 25 września – 1 października 1983 roku w południowokoreańskim Seulu.
Tytułu zdobytego w 1979 roku broniła reprezentacja Japonii, która w finale uległa gospodarzom.

</doc>
<doc id="2866884" url="https://pl.wikipedia.org/wiki?curid=2866884" title="Lou Boudreau">
Lou Boudreau

Louis Boudreau (ur. 17 lipca 1917, zm. 10 sierpnia 2001) – amerykański baseballista, który występował na pozycji łącznika przez 15 sezonów w Major League Baseball.
Przebieg kariery.
W 1938 roku podpisał kontrakt jako wolny agent z Cleveland Indians i początkowo występował w klubach farmerskich tego zespołu. W MLB zadebiutował 9 września 1938 w meczu przeciwko Detroit Tigers. W 1940 w swoim pierwszym pełnym sezonie, po raz pierwszy w karierze wystąpił w Meczu Gwiazd, a w głosowaniu do nagrody MVP American League, zajął 5. miejsce. W listopadzie 1941 został grającym menadżerem Indians (był wówczas najmłodszym menadżerem w historii MLB) po tym, jak Rogera Peckinpaugh mianowano wiceprezydentem klubu. W 1944 zwyciężył w klasyfikacji pod względem średniej uderzeń (0,327).
W latach 1941, 1947 i 1948 był najlepszy w American League pod względem zaliczonych double'ów. W sezonie 1948 został wybrany najbardziej wartościowym zawodnikiem, a także wystąpił we wszystkich spotkaniach World Series, w których Indians pokonali Boston Braves w sześciu meczach. W listopadzie 1950 podpisał kontrakt jako wolny agent z Boston Red Sox, zaś w 1952 został grającym menadżerem tego zespołu. Po raz ostatni wystąpił 24 sierpnia 1952 w meczu przeciwko St. Louis Browns. W późniejszym okresie był menadżerem Kansas City Athletics i Chicago Cubs. W 1970 został wybrany do Galerii Sław Baseballu.
Statystyki.
Sezon zasadniczy
Postseason

</doc>
<doc id="2866886" url="https://pl.wikipedia.org/wiki?curid=2866886" title="Diaphorapteryx hawkinsi">
Diaphorapteryx hawkinsi



</doc>
<doc id="2866888" url="https://pl.wikipedia.org/wiki?curid=2866888" title="Make my day (singel Mai Kuraki)">
Make my day (singel Mai Kuraki)

Make my day – czternasty singel japońskiej piosenkarki Mai Kuraki, wydany 4 grudnia 2002 roku. Osiągnął 2 pozycję w rankingu Oricon i pozostał na liście przez 11 tygodni, sprzedał się w nakładzie egzemplarzy. Singel zdobył status złotej płyty.

</doc>
<doc id="2866892" url="https://pl.wikipedia.org/wiki?curid=2866892" title="HMS B5">
HMS B5

HMS B5 – brytyjski okręt podwodny typu B. Zbudowany w latach 1904–1905 w Vickers, Barrow-in-Furness, gdzie okręt został wodowany 14 listopada 1905 roku. Rozpoczął służbę w Royal Navy 25 lutego 1906 roku.
W 1914 roku B5 stacjonował w Devonport przydzielony do Dziesiątej Flotylli Okrętów Podwodnych ("10th Submarine Flotilla") pod dowództwem Lt. Thomasa Kerra.
Razem z HMS B1 i HMS B3 służył do celów treningowych. 
W 1916 roku był w składzie 6 Flotylli Okrętów Podwodnych stacjonującej w Portsmouth, pod dowództwem Lt. Oswalda E. Hallifaxa. 
25 sierpnia 1921 roku okręt został sprzedany firmie A. J. Anderson, a 1 marca 1922 roku odsprzedany firmie J. Smith z Poole.

</doc>
<doc id="2866896" url="https://pl.wikipedia.org/wiki?curid=2866896" title="Józef Kucharski (piłkarz)">
Józef Kucharski (piłkarz)

Józef Kucharski (ur. 16 kwietnia 1910 w Żurawicy, zm. 29 października 1944 w Gilze) – polski piłkarz, rozegrał 25 spotkań w I lidze.
Życiorys.
Był wychowankiem Pogoni Lwów, której był członkiem w latach 1928–1934. W latach 1931–1933 rozegrał w jej barwach łącznie 25 spotkań w I lidze, strzelając jedną bramkę. W latach 1935–1939 był piłkarzem Lechii Lwów. W czasie II wojny światowej był uczestnikiem kampanii wrześniowej, następnie żołnierzem 1 Dywizji Pancernej, w stopniu starszego strzelca. Zginął w Gilze, w Holandii na skutek odniesionych ran w walce.

</doc>
<doc id="2866900" url="https://pl.wikipedia.org/wiki?curid=2866900" title="Stacja Narciarska Kaniówka w Białce Tatrzańskiej">
Stacja Narciarska Kaniówka w Białce Tatrzańskiej

Stacja Narciarska Kaniówka w Białce Tatrzańskiej – kompleks tras narciarskich położony w Białce Tatrzańskiej w gminie Bukowina Tatrzańska na wschodnim zboczu Horników Wierchu (926 m n.p.m.).
Ośrodek ten jest jednym z trzech sąsiadujących ze sobą ośrodków (pozostałe to: Ośrodek Narciarski Kotelnica Białczańska i Wyciągi Narciarskie Bania w Białce Tatrzańskiej). Ośrodki te znajdują się na wschodnich zboczach grzbietu górskiego (od północy w kierunku południowym): Kotelnica – Wysoki Wierch – Horników Wierch. Wszystkie wyciągi w tych 3 ośrodkach (wraz z 2 innymi ośrodkami, pozostałe to: Stacja Narciarska Jurgów i Ośrodek Narciarski Czorsztyn-Ski w Kluszkowcach) objęte są wspólnym systemem karnetów, tzw. „Tatra Ski”.
Wyciągi.
W skład Stacji Narciarskiej Kaniówka w Białce Tatrzańskiej wchodzą (numery zaczynają się od VII i 8, ponieważ wyciągi objęte są wspólną numeracją z ośrodkami Bania i Kotelnica):
Łączna przepustowość wyciągów Kaniówki to 4620 osób na godzinę, a przepustowość całego kompleksu 3 ośrodków – około 20 tysięcy osób na godzinę. Wzdłuż każdego z wyciągów istnieje trasa zjazdowa:
Stacja jest członkiem Stowarzyszenia Polskie stacje narciarskie i turystyczne.
Rozważane jest połączenie kompleksu Kotelnica–Bania–Kaniówka z kompleksami nieodległej Bukowiny Tatrzańskiej.
Pozostała infrastruktura.
Na terenie ośrodka dostępne są:
Operator.
Operatorem ośrodka jest Stacja Narciarska Kaniówka Dziubas Władysław Wodziak Stanisław sp.j. z siedzibą w Białce Tatrzańskiej, Kaniówka 19.
Historia.
Trzy wyciągi orczykowe na Kaniówce działały od wielu lat, ich operatorem była spółka cywilna „Wyciągi Narciarskie Spółka Cywilna Dziubas Władysław, Wodziak Stanisław”. Spółka jawna została zarejestrowana w KRS 28 marca 2012 roku. Wyciąg krzesełkowy uruchomiono w sezonie 2012/2013.

</doc>
<doc id="2866902" url="https://pl.wikipedia.org/wiki?curid=2866902" title="Drzym przepasany">
Drzym przepasany

Drzym przepasany ("Hypnelus ruficollis") – gatunek ptaka z rodziny drzymów (Bucconidae).
Zasięg występowania.
Drzym przepasany występuje w zależności od podgatunku:
Taksonomia.
Gatunek po raz pierwszy opisał w 1829 roku niemiecki przyrodnik Johann Georg Wagler, nadając mu nazwę "Capito ruficollis". Jako miejsce typowe Wagler wskazał błędnie Meksyk (holotyp pochodził z Santa Marta w Kolumbii). Jedyny przedstawiciel rodzaju "Hypnelus", opisanego przez niemieckich ornitologów Jeana Cabanisa i Ferdinanda Heinego, Sr. Podgatunki "bicinctus" i "stoicus" są przez niektóre ujęcia systematyczne wydzielane do odrębnego gatunku o nazwie drzym dwuobrożny ("Hypnelus bicinctus").
Etymologia.
Nazwa rodzajowa: "hupnēlos" – senny, leniwy, od ὑπνος "hupnos" – spać. Epitet gatunkowy: nowołac. "ruficollis" – rudoszyi, rdzawoszyi, od łac. "rufus" – czerwony, rumiany, rudy; nowołac. "-collis" – -szyi, -gardły, od łac. "collum" – szyja.
Status.
Międzynarodowa Unia Ochrony Przyrody (IUCN) uznaje drzyma przepasanego i drzyma dwuobrożnego za osobne gatunki i zalicza je do kategorii najmniejszej troski (LC – Least Concern); trend liczebności populacji obu tych taksonów uznaje się za stabilny.

</doc>
<doc id="2866903" url="https://pl.wikipedia.org/wiki?curid=2866903" title="Mistrzostwa Azji w Piłce Ręcznej Mężczyzn 1987">
Mistrzostwa Azji w Piłce Ręcznej Mężczyzn 1987

Mistrzostwa Azji w Piłce Ręcznej Mężczyzn 1987 – czwarte mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 15 sierpnia – 1 września 1987 roku w jordańskim Ammanie. Mistrzostwa były jednocześnie eliminacjami do turnieju IO 1988.
Tytuł zdobyty w 1983 roku obroniła reprezentacja Korei Południowej. Awans na Letnie Igrzyska Olimpijskie 1988 uzyskali natomiast Japończycy, Koreańczycy bowiem mieli już zapewniony start jako gospodarze.

</doc>
<doc id="2866906" url="https://pl.wikipedia.org/wiki?curid=2866906" title="Andrzejowski galicyjski">
Andrzejowski galicyjski



</doc>
<doc id="2866907" url="https://pl.wikipedia.org/wiki?curid=2866907" title="Projekt Volodia">
Projekt Volodia

Projekt Volodia – zespół muzyczny z Wrocławia, założony w 2007 roku. Obecnie zespół tworzą: Janusz Kasprowicz (śpiew, gitara basowa, kontrabas elektryczny), Bogdan Bińczak (akordeon, vinofon, melodyka, instrumenty perkusyjne), Robert Gawron (banjo, gitara flamenco, lutnia, ukulele), Kuba Persona (perkusja), gitara elektryczna - Leszek Zaleski, Marek Popów "Stingu". W składzie pierwotnym grali Piotr Rokitowski od 2006 do 2014 roku (gitara elektryczna) oraz Wojtek Malko (perkusja, prezentacja multimedialna), który czasami wspiera zespół na niektórych koncertach. Czasami na gitarze elektrycznej na scenie pojawia się multiinstrumentalista Stanis Marinczenko. Często na koncertach grupy gościnnie występuje też aktor Mirosław Baka.
Miał być jednorazowym projektem, praktycznie tylko na jeden koncert, do którego pomysłodawca Janusz Kasprowicz zaprosił wrocławskich muzyków. Przedstawił on wizję zaaranżowania i wykonania utworów znanego barda i aktora Włodzimierza Wysockiego, którego jest wielbicielem. Po owacyjnym przyjęciu i pozytywnych recenzjach, muzycy postanowili przybliżyć swoją interpretację twórczości Wysockiego szerszej publiczności w całym kraju. Od drugiej płyty zespół do programu włączył covery utworów Toma Waitsa, Leonarda Cohena oraz autorskie interpretacje utworów Broniewskiego i Bursy.
W 2010 roku koncert Projektu Volodia transmitowany był w radiowej „Trójce” ze Studia im. Agnieszki Osieckiej.

</doc>
<doc id="2866908" url="https://pl.wikipedia.org/wiki?curid=2866908" title="Jarema Klich">
Jarema Klich

Jarema Klich (ur. 29 stycznia 1968 we Wrocławiu, zm. 10 stycznia 2013 tamże) – polski gitarzysta klasyczny i pedagog. Adiunkt Akademii Muzycznej we Wrocławiu i nauczyciel w Zespole Szkół Muzycznych w Legnicy.
Życiorys.
Urodził się 29 stycznia 1968 roku we Wrocławiu. Swoją profesjonalną przygodę z muzyką gitarową rozpoczął w Państwowej Szkole Muzycznej II stopnia im. Ryszarda Bukowskiego we Wrocławiu, gdzie był uczniem prof. Jana Prochownika. Następnie rozpoczął studia na Akademii Muzycznej im. Karola Lipińskiego we Wrocławiu w klasie gitary prof. Piotra Zaleskiego.
Kariera.
W 1989 roku został laureatem międzynarodowego konkursu gitarowego w Krakowie. Sukces ten powtórzył w 1995 roku podczas międzynarodowego konkursu gitarowego w Gdańsku. Koncertował w Europie, Egipcie, Indonezji, Tajlandii, Malezji, Singapurze i Chile, goszcząc również na prestiżowych festiwalach w Lyonie, Groningen, Brnie, Mikulovie czy Aalborg w Danii. Przez 25 lat współpracował z Krzysztofem Pełechem, z którym założył Wrocławskie Towarzystwo Gitarowe, aktywnie działające na rzecz promocji muzyki gitarowej. Współtworzył takie międzynarodowe projekty, jak: Wrocławski Festiwal Gitarowy GITARA+ czy Letni Kurs Gitary w Krzyżowej. Z Krzysztofem Pełechem nagrał również dwie płyty. Współpracował także z innymi czołowymi postaciami polskiej muzyki, takimi jak: Ewa Małas-Godlewska, Stefania Toczyska, Krzesimir Dębski, Waldemar Malicki. Jako pedagog prowadził liczne lekcje mistrzowskie, był też nauczycielem w Zespole Szkół Muzycznych w Legnicy. Jednym z jego ostatnich artystycznych projektów był cykl opowiadań "Portret Briana Brei".
Książki.
Portret Briana Brei (2011) wyd. Marina

</doc>
<doc id="2866909" url="https://pl.wikipedia.org/wiki?curid=2866909" title="Óscar Rebolleda">
Óscar Rebolleda

Óscar Rebolleda Herrera (ur. 29 czerwca 1968, Barakaldo) – hiszpański baseballista, który występował na pozycji lewozapolowego, olimpijczyk, medalista Mistrzostw Europy.
W 1988 roku, wystąpił na mistrzostwach świata, w których jego reprezentacja zajęła ostatnie, 12. miejsce.
W 1991 roku, uczestniczył w zawodach Pucharu Interkontynentalnego, gdzie jego reprezentacja uplasowała się na ósmym miejscu. Brał także udział w tychże zawodach w 1993 roku, jednak bez sukcesów.
W 1992 roku, Rebolleda wziął udział w Letnich Igrzyskach Olimpijskich 1992 w Barcelonie, gdzie jego reprezentacja zajęła ostatnie, ósme miejsce. Wystąpił w sześciu spotkaniach; zaliczył m.in. 3 runy i 22 AB.
Trzykrotnie zdobył brązowy medal Mistrzostw Europy (1987, 1989, 1991). Na Mistrzostwach Europy wystąpił także w 1993 roku (piąte miejsce reprezentacji Hiszpanii) i w 1995 roku (gdzie Hiszpania zajęła czwartą lokatę).

</doc>
<doc id="2866912" url="https://pl.wikipedia.org/wiki?curid=2866912" title="HMS B6">
HMS B6

HMS B6 – brytyjski okręt podwodny typu B. Zbudowany w latach 1904–1905 przez Vickers w Barrow-in-Furness, gdzie okręt został wodowany 30 listopada 1905 roku. Rozpoczął służbę w Royal Navy 3 marca 1906 roku.
Po wybuchu I wojny światowej okręty B6, B7, B8, B9, B10, B11 zostały skierowane najpierw do Gibraltaru, a następnie na Morze Śródziemne.
W 1914 roku B6 stacjonował w Gibraltarze przydzielony do HMS „Rapid”", pod dowództwem Lt. Philipa E. Phillipsa.
Z powodu braku części zamiennych od 1915 roku okręt nie brał udziału w operacjach okrętów podwodnych. 
W 1916 roku był w składzie Adriatyckiej Flotylli Okrętów Podwodnych stacjonującej w Brindisi oraz Wenecji, pod dowództwem Lt. Colina G. Macarthura. 
W 1917 roku został przekazany marynarce włoskiej Regia Marina. Okręt został przerobiony na łódź patrolową "S6" i operował na Adriatyku.
W 1919 roku okręt został sprzedany firmie Messrs Francotosti Malta.

</doc>
<doc id="2866913" url="https://pl.wikipedia.org/wiki?curid=2866913" title="Francisco Aristu">
Francisco Aristu

Francisco Javier Aristu Lozano (ur. 12 lutego 1968, Pampeluna) – hiszpański baseballista, który występował na pozycji łapacza, olimpijczyk, medalista Mistrzostw Europy.
W 1989 roku, zdobył brązowy medal Mistrzostw Europy. Uczestniczył także w mistrzostwach w 1995 roku, gdzie Hiszpania zajęła czwartą lokatę.
W 1992 roku, Aristu uczestniczył w Letnich Igrzyskach Olimpijskich 1992 w Barcelonie, gdzie jego reprezentacja zajęła ostatnie, ósme miejsce. Wystąpił w trzech spotkaniach.
Był trzykrotnie powoływany do kadry na zawody Pucharu Interkontynentalnego. Startował odpowiednio w: 1993 (9. miejsce), 1995 (12. miejsce) i w 1997 roku (8. miejsce).

</doc>
<doc id="2866915" url="https://pl.wikipedia.org/wiki?curid=2866915" title="Orzełek strzelecki">
Orzełek strzelecki

Orzełek strzelecki – graficzny symbol „Strzelca”. Protoplasta późniejszego „orzełka legionowego”.
Orzełek strzelecki powstał w roku 1913, kiedy to z polecenia komendanta głównego Związków Strzeleckich opracowano wzór orła na czapkę maciejówkę. Pierwowzorem orzełka strzeleckiego był orzeł wojskowy z okresu Kongresówki. Autorem projektu został Czesław Jarnuszkiewicz, którego rodzina posiadała oryginalną stance z okresu Królestwa Kongresowego. Wysokość orła zmniejszono do 40 mm, a na tarczy amazonek umieszczono literę S wpisaną w mniejszą tarczę herbową typu szwajcarskiego.
Pierwotny orzełek strzelecki nie posiadał korony. Istnieje kilka hipotez co do tego faktu. Według relacji majora Kazimierza Wiśniewskiego (za relacją Jarnuszkiewicza) przyczyna braku korony na głowie orła jest prozaiczna. Projekt był wykonany z wosku (lub miękkiego metalu) i podczas niesienia do zatwierdzenia komendantowi korona ukruszyła się. Inna teoria mówi o nawiązaniu w ten sposób do tradycji demokratycznych.
Współcześnie organizacje strzeleckie stosują różne wersje "orzełków strzeleckich", z reguły z koroną.

</doc>
<doc id="2866917" url="https://pl.wikipedia.org/wiki?curid=2866917" title="Żywienie człowieka">
Żywienie człowieka

Żywienie człowieka – dostarczanie ludzkiemu organizmowi odpowiednich pokarmów zapewniających utrzymanie jego podstawowych procesów życiowych. Pokarmy te mogą być pobierane w stanie naturalnym lub w postaci różnorodnych potraw czy napojów. Racjonalne żywienie człowieka jest dostosowane do jego wieku, płci, zapotrzebowania energetycznego, rodzaju wykonywanej pracy, stanu zdrowotnego, klimatu w którym żyje oraz innych czynników.
Ze względu na rolę w organizmie wyróżnia się 3 podstawowe grupy składników odżywczych pokarmu:
Warto jest wspomnieć o pełnowartościowości pokarmu pochodzenia zwierzęcego. Za pełnowartościowe pożywienie uznaje się: jaja, mięso, ryby i mleko. Białka roślinne (niepełnowartościowe) nie zawierają niektórych niezbędnych dla organizmu aminokwasów (tzw. aminokwasów egzogennych). Brak tych składników (jak również i brak witamin) prowadzi do powstawania niedoborów żywnościowych (np. awitaminoza, kwashiorkor), z kolei nadmiar lub niewłaściwe proporcje składników żywnościowych są przyczyną powstawania chorób cywilizacyjnych (tj.: choroby układu krążenia, miażdżyca, nowotwory złośliwe, cukrzyca, otyłość, osteoporoza, kamica żółciowa, marskość wątroby, próchnica zębów, niedokrwistość, wole).
W wielu rejonach Afryki, Azji i Ameryki Łacińskiej ludność cierpi z powodu stałego, masowo występującego zjawiska niedożywienia oraz głodu.
Żywienie człowieka w zależności od wieku.
Zapotrzebowanie żywnościowe człowieka jest różne w zależności od jego wieku. Zmiana ta wynika ze zmieniającej się dynamiki i równowagi metabolizmu. Okres dzieciństwa i rozwoju jest okresem wyraźnej przewagi anabolizmu nad katabolizmem. U zdrowego dorosłego człowieka występuje zaś względna równowaga metaboliczna, zmieniająca się wraz z wiekiem w kierunku zwiększenia efektywności anabolizmu na rzecz katabolizmu. Tempo zmian tendencji tych przemian jest bardziej związane z wiekiem biologicznym, niż kalendarzowym.
Celem prawidłowego odżywiania zdrowego, dorosłego człowieka powinno być spożywanie takiej ilości określonych pokarmów, które zapewnią równowagę metaboliczną. Według danych Organizacji Narodów Zjednoczonych do spraw Wyżywienia i Rolnictwa (FAO) w 1983 roku wartość energetyczna dziennie spożywanych pokarmów w Polsce wynosiła 14 351 kJ (3425 kcal). Wraz z wiekiem zapotrzebowanie energetyczne zmniejsza się o około 5% w ciągu 10 lat. Przykładowo: jeżeli mężczyzna w wieku 25 lat, o wadze 70 kg potrzebuje dziennie 2900 kcal, to w wieku 45 lat będzie potrzebował 2600 kcal, zaś w wieku 65 lat już tylko 2200 kcal.
Zapotrzebowanie na poszczególne składniki odżywcze.
Białko.
Do dziś dobowe zapotrzebowanie na białko jest przedmiotem sporów dietetyków. Przyjmuje się, iż w przedziale wiekowym 25–60 lat zapotrzebowanie na ten budulec wynosi u człowieka (niezależnie od płci) ok. 1 g na kilogram masy ciała. U osób ciężko pracujących zapotrzebowanie to może być nieznacznie wyższe.
Tłuszcze.
Wyższe zapotrzebowanie energetyczne powinno być pokrywane przez zwiększone spożycie węglowodanów, a nie tłuszczów, które powinny dostarczać maksymalnie 30% dobowej energii. W rzeczywistości jest jednak inaczej. W Polsce ilość energii pozyskiwanej z tłuszczów w przeciętnej diecie dochodzi nawet do 50%. Zaleca się także ograniczanie spożywania pokarmów zawierających nasycone kwasy tłuszczowe oraz tłuszcze typu "trans" na rzecz nienasyconych kwasów tłuszczowych.
Woda, witaminy i sole mineralne.
Podstawowym źródłem witamin i minerałów dla organizmu są warzywa i owoce. Najzdrowsze są spożywane na surowo (mrożenie może spowodować 50% straty tych składników odżywczych). Jedną z równie ważnych potrzeb jest zaopatrzenie organizmu w wodę, które powinno wynosić ok. 1 ml na kilokalorię pożywienia. Zapotrzebowanie to może jednak znacznie wzrosnąć przy sporym wysiłku fizycznym lub wysokiej temperaturze otoczenia.

</doc>
<doc id="2866918" url="https://pl.wikipedia.org/wiki?curid=2866918" title="Stempel cegielniany">
Stempel cegielniany

Stempel cegielniany – sygnatura cegielni odciśnięta w świeżo uformowanej cegle, przedstawiająca najczęściej ciąg znaków (nazwa fabryki), czasem datę wybicia. Rzadziej stosowano logo lub motywy. Stempel wykonywano metalową matrycą, która była wielokrotnego użytku.
Stemple cegielniane były stosowane najczęściej na budynkach państwowych – fortyfikacje, dworce kolejowe, czy gmachy użyteczności publicznej. Po wojnie cegła użyta z rozbiórek fortyfikacji, m.in. poznańskiej Cytadeli posłużyła do odbudowy zrujnowanego Poznania i Warszawy, dlatego sygnatury cegielni można znaleźć na niektórych domach prywatnych.

</doc>
<doc id="2866919" url="https://pl.wikipedia.org/wiki?curid=2866919" title="Feliks Jan Pac">
Feliks Jan Pac

Feliks Jan Pac herbu Gozdawa (ur. po 1615 w Wilnie, zm. przed 2 lutego 1702) – podkomorzy litewski w latach 1646–1698, stolnik litewski w 1645 roku, cześnik litewski w 1643 roku, starosta brasławski, dowgialiski i dziśnieński w 1648 roku.
Syn Piotra, podskarbiego nadwornego i wojewody trockiego, oraz Elżbiety Szemiotówny, córki Wacława Szemiota, podkomorzego żmudzkiego, kasztelana połockiego. Brat: Bonifacego Teofila, Kazimierza, biskupa żmudzkiego i Michała Kazimierza, hetmana wielkiego litewskiego.
Trzykrotnie wchodził w związki małżeńskie. Żony: Anna Konstancja Zawiszanka, córka Krzysztofa Zawiszy, kasztelana wileńskiego, ślub 5 VI 1651, zm. 1652; Elżbieta Schmeling, zm. bezpotomnie 1655 oraz Anna Joanna Silberg zu Wischling, ślub 1658, zm. 1692. Z pierwszego małżeństwa miał córkę Krystynę, z trzeciego – dwie córki Sybillę i Annę, obie wstąpiły do benedyktynek mających klasztor przy kościele św. Katarzyny w Wilnie. Sybilla w 1704 r. została wybrana na ksienię.
Został dworzaninem królewskim w 1639 roku, następnie cześnikiem litewskim 1643, stolnikiem litewskim 1645. Poseł na sejm 1645 roku, sejm 1646 roku.
W 1648 roku był elektorem Jana II Kazimierza Wazy z województwa wileńskiego. Poseł na sejm koronacyjny 1649 roku z powiatu grodzieńskiego.
17 października 1655 roku złożył przysięgę na wierność carowi Aleksemu Michajłowiczowi. Poseł sejmiku brasławskiego na sejm 1661 roku. Poseł sejmiku brasławskiego na sejm 1678/1679 roku. Poseł sejmiku brasławskiego na sejm zwyczajny 1661 roku.

</doc>
<doc id="2866922" url="https://pl.wikipedia.org/wiki?curid=2866922" title="Pogrom w Tarnopolu">
Pogrom w Tarnopolu

Pogrom w Tarnopolu – pogrom Żydów dokonany w dniach 4–11 lipca 1941 roku przez SS oraz ukraińskich nacjonalistów z udziałem ludności Tarnopola.
Latem 1941 roku, przed wycofaniem się z miasta, NKWD zamordowało osadzonych w więzieniu w Tarnopolu, w tym grupę jeńców niemieckich. Odnalezienie ofiar NKWD po wkroczeniu do miasta Niemców, które nastąpiło 2 lipca 1941 roku, posłużyło za pretekst do organizacji pogromu Żydów, których oskarżono o sympatyzowanie z komunizmem.
3 lipca 1941 w Tarnopolu członkowie OUN-B zorganizowali wiec, na którym ogłoszono powstanie państwa ukraińskiego oraz świętowano wyzwolenie przez Niemców spod „judeobolszewizmu”.
Pierwsze ataki na Żydów zaczęły się 3 lipca, lecz pogrom przybrał na sile od następnego dnia. 4 lipca 1941 do miasta przybyło Sonderkommando 4b Einsatzgruppe C, wymieniane jako jeden z inicjatorów i uczestników pogromu. Według własnego raportu Sonderkomando rozstrzelało 127 Żydów (głównie z warstw inteligencji) oraz zainspirowało zabójstwa dalszych 600 osób. Mordów dokonywali także żołnierze dywizji SS Wiking oraz milicja OUN. Niemcy rozstrzeliwali jedynie mężczyzn, natomiast ukraińscy uczestnicy pogromu zabijali Żydów bez względu na płeć i wiek, używając łomów, toporów i noży. Około 100 osób spalono w synagodze. Mordy przeniosły się także do okolicznych wsi.
Najczęściej przyjmuje się, że w czasie pogromu trwającego tydzień zabito w Tarnopolu od 4600 do 5000 Żydów. Gabriele Lesser podając liczbę zabitych w pogromie przytacza jedynie liczby z raportu Sonderkommando. Pozostałe „wiele tysięcy”, według autorki, miało zginąć „w ciągu kolejnych tygodni”.

</doc>
<doc id="2866923" url="https://pl.wikipedia.org/wiki?curid=2866923" title="Checkbox">
Checkbox



</doc>
<doc id="2866924" url="https://pl.wikipedia.org/wiki?curid=2866924" title="Irwin Winkler">
Irwin Winkler

Irwin Winkler (ur. 25 maja 1931 w Nowym Jorku) – amerykański producent i reżyser filmowy.
Życiorys.
Jest producentem około 50 filmów, z których wiele przeszło do legendy kina. Słynny dramat "Rocky" (1976) przyniósł mu Oscara w kategorii Najlepszego filmu. Kolejne produkowane przez niego filmy: "Wściekły Byk" (1980), "Pierwszy krok w kosmos" (1983) i "Chłopcy z ferajny" (1990) otrzymały nominację do Oscara w tej samej kategorii. W latach 90. zajął się także reżyserią. Zrealizował 7 filmów fabularnych, z których największe uznanie przyniósł mu reżyserski debiut z 1991 pt. "Czarna lista Hollywood", opowiadający o czasach makkartyzmu w „fabryce snów”.
Filmografia.
Producent:
Reżyser:

</doc>
<doc id="2866925" url="https://pl.wikipedia.org/wiki?curid=2866925" title="Gabriel Valarezo">
Gabriel Valarezo

Gabriel Enrique Valarezo Camps (ur. 16 lutego 1970, Pampeluna) – hiszpański baseballista, który występował na pozycji miotacza, olimpijczyk.
Był powołany do kadry na zawody Pucharu Interkontynentalnego w 1991 roku. Reprezentacja Hiszpanii zajęła tam ósme miejsce.
W 1992 roku, Valarezo uczestniczył w Letnich Igrzyskach Olimpijskich 1992 w Barcelonie, gdzie jego reprezentacja zajęła ostatnie, ósme miejsce. Wystąpił w trzech spotkaniach.

</doc>
<doc id="2866927" url="https://pl.wikipedia.org/wiki?curid=2866927" title="HMS B7">
HMS B7

HMS B7 – brytyjski okręt podwodny typu B. Zbudowany w latach 1904–1905 w Vickers, Barrow-in-Furness, gdzie okręt został wodowany 30 listopada 1905 roku. Rozpoczął służbę w Royal Navy 27 marca 1906 roku.
Po wybuchu I wojny światowej okręty B7, B6, B8, B9, B10, B11 zostały skierowane najpierw do Gibraltaru, a następnie na Morze Śródziemne.
W 1914 roku B7 stacjonował w Gibraltarze przydzielony do HMS „Rapid”, pod dowództwem Lt. Thomasa C. A. Ouchterlonya.
Z powodu braku części zamiennych od września 1915 roku okręt nie brał udziału w operacjach okrętów podwodnych. 
W 1916 roku był w składzie Adriatyckiej Flotylli Okrętów Podwodnych stacjonującej w Brindisi oraz Wenecji, pod dowództwem Lt. Kennetha Michella. 
W 1917 roku został przekazany marynarce włoskiej Regia Marina. Okręt został przerobiony na łódź patrolową "S7" i operował na Adriatyku.
31 października 1919 roku okręt został sprzedany firmie na Malcie.

</doc>
<doc id="2866928" url="https://pl.wikipedia.org/wiki?curid=2866928" title="Aerofobia">
Aerofobia

Aerofobia – rodzaj fobii, chorobliwy lęk przed powietrzem, najczęściej przed tzw. zawianiem (przeciągi, wiatr). Choroba ta może objawiać się również lękiem przed pionowym poruszaniem w powietrzu (np. wznoszenie i opadanie w windzie, kolejce linowej lub samolocie).
Aerofobię można leczyć psychoterapią lub małymi dawkami odpowiednich środków farmakologicznych.

</doc>
<doc id="2866929" url="https://pl.wikipedia.org/wiki?curid=2866929" title="Mistrzostwa Azji w Piłce Ręcznej Mężczyzn 1989">
Mistrzostwa Azji w Piłce Ręcznej Mężczyzn 1989

Mistrzostwa Azji w Piłce Ręcznej Mężczyzn 1989 – piąte mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 18 sierpnia – 1 września 1989 roku w chińskim Pekinie. Mistrzostwa były jednocześnie eliminacjami do MŚ 1990.
Tytuł zdobyty w 1987 roku obroniła reprezentacja Korei Południowej. Awans na mistrzostwa świata uzyskali natomiast Japończycy, Koreańczycy bowiem mieli już zapewniony start z tytułu dobrego występu na IO 1988.

</doc>
<doc id="2866930" url="https://pl.wikipedia.org/wiki?curid=2866930" title="Mistrzostwa Europy Juniorów w Saneczkarstwie 2013 (tory naturalne)">
Mistrzostwa Europy Juniorów w Saneczkarstwie 2013 (tory naturalne)

32. Mistrzostwa Europy Juniorów w Saneczkarstwie na torach naturalnych 2013 odbyły się w dniach 8 - 10 lutego 2013 w rosyjskim Nowouralsku. Rozegrano trzy konkurencje: jedynki kobiet, jedynki mężczyzn oraz dwójki mężczyzn. W jedynkach mężczyzn i kobiet do końcowego rezultatu liczyła się suma czasów z trzech zjazdów, zaś w konkurencji dwójek męskich z dwóch zjazdów.

</doc>
<doc id="2866932" url="https://pl.wikipedia.org/wiki?curid=2866932" title="Lech Przeczek">
Lech Przeczek

Lech Przeczek (ur. 18 lipca 1961 w Czeskim Cieszynie) – czeski pisarz i poeta, autor aforyzmów, publikujący w językach czeskim i polskim, z zawodu ekonomista. Mieszka i pracuje w Trzyńcu. 
Jest synem Wilhelma Przeczka (1936-2006), pisarza i tłumacza liryki czeskiej i słowackiej na język polski. Ukończył studia na wydziale ekonomicznym Wyższej Szkoły Górniczej w Ostrawie-Porubie. Od roku 1984 publikuje w prasie Czech i Polski (np. "Zwrot, Głos Ludu, Ogniwo, Kalendarz Śląski, Kalendarz Opolski, Metafora, Gazeta Kulturalna, Śląsk", a także "Tvar, Literární noviny, Česká povídka, Nová alternativa, Štístko, Moravskoslezský den, Nová svoboda, Delfín, Mensa".
Zdobył wiele różnych nagród w konkursach poetyckich. Zajmuje się też tłumaczeniami literackimi.

</doc>
<doc id="2866936" url="https://pl.wikipedia.org/wiki?curid=2866936" title="Partenkirchen">
Partenkirchen



</doc>
<doc id="2866937" url="https://pl.wikipedia.org/wiki?curid=2866937" title="Trienamoeba">
Trienamoeba

Trienamoeba – rodzaj ameb należących do gromady Discosea wchodzącej w skład supergrupy Amoebozoa. Przynależność tego rodzaju do rzędu Dactylopodida jest niepewna.
Należą tutaj następujące gatunki:

</doc>
<doc id="2866938" url="https://pl.wikipedia.org/wiki?curid=2866938" title="HMS B8">
HMS B8

HMS B8 – brytyjski okręt podwodny typu B. Zbudowany w latach 1904–1905 w Vickers, Barrow-in-Furness, gdzie okręt został wodowany 26 stycznia 1906 roku. Rozpoczął służbę w Royal Navy 10 kwietnia 1906 roku.
Po wybuchu I wojny światowej okręty B8, B6, B7, B9, B10, B11 zostały skierowane najpierw do Gibraltaru, a następnie na Morze Śródziemne.
W 1914 roku B8 stacjonował w Gibraltarze przydzielony do HMS „Rapid”, pod dowództwem Lt. Erica E. C. Tufnella.
Z powodu braku części zamiennych od września 1915 roku okręt nie brał udziału w operacjach okrętów podwodnych. 
We wrześniu 1917 roku został przekazany marynarce włoskiej Regia Marina. Okręt został przerobiony na jednostkę patrolową S8 i operował na Adriatyku.
W 1919 roku, jako S8, okręt został sprzedany.

</doc>
<doc id="2866939" url="https://pl.wikipedia.org/wiki?curid=2866939" title="Alpen Cup w skokach narciarskich 2008/2009">
Alpen Cup w skokach narciarskich 2008/2009

Alpen Cup w skokach narciarskich 2008/2009 – dziewiętnasta edycja tego pucharu, która rozpoczęła się 5 września 2008 w Predazzo, a zakończyła się wcześniej niż planowano, czyli 25 stycznia 2009 w Reit im Winkl. Cykl składał się z dziesięciu konkursów, z czego dwa ostatnie w Kranju się nie odbyły.
Klasyfikację generalną zwyciężył Lukas Müller przed swoimi rodakami Michaelem Hayböckiem i Manuelem Poppingerem.

</doc>
<doc id="2866940" url="https://pl.wikipedia.org/wiki?curid=2866940" title="Aerogastria">
Aerogastria

Aerogastria – obecność powietrza w żołądku, dostałego się tam podczas połykania pokarmu lub (często u osób cierpiących na zwiotczenie żołądka) wskutek zassania (aerofagia).

</doc>
<doc id="2866943" url="https://pl.wikipedia.org/wiki?curid=2866943" title="Chłopcy pani Brown">
Chłopcy pani Brown

Chłopcy pani Brown (ang. "Mrs. Brown’s Boys") – irlandzki sitcom produkcji BBC Vision, emitowany na antenie RTÉ One i BBC One.
W Polsce kilka odcinków wyemitowała telewizja Puls 2.
Produkcja.
Serial jest oparty na scenariuszu nowel: "The Mammy", "The Chisellers", "The Granny" i "The Young Wan" autorstwa Brendana O’Carrolla, których pierwsza emisja miała miejsce w 1992 roku na antenie radia RTÉ 2fm. Główną rolę w serialu gra sam autor, który wciela się w postać Agnes Brown, osoby niepotrafiącej oprzeć się ingerowaniu w życie swojej rodziny i przyjaciół.
Premiera serialu miała miejsce 1 stycznia 2011 na antenie RTÉ One oraz 21 stycznia 2011 roku na BBC One.
Cechą serialu jest wstawianie do emitowanego materiału filmowego krótkich i humorystycznych fragmentów z pomyłkami powstałymi podczas kręcenia scen.
Nagrody.
W 2011 roku serial "Chłopcy pani Brown" został nominowany do nagrody BAFTA. W lutym 2012 r. otrzymał nagrodę Irish Film &amp; Television Awards za najlepszy program rozrywkowy. W tym samym roku otrzymał również nagrodę BAFTA w kategorii najlepszej komedii sytuacyjnej, zaś Brendan O’Carroll był nominowany do nagrody w kategorii najlepszego aktora. W styczniu 2013 r. sitcom wygrał National Television Awards w kategorii najlepszej komedii sytuacyjnej.

</doc>
<doc id="2866946" url="https://pl.wikipedia.org/wiki?curid=2866946" title="Phillips Collection">
Phillips Collection

The Phillips Collection (Kolekcja Phillipsa) – prywatna galeria sztuki w Waszyngtonie, założona w 1921 przez Duncana Phillipsa jako "Phillips Memorial Art Gallery" położona w obrębie Dupont Circle na przedmieściach Waszyngtonu. Specjalnością galerii są dzieła sztuki nowoczesnej.
Historia.
Galeria zawdzięcza swoje powstanie kolekcjonerowi sztuki Duncanowi Phillipsowi (1886–1966). Duncan był młodszym synem majora Duncana Phillipsa, przedsiębiorcy z Pittsburgha i weterana wojny secesyjnej oraz Elizy Laughlin Phillips, córki bankiera i współzałożyciela stalowni Jones and Laughlin. W 1895 rodzina Phillipsów przeniosła się do Waszyngtonu. W 1908 Duncan Phillips, razem starszym bratem Jimem, ukończył Uniwersytet Yale. W 1914 opublikował swoją pierwszą książkę na temat sztuki – "The Enchantment of Art" ("Zauroczenie sztuką"). Razem z bratem zaczął również kolekcjonować dzieła sztuki, otrzymując w 1916 na ten cel wsparcie finansowe od swoich rodziców. Śmierć ojca w 1917 i śmierć brata (z powodu grypy) w następnym roku były ciosem dla Duncana Phillipsa. W reakcji na te wydarzenia założył razem z matką muzeum, początkowo nazwane Phillips Memorial Art Gallery. W październiku 1921, tuż przed otwarciem placówki, Phillips ożenił się z artystką Marjorie Acker, z którą ściśle współpracował w czasie powstania muzeum. W następnych latach kontynuował pisanie o sztuce, a jako sponsor i kolekcjoner nawiązywał ścisłe kontakty z artystami i organizował liczne wystawy. Pełnił funkcję dyrektora Phillips Collection aż do swojej śmierci w 1966.
Phillips Collection to obecnie wyjątkowy zbiór dzieł sztuki nowoczesnej i współczesnej. Charakterystyczny budynek muzeum stanowi kompleks nowych, obszernych galerii połączonych z byłą posiadłością założyciela. Muzeum położone jest w tętniącej życiem dzielnicy Waszyngtonu Dupont Circle. Zakres tematyczny zgromadzonych eksponatów rozciąga się od dzieł impresjonistów (Auguste Renoir, Pierre Bonnard, Vincent van Gogh) do twórców XX-wiecznych (Mark Rothko, Georgia O’Keeffe, Richard Diebenkorn). Kolekcja nadal rozwija się dzięki zakupowi prac licznych artystów współczesnych.
Phillips Collection jest instytucją prywatną, której działalność jest finansowana z opłat za wstęp i za organizowane programy oraz z pomocy finansowej od darczyńców indywidualnych, firm, fundacji i z innych źródeł. W celu uatrakcyjnienia prezentowanych zbiorów organizowane są wystawy specjalne, a układ wystaw stałych ulega częstym zmianom. Muzealne Centrum Studiów Sztuki Nowoczesnej (Center for the Study of Modern Art) oferuje zwiedzającym inspirujące "Rozmowy z artystami" (Conversations with Artists), organizuje sympozja, wykłady i inne formy aktywności kulturalnej. Dopełnieniem oferty programowej Phillips Collection są niedzielne koncerty "Phillips after 5" oraz programy edukacyjne dla studentów i wykładowców.
Nowy etap w historii muzeum stanowiło powołanie w grudniu 2007 na stanowisko jego dyrektora Dorothy M. Kosinski, absolwentki Uniwersytetu Yale i doktora Uniwersytetu Nowojorskiego, znanej specjalistki w zakresie sztuki XIX i XX wieku, mającej w dorobku publikacje na temat van Gogha, Duchampa, Rauschenberga, Johnsa i Courbeta. Kosinski w przeszłości była dyrektorem projektu „Matisse: Painter as Sculptor” („Matisse: malarz jako rzeźbiarz”) w Baltimore Museum of Art, a przed przyjściem do Phillips Collection była dyrektorem Dallas Museum of Art (od 1995). Jak stwierdziła po nominacji, jej przyjście do Phillips Collection było nieuniknione, natomiast prezes zarządu muzeum, George Vradenburg motywując jej wybór podkreślił, iż Kosinski posiada głęboką wiedzę na temat muzeum oraz ma klarowną wizję, w jaki sposób wprowadzić muzealną kolekcję sztuki w XXI wiek
Zbiory.
Na zbiory Phillips Collection składa się ponad 3000 prac obejmujących okres od francuskiego impresjonizmu i amerykańskiego modernizmu do sztuki współczesnej. Poprzez ekspozycję wybitnych dzieł w kameralnej atmosferze założyciel kolekcji Duncan Phillips zamierzał zapoznać zwiedzających z nowymi formami artystycznej ekspresji, czego efektem są dzieła sztuki z różnych epok i miejsc zestawione ze sobą na zasadzie wizualnego dialogu.
Duncan Phillips poprzez korespondencję i wizyty w pracowniach nawiązywał bliskie więzi z wieloma artystami. Zarazem jako mecenas i kolekcjoner okazywał im zasadniczą pomoc i wsparcie. Również i dziś muzeum kontynuuje zakupy dzieł artystów współczesnych (m.in.: Howard Hodgkin, Ellsworth Kelly, Susan Rothenberg i Leo Villareal).
Muzealna kolekcja obejmuje prace mistrzów amerykańskich (m. in.: Winslow Homer, Georgia O’Keeffe Mark Rothko John Marin, Alfred Stieglitz, Brett Weston) i europejskich (m.in.: Paul Cézanne, Honoré Daumier, Edgar Degas, Vincent van Gogh, Henri Matisse, Pablo Picasso, Paul Klee). 
Phillips Collection posiada największą na świecie i zarazem najbardziej znaczącą kolekcję dzieł Arthura Dove'a i największy w Ameryce zbiór prac Pierre'a Bonnarda.
Malarstwo europejskie.
"Śniadanie wioślarzy" pędzla Auguste'a Renoira pozostaje najbardziej znanym i najpopularniejszym dziełem sztuki w Phillips Collection, zgodnie z wyobrażeniami Duncana Phillipsa, który zakupił obraz w 1923. Płótno oddaje sielankowy nastrój panujący wśród przyjaciół Renoira, jedzących, popijających wino i rozmawiających na balkonie z widokiem na Sekwanę w restauracji Maison Fournaise w Chatou. Paryżanie przybywali do Maison Fournaise aby wynająć łodzie wiosłowe, zjeść dobry posiłek lub przenocować.
Obraz odzwierciedla również zmiany charakteru społeczeństwa francuskiego II poł. XIX w. Klientela restauracji pochodziła z wielu klas, m.in. spośród przedsiębiorców, artystów, aktorek, pisarzy, krytyków, szwaczek i dziewcząt pracujących w sklepach, tworzących razem nową paryską społeczność. Renoir przypuszczalnie namalował tę skomplikowaną scenę bez uprzednich szkiców czy podmalówki. Miesiącami dokonywał licznych zmian na płótnie, malując poszczególne postacie, wtedy, gdy miał dostęp do modeli, wzdłuż górnej krawędzi dodał pasiastą markizę. Pomimo poprawek i naniesionych zmian obraz stanowi wykwintne dzieło sztuki, cechujące się świeżością wizji swego twórcy.
Innym arcydziełem, będącym ozdobą kolekcji Phillipsa jest "Pokutujący św. Piotr" pędzla El Greca. Ten urodzony w Kandii na Krecie artysta przywędrował ok. 1568 do Wenecji, po czym w 1570 udał się do Rzymu, a stamtąd w 1577 do Hiszpanii, osiadając ostatecznie w Toledo i malując dzieła na zamówienie okolicznych kościołów i zakonów. El Greco wypracował bardzo oryginalny styl charakteryzujący się wydłużeniem postaci i migotliwym ruchem pędzla. Przywołując tradycje bizantyjskiego malarstwa ikonowego, El Greco przedstawił z bliska postać skruszonego świętego Piotra, przepełnionego wielkimi emocjami. Uderzającym szczegółem kompozycyjnym i kolorystycznym jest ukazana z lewej strony św. Piotra mała postać Marii Magdaleny, ubranej na biało, biegnącej od pustego grobu z wieścią o zmartwychwstałym Chrystusie.
Kiedy Duncan Phillips w 1922 kupował obraz El Greca do swojej kolekcji, uważał jego twórcę za „proroka nowoczesnego malarstwa”, wczesnego mistrza stylizacji, abstrakcji i radykalnej ekspresji, prawie niedoszłego Picassa. 
Malarstwo amerykańskie.
Zgromadzone w Phillips Collection dzieła malarstwa amerykańskiego obejmują 150 lat jego historii odzwierciedlając osobiste zainteresowania założyciela kolekcji i jego entuzjazm dla amerykańskich artystów, których wielu poznał on osobiście i których prace kolekcjonował.
Rothko Room.
W kameralnej galerii Rothko Room znajdują się cztery płótna abstrakcyjnego ekspresjonisty Marka Rothko: 
Uzasadniając swoją fascynację tymi obrazami Duncan Phillips wskazywał emocje, jakie wywołuje w nim obecna na płótnach Rothko gra barw, światła i cienia i ich wzajemne oddziaływanie. W 1960, kiedy projektował sąsiedni budynek, aby móc pomieścić w nim powiększające się zbiory, przeznaczył specjalny pokój dla obrazów Rothko, czyniąc w ten sposób z Phillips Collection pierwsze w Ameryce muzeum, które poświęciło pomieszczenie dla ekspozycji prac tego artysty. Pokój był mały, pomyślany od początku jako przestrzeń do medytacji; na każdej jego ścianie wisiał jeden obraz, skąpe oświetlenie miało podkreślać kontrakcje barw, a wstawione do pomieszczenia krzesła służyć miały do długotrwałej kontemplacji dzieł. Tak zaprojektowany Rothko Room stał się przykładem do prezentacji prac tego artysty w innych miejscach i choć w 2006 został przeniesiony, pozostał zasadniczo niezmieniony co do skali i charakteru i nadal cieszy się zainteresowaniem zwiedzających.

</doc>
<doc id="2866947" url="https://pl.wikipedia.org/wiki?curid=2866947" title="Moneta 1 cent (euro)">
Moneta 1 cent (euro)

1 cent – moneta używana przez kraje strefy euro. Rewersy każdej monety o tym nominale są wspólne dla wszystkich krajów emitujących. Natomiast awersy są odmienne dla każdego państwa.

</doc>
<doc id="2866948" url="https://pl.wikipedia.org/wiki?curid=2866948" title="Moneta 5 centów (euro)">
Moneta 5 centów (euro)

5 centów – moneta używana przez kraje strefy euro. Rewersy każdej monety o tym nominale są wspólne dla wszystkich krajów emitujących. Natomiast awersy są odmienne dla każdego państwa.

</doc>
<doc id="2866950" url="https://pl.wikipedia.org/wiki?curid=2866950" title="Moneta 2 centy (euro)">
Moneta 2 centy (euro)

2 centy – moneta używana przez kraje strefy euro. Awersy każdej monety o tym nominale są wspólne dla wszystkich krajów emitujących. Natomiast rewersy są odmienne dla każdego państwa.

</doc>
<doc id="2866955" url="https://pl.wikipedia.org/wiki?curid=2866955" title="James Goldstone">
James Goldstone

James Goldstone (ur. 8 czerwca 1931 w Los Angeles, zm. 5 listopada 1999 w Shaftsbury) − amerykański reżyser filmowy i telewizyjny.
Filmografia.
Gościnnie reżyserował także odcinki popularnych seriali telewizyjnych; m.in.: "Perry Mason", "Doktor Kildare", "Ścigany", "Prawo Burke’a", "Ironside", "".

</doc>
<doc id="2866960" url="https://pl.wikipedia.org/wiki?curid=2866960" title="Rocco Benetton">
Rocco Benetton

Rocco Benetton (ur. 29 września 1969 roku w Treviso w Wenecji Euganejskiej) – włoski przedsiębiorca.
Życiorys.
Rocco Benetton po ukończeniu szkoły we Włoszech studiował inżynierię, jednak po ukończeniu studiów zdecydował się pójść w świat wielkich finansów i dołączył do nowojorskiej prywatnej firmy bankowej Oppenheimer &amp; Co.
Po kilku latach nauki biznesu przeniósł się do małej firmy inwestycyjnej Alpha Investment Management w Nowym Jorku w Park Avenue. Firma miała obrót ponad 1 000 000 000 dolarów w aktywach i 300 000 w venture capital. Benetton rozpoczął pracę jako konsultant, wkrótce dołączył do firmy jako partner i ostatecznie stał się dyrektorem zarządzającym.
We wrześniu 1997 roku powrócił do Europy aby zastąpić Flavio Briatore, ówczesnego dyrektora generalnego w Benetton Formula, zespołu Formuły 1. Benetton rozpoczął pracę jako dyrektor handlowy dla dyrektora wykonawczego, Davida Richardsa. Richards starał się przekonać rodzinę Benetton, że muszą sprzedać część udziałów zespołu firmie Ford Motor Company, aby uzyskać dostawy silników fabrycznych. Po tym gdy rodzina nie zgodziła się Richards odszedł w październiku 1998 roku, a Rocco Benetton został mianowany dyrektorem generalnym, najmłodszym w Formule 1 w tym czasie. Po sprzedaży zespołu na początku 2000 roku firmie Renault Benetton zakończył pracę.
Rocco Benetton stworzył ZeroRh +, markę okularów i odzieży sportowej. Po wykupieniu 4% akcji Banca del Gottardo Italia stał się akcjonariuszem i został wybrany do rady dyrektorów.
W maju 2008 roku bank został w całości przejęty przez Bank Generali.

</doc>
<doc id="2866961" url="https://pl.wikipedia.org/wiki?curid=2866961" title="Eliasz Czetwertyński-Światopełk">
Eliasz Czetwertyński-Światopełk

Eliasz Czetwertyński-Światopełk (ur. 1606, zm. 6 listopada 1640 w Perejsławiu) – polski książę, rotmistrz chorągwi kozackiej, uczestnik powstania kozackiego (1630).
Życiorys.
Eliasz pochodził rodziny książęcej, Czetwertyńskich, gałęzi Rurykowiczów – rodu kniaziowskiego.
W 1623 r. wstąpił do wojska. Brał udział prawie we wszystkich kampaniach wojennych w ostatnich latach panowania Zygmunta III Wazy i Władysława IV Wazy. Najpierw służył jako towarzysz, później jako porucznik by w końcu w stopniu rotmistrza chorągwi kozackiej. Został ciężko ranny w 1630 r. podczas powstania kozackiego, dowodzonego przez hetmana Tarasę Fedorowicza, w czasie zdobywania taboru pod Perejesławiem. W 1635 r. podczas mobilizacji wojennej przeciwko Szwedom przyprowadził do obozu własną chorągiew jazdy kozackiej. W 1638 r. po upadku powstania kozackiego, był jednym z komisarzy, którzy w dniu 4 grudnia 1638 r., dokonali w Masłowym Stawie reorganizacji rejestrowego wojska kozackiego. W tym samym roku był posłem na sejm I Rzeczypospolitej i został wybrany deputatem do trybunału radomskiego.
Życie prywatne.
Jego ojcem był Stefan Światopełk-Czetwertyński, a matką Anna Bokiej-Pieczychwostska herbu Bokij. Miał dwójkę rodzeństwa, Aleksandra i Mikołaja. Został pochowany w cerkwi prawosławnej w Lublinie. Nad grobem umieszczono epitafium łacińskie. Był wyznawcą prawosławia, wspierał finansowo cerkiew.

</doc>
<doc id="2866965" url="https://pl.wikipedia.org/wiki?curid=2866965" title="Jonasz (biskup turowski)">
Jonasz (biskup turowski)

Jonasz (zm. 1522?) – prawosławny biskup turowski.
Życiorys.
Urząd biskupa turowsko-pińskiego objął w 1515, rok po śmierci Arseniusza. W okresie sprawowania przez niego urzędu książę Fiodor Iwanowicz Jarosławicz i jego żona Helena poczynili na rzecz kierowanej przez niego administratury zapisy, które stanowiły następnie podstawę majątku eparchii: trzecią część dóbr turowskich oraz wsie Olhomel, Radziwiłowicze, Simonowicze i Wilcze.
9 lutego 1522, dzięki pomocy Konstantego Ostrogskiego, biskup Jonasz uzyskał od króla Zygmunta I Starego potwierdzenie królewskiego edyktu Aleksandra Jagiellończyka, który potwierdzał wyłączne prawo biskupa turowskiego do decydowania o budowie nowych cerkwi i ich obsadzie.
Jonasz zmarł najprawdopodobniej jeszcze w tym samym roku, gdyż jeszcze w 1522 urząd biskupa turowskiego objął po nim dotychczasowy przełożony Monasteru Leszczyńskiego Makary.

</doc>
<doc id="2866967" url="https://pl.wikipedia.org/wiki?curid=2866967" title="Paweł Pac">
Paweł Pac

Paweł Mikołajewicz Pac herbu Gozdawa (ur. 1527 w Witebsku, zm. 1595) – wojewoda mścisławski w latach 1579–1593, kasztelan wileński w 1593 roku, kasztelan witebski w 1566 roku, starosta wiłkomierski w latach 1569–1589, starosta mścisławski w latach 1578–1592.
Syn Mikołaja, podkomorzego litewskiego i Aleksandry Holszańskiej. Brat Stanisława, wojewody witebskiego, Mikołaja, biskupa kijowskiego i Dominika, kasztelana smoleńskiego. Pierwszą żoną Pawła Paca była Regina Wołłowicz, którą poślubił 1 maja 1585 roku. Druga żona Anna Chodkiewicz, była córką Hrehorego Chodkiewicza, kasztelana wileńskiego i hetmana wielkiego litewskiego. Paweł Pac był ojcem Piotra, podskarbiego nadwornego litewskiego i Mikołaja, biskupa żmudzkiego.
Od 1566 kasztelan witebski, następnie wojewoda mścisławski 1578 oraz kasztelan wileński w latach 1593-1595. Był starostą mścisławskim, wiłkomirskim, dorsuńskim, radomelskim i dziśnieńskim oraz posłem.
W 1573 roku potwierdził elekcję Henryka III Walezego na króla Polski.
Podpisał konfederację warszawską 1573 roku.

</doc>
<doc id="2866971" url="https://pl.wikipedia.org/wiki?curid=2866971" title="Mistrzostwa Azji w Piłce Ręcznej Mężczyzn 1991">
Mistrzostwa Azji w Piłce Ręcznej Mężczyzn 1991

Mistrzostwa Azji w Piłce Ręcznej Mężczyzn 1991 – szóste mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 22 sierpnia – 1 września 1991 roku w japońskim mieście Hiroszima. Mistrzostwa były jednocześnie eliminacjami do IO 1992 oraz MŚ 1993.
Tytuł zdobyty w 1989 roku obroniła reprezentacja Korei Południowej zyskując awans na IO oraz mistrzostwa świata.

</doc>
<doc id="2866974" url="https://pl.wikipedia.org/wiki?curid=2866974" title="Akrabbim">
Akrabbim



</doc>
<doc id="2866975" url="https://pl.wikipedia.org/wiki?curid=2866975" title="Wzgórze Skorpionów">
Wzgórze Skorpionów

Akrabim

</doc>
<doc id="2866976" url="https://pl.wikipedia.org/wiki?curid=2866976" title="Sejm koronacyjny 1697">
Sejm koronacyjny 1697

Sejm koronacyjny 1697 – I Rzeczypospolitej został zwołany do Krakowa.
Marszałkiem sejmu sejmu obrano Krzysztofa Stanisława Zawiszę starostę mińskiego. 
Obrady sejmu trwały od 17 września do 1 października 1697 roku.

</doc>
<doc id="2866978" url="https://pl.wikipedia.org/wiki?curid=2866978" title="Sejm pacyfikacyjny 1698">
Sejm pacyfikacyjny 1698

Sejm pacyfikacyjny 1698 – I Rzeczypospolitej został zwołany 3 lutego 1698 roku do Warszawy.
Sejmiki przedsejmowe w województwach odbyły się w kwietniu 1698 roku. Marszałkiem sejmu starej laski był Krzysztof Stanisław Zawisza, starosta miński. Obrady sejmu trwały od 16 do 28 kwietnia 1698 roku.
Miał zapewnić pokój w kraju, gdyż legalność obioru Augusta Mocnego kwestionował rokosz łowicki.
Na sejm przybyło tylko 15 posłów, z których 6 wyszło z protestacją: "„Nie zaczynaj, mości panie marszałku, sejmu, nie podnoś laski, bo ten akt jest nullitatis" [nicością] "i mamy przysięgą stwierdzone instrukcje, żebyśmy ten sejm zaraz zatłumili w kolebce, i na żaden, tylko konny sejm, nie pozwolemy""
Pozorne uspokojenie przyniósł sejm zwyczajny pacyfikacyjny 1699.

</doc>
<doc id="2866980" url="https://pl.wikipedia.org/wiki?curid=2866980" title="Sejm zwyczajny pacyfikacyjny 1699">
Sejm zwyczajny pacyfikacyjny 1699

Sejm zwyczajny pacyfikacyjny 1699 – I Rzeczypospolitej, został zwołany 18 i 24 marca 1699 roku do Warszawy.
Sejmiki przedsejmowe w województwach odbyły się w maju 1699 roku. 
Marszałkiem sejmu obrano Stanisława Szczukę referendarza koronnego. Obrady sejmu trwały od 16 czerwca do 30 lipca 1699 roku.
Bibliografia.
Volumina Legum – 

</doc>
<doc id="2866982" url="https://pl.wikipedia.org/wiki?curid=2866982" title="Michel Aupetit">
Michel Aupetit

Michel Christian Alain Aupetit (ur. 23 marca 1951 w Wersalu) – francuski duchowny rzymskokatolicki, doktor nauk medycznych, biskup pomocniczy paryski w latach 2013–2014, biskup diecezjalny Nanterre w latach 2014–2017, arcybiskup metropolita paryski w latach 2017–2021, od 2021 arcybiskup senior archidiecezji paryskiej.
Życiorys.
Po ukończeniu liceum w rodzinnym mieście studiował medycynę, uzyskując w 1978 stopień doktora nauk medycznych. Pracował jako lekarz w latach 1978–1990. W 1990 wstąpił do seminarium w Paryżu. 24 czerwca 1995 został wyświęcony na prezbitera w bazylice archikatedralnej Notre-Dame w Paryżu przez kardynała Jean-Marie Lustigera. Przez wiele lat pracował duszpastersko na terenie miasta. W 2006 został powołany na stanowisko wikariusza generalnego archidiecezji paryskiej.
2 lutego 2013 papież Benedykt XVI mianował go biskupem pomocniczym archidiecezji paryskiej ze stolicą tytularną Maxita. Święcenia biskupie otrzymał 19 kwietnia 2013 w bazylice archikatedralnej Notre-Dame w Paryżu. Głównym konsekratorem był kardynał André Vingt-Trois, metropolita paryski, a współkonsekratorami Éric Aumonier, biskup diecezjalny wersalski, i Jean-Yves Nahmias, biskup diecezjalny Meaux. Jako zawołanie biskupie przyjął słowa „"Ut vitam habeant"” ("Aby mieli życie").
4 kwietnia 2014 papież Franciszek mianował go biskupem diecezjalnym diecezji Nanterre. Ingres do katedry świętych Genowefy i Maurycego w Nanterre odbył 4 maja 2014.
7 grudnia 2017 papież Franciszek mianował go arcybiskupem metropolitą paryskim. Ingres do archikatedry Notre-Dame w Paryżu odbył 6 stycznia 2018. 29 czerwca 2018 w bazylice św. Piotra na Watykanie odebrał od papieża Franciszka paliusz metropolitalny, który został mu uroczyście nałożony 7 października 2018 w archikatedrze Notre-Dame w Paryżu przez arcybiskupa Luigiego Venturę, nuncjusza apostolskiego we Francji. 26 listopada 2021 światowe agencje informacyjne poinformowały o złożeniu przez niego rezygnacji na ręce papieża, w reakcji na publikację w tygodniku „Le Point” reportażu o domniemanym autorytarnym sposobie zarządzania archidiecezją i niejasnych relacjach z kobietą sprzed 10 lat. Następnego dnia w wywiadzie na antenie Radia Notre-Dame zaprzeczył stawianym zarzutom, podkreślając brak jakichkolwiek kontaktów seksualnych z wymienioną w reportażu kobietą, przyznając jednak, że w tej relacji "zachował się niezręcznie". Zaznaczył również, że w liście skierowanym do papieża nie użył słowa "dymisja", ale oddał się do jego dyspozycji. 2 grudnia 2021 papież Franciszek przyjął jego rezygnację z obowiązków arcybiskupa metropolity paryskiego.

</doc>
<doc id="2866983" url="https://pl.wikipedia.org/wiki?curid=2866983" title="ISIC (statystyka)">
ISIC (statystyka)



</doc>
<doc id="2866985" url="https://pl.wikipedia.org/wiki?curid=2866985" title="International Standard Industrial Classification of All Economic Activities">
International Standard Industrial Classification of All Economic Activities



</doc>
<doc id="2866986" url="https://pl.wikipedia.org/wiki?curid=2866986" title="Makary II (metropolita kijowski)">
Makary II (metropolita kijowski)

Makary (zm. 1556) – prawosławny metropolita kijowski.
Życiorys.
Pochodził z Moskwy. Do Rzeczypospolitej przybył razem z Heleną Moskiewską, żoną Aleksandra Jagiellończyka jako jej spowiednik. Był jeszcze wtedy duchownym żonatym, miał dzieci. Data śmierci jego małżonki jest nieznana; po tym wydarzeniu kapłan złożył wieczyste śluby mnisze i pod nowym imieniem Makary został przełożonym Monasteru Leszczyńskiego z godnością archimandryty. W 1522, po śmierci biskupa Jonasza, został wybrany na jego następcę na katedrze turowskiej. Urząd sprawował przez sześć lat, do 1528, gdy król Zygmunt I Stary nadał mu przywilej na katedrę łucko-ostrogską, po śmierci biskupa Pafnucego.
W 1534 (według innego źródła w 1535) Makary został mianowany metropolitą kijowskim. Pozostawał w dobrych relacjach z królem Zygmuntem Starym. Okres sprawowania przez Makarego urzędu był okresem nieustannych konfliktów między prawosławną szlachtą, jak również sporów prawosławnych instytucji z władzami świeckimi i Kościołem katolickim. Metropolita Makary pozostawał w ostatnich latach w konflikcie z biskupem lwowskim Andrzejem, jednak nie został on rozstrzygnięty z powodu śmierci hierarchy. 
Przyczynił się do odnowienia eparchii lwowskiej, wyświęcając na niej biskupa Makarego (Tuczapskiego).

</doc>
<doc id="2866987" url="https://pl.wikipedia.org/wiki?curid=2866987" title="SIC (statystyka)">
SIC (statystyka)



</doc>
<doc id="2866988" url="https://pl.wikipedia.org/wiki?curid=2866988" title="Makary I (biskup turowski)">
Makary I (biskup turowski)



</doc>
<doc id="2866991" url="https://pl.wikipedia.org/wiki?curid=2866991" title="Kostniki">
Kostniki



</doc>
<doc id="2866993" url="https://pl.wikipedia.org/wiki?curid=2866993" title="McLaren MP4-28">
McLaren MP4-28

McLaren MP4-28 – bolid Formuły 1 zespołu McLaren zaprojektowany przez Paddy'ego Lowe na sezon 2013. Prezentacja transmitowana w serwisie YouTube odbyła się 31 stycznia 2013 roku w siedzibie zespołu w Woking.

</doc>
<doc id="2866994" url="https://pl.wikipedia.org/wiki?curid=2866994" title="Albucid">
Albucid



</doc>
<doc id="2866996" url="https://pl.wikipedia.org/wiki?curid=2866996" title="Tichon (biskup turowski)">
Tichon (biskup turowski)

Tichon (zm. 1538) – prawosławny biskup turowski.
Życiorys.
Urząd biskupa turowskiego objął po tym, gdy jego poprzednik Makary II został przeniesiony na katedrę łucko-ostrogską. Nieznane są jego wcześniejsze działania. W 1529 przeprowadził zamianę ziemi między eparchią turowską a pińskim starostą Iwanem Michajłowiczem, przekazując mu dawny folwark administratury w zamian za folwark w Kożczycach.
Urząd biskupa turowskiego sprawował przez dziesięć lat.

</doc>
<doc id="2866997" url="https://pl.wikipedia.org/wiki?curid=2866997" title="Centrum Kulturalne Białorusi w Warszawie">
Centrum Kulturalne Białorusi w Warszawie

Centrum Kulturalne Białorusi w Warszawie ("Культурны Цэнтр Беларусі ў Варшаве") − instytucja promocji kultury białoruskiej w Warszawie.
Centrum zostało powołane w 2008, jako pierwsza tego typu placówka zagraniczna Białorusi, z siedzibą w Białymstoku przy ul. Modlińskiej 2. W 2011 Centrum przeniesiono do Warszawy, gdzie mieściło się przy ul. Królowej Marysieńki 66, obecnie w budynku ambasady przy ul. Wiertniczej 58 (2021).
Centrum działa na rzecz szerzenia wiedzy o Białorusi, przybliżając język i kulturę białoruską oraz ułatwiając wymianę kulturalną pomiędzy Polską i Białorusią.

</doc>
<doc id="2866998" url="https://pl.wikipedia.org/wiki?curid=2866998" title="Matija Duh">
Matija Duh

Matija Duh (ur. 3 kwietnia 1989 w m. Novo Mesto, zm. 3 lutego 2013 w Bahía Blanca) – słoweński żużlowiec.
Życiorys.
Matija Duh dwukrotnie pełnił rolę rezerwowego żużlowca w zawodach cyklu Grand Prix na żużlu (w obu przypadkach w Grand Prix Chorwacji) – w 2010, gdy wystąpił w jednym biegu i został ostatecznie sklasyfikowany na 17. pozycji oraz rok później, gdy nie wystąpił w żadnym biegu. Dzięki startowi w 2010 roku został sklasyfikowany ex aequo na 32. pozycji w klasyfikacji generalnej indywidualnych mistrzostw świata.
Matija Duh był reprezentantem swojego kraju. W barwach słoweńskiej kadry wystąpił m.in. w trzech meczach międzypaństwowych z Chorwacją w 2009 roku, trzech meczach międzypaństwowych rozegranych w ramach Mistrzostw Czterech Narodów w 2010 roku (wówczas noszących nazwę Mistrzostw Trzech Narodów), drużynowych mistrzostwach świata juniorów w 2010 roku, dwóch meczach międzypaństwowych w ramach Mistrzostw Trzech Narodów w 2011 roku (w rozgrywkach tych wystąpił także 4 razy w barwach Słowacji i raz w kadrze Chorwacji) oraz w Drużynowym Pucharze Świata 2011.
Matija Duh dwukrotnie zdobywał medale młodzieżowych indywidualnych mistrzostw Słowenii, Chorwacji i Węgier – w 2009 roku srebrny, a rok później brązowy. Jednocześnie w ramach tych samych zawodów zdobył także medale młodzieżowych mistrzostw Słowenii – w 2009 roku złoty, a rok później srebrny. W 2007 roku zdobył także tytuł mistrza Słowenii juniorów.
Matija Duh w swojej karierze reprezentował trzy kluby występujące w II lidze polskiej – KSM Krosno (2008 rok), Orzeł Łódź (2009) oraz Ostrovia Ostrów Wielkopolski (2010). W roku 2012 podpisał także tzw. „kontrakt warszawski” z GTŻ-em Grudziądz, a w styczniu 2013 taką samą umowę z KSM-em Krosno, jednak w obu tych drużynach nie wystąpił w żadnym spotkaniu ligowym. Poza tym na Słowacji reprezentował barwy klubu Speedway Club Žarnovica, a w Słowenii klubu AMD Krško.
30 stycznia 2013 roku w Bahía Blanca w jednej z rund indywidualnych mistrzostw Argentyny na żużlu doznał poważnego wypadku, w którym uczestniczył także Guglielmo Franchetti. Matija Duh został wówczas odwieziony do miejscowego szpitala, gdzie stwierdzono liczne urazy wewnętrzne, a jego stan określono jako krytyczny. 2 lutego 2013 roku część z portali internetowych podała informację, jakoby lekarze mieli stwierdzić zgon Duha tego samego dnia. Wiadomość tę kilka godzin później zdementowali Franchetti i inny słoweński żużlowiec, Aleksander Čonda. Dzień później o godzinie 6 czasu miejscowego lekarze stwierdzili oficjalnie zgon Duha.

</doc>
<doc id="2866999" url="https://pl.wikipedia.org/wiki?curid=2866999" title="Time After Time (Hana Mau Machi de)">
Time After Time (Hana Mau Machi de)

 – piętnasty singel japońskiej piosenkarki Mai Kuraki, wydany 5 marca 2003 roku. Utwór tytułowy został wykorzystany jako piosenka przewodnia filmu "". Singel osiągnął 3. pozycję w rankingu Oricon i pozostał na liście przez 17 tygodni, sprzedał się w nakładzie egzemplarzy. Singel zdobył status złotej płyty.

</doc>
<doc id="2867000" url="https://pl.wikipedia.org/wiki?curid=2867000" title="Giraldus Cambrensis">
Giraldus Cambrensis

Giraldus Cambrensis (Gerald z Walii) (ok. 1146 - 1223), walijski mnich, kronikarz, lingwista i pisarz. Autor pierwszego opracowania dotyczącego muzyki europejskiej, w szczególności irlandzkiej i brytyjskiej. Uważał również, że języki walijski, kornwalijski i bretoński pochodzą z dawnego języka brytyjskiego, który miał wywodzić się z kolei z greki i łaciny.

</doc>
<doc id="2867002" url="https://pl.wikipedia.org/wiki?curid=2867002" title="Gerald z Walii">
Gerald z Walii



</doc>
<doc id="2867003" url="https://pl.wikipedia.org/wiki?curid=2867003" title="Mistrzostwa Azji w Piłce Ręcznej Mężczyzn 1993">
Mistrzostwa Azji w Piłce Ręcznej Mężczyzn 1993

Mistrzostwa Azji w Piłce Ręcznej Mężczyzn 1993 – siódme mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 24 września – 5 października 1993 roku w stolicy Bahrajnu, Manamie.
Tytułu po raz piąty z rzędu obroniła reprezentacja Korei Południowej.

</doc>
<doc id="2867004" url="https://pl.wikipedia.org/wiki?curid=2867004" title="Aguacatán">
Aguacatán

Aguacatán – miasto w zachodniej Gwatemali, w departamencie Huehuetenango, 24 km na wschód od stolicy departamentu miasta Huehuetenango. Miasto leży w kotlinie, w górach Sierra Madre de Chiapas, na wysokości 1670 m n.p.m. Według danych szacunkowych w 2012 roku liczba ludności miasta wyniosła 6950 mieszkańców.
Gmina Aguacatán.
Jest siedzibą władz gminy o tej samej nazwie, która w 2012 roku liczyła 53 739 mieszkańców. Gmina jak na warunki Gwatemali jest średniej wielkości, a jej powierzchnia obejmuje 300 km².

</doc>
<doc id="2867007" url="https://pl.wikipedia.org/wiki?curid=2867007" title="HMS B9">
HMS B9

HMS B9 – brytyjski okręt podwodny typu B. Zbudowany w latach 1905–1906 w Vickers, Barrow-in-Furness, gdzie okręt został wodowany 24 stycznia 1906 roku. Rozpoczął służbę w Royal Navy 28 kwietnia 1906 roku.
Po wybuchu I wojny światowej okręty B6, B7, B8, B10, B11 zostały skierowane najpierw do Gibraltaru, a następnie na Morze Śródziemne.
W 1914 roku B9 stacjonował na Malcie przydzielony do HMS „Egmont”, pod dowództwem Lt. Geoffreya Warburtona.
Z powodu braku części zamiennych od 1915 roku okręt nie brał udziału w operacjach okrętów podwodnych. 
W 1916 roku był w składzie Adriatyckiej Flotylli Okrętów Podwodnych stacjonującej w Brindisi oraz Wenecji, pod dowództwem Lt. Jermyna Rushbrookea. 
We wrześniu 1917 roku został przekazany marynarce włoskiej Regia Marina. Okręt został przerobiony na łódź patrolową "S9" i operował na Adriatyku.
31 października 1919 roku okręt został sprzedany firmie Messrs Francotosti Malta.

</doc>
<doc id="2867008" url="https://pl.wikipedia.org/wiki?curid=2867008" title="The Late Late Show (irlandzki talk-show)">
The Late Late Show (irlandzki talk-show)

The Late Late Show – irlandzki talk-show. Jest to najdłużej emitowany talk-show na świecie przez tego samego nadawcę, jest również sztandarowym programem stacji Raidió Teilifís Éireann.
Talk-show jest emitowany na kanale RTÉ One w każdy piątek od września do maja i trwa 2 godziny.
Historia.
"The Late Late Show" po raz pierwszy był emitowany w piątek 6 lipca 1962 roku o godzinie 23:20 (GMT). Pierwszym prowadzącym został prezenter radiowy i telewizyjny Gay Byrne, który jednocześnie był najdłużej prowadzącym program bo ponad 37 lat. W latach 1999-2009 program prowadził Pat Kenny zaś od 2009 prowadzi go Ryan Tubridy.
Gośćmi w programie były m.in. takie osobowości jak: Matka Teresa z Kalkuty, prezydenci: Mary Robinson, Mary McAleese, muzycy: Elton John, U2, Bob Geldof, Cliff Richard, Rod Stewart, aktorzy: Colin Farrell, Peter Sellers, prezenterzy telewizyjni Jerry Springer, Graham Norton, sportowcy Sonia O’Sullivan, Roy Keane. W 2007 jednym z gości muzycznych był polski zespół The Jet Set.
Od 2009 roku, w specjalnym wydaniu programu, odbywa się finał eliminacji do Konkursu Piosenki Eurowizji. Podczas emisji, przy udziale głosów widzów oraz jurorów (w stosunku 50:50) wybierana jest piosenka, która będzie reprezentować Irlandię w konkursie.

</doc>
<doc id="2867009" url="https://pl.wikipedia.org/wiki?curid=2867009" title="Goralenverein">
Goralenverein

Goralenverein – organizacja utworzona 29 listopada 1939 przez część działaczy Związku Górali, którzy podjęli kolaborację z niemieckim okupantem. Organizacja miała prowadzić działalność propagandową, społeczną oraz polityczną, będąc zapleczem organizacyjnym dla powstałego następnie "Goralisches Komitee". Przewodniczącym organizacji był Wacław Krzeptowski, jego zastępcą Józef Cukier.

</doc>
<doc id="2867010" url="https://pl.wikipedia.org/wiki?curid=2867010" title="Matka Boża z Candelarii">
Matka Boża z Candelarii

Matka Boża z Candelarii (zwana też La Morenita, co w języku hiszpańskim znaczy czarna) – drewniana figura Matki Boskiej z Dzieciątkiem znajdująca się w Bazylice i Królewskim Sanktuarium Maryjnym Matki Bożej Gromnicznej w mieście Candelaria (Teneryfa, Hiszpania).
Według legendy figurka Matki Boskiej (Czarna Madonna, Matka Boża Gromniczna) została znaleziona w morzu przez Guanczów jeszcze przed przybyciem Hiszpanów w 1390. Figurka była przez nich przechowywana w grocie, a potem trafiła do pierwszej zbudowanej przez zakonników hiszpańskich kaplicy. W roku 1826, podczas niezwykle silnego huraganu, fale morza dosięgnęły jej i porwały z kaplicy. Kopię Czarnej Madonny, wykonał Ferdynand Estevaz, umieszczono ją w jednym z ołtarzy okazałego sanktuarium. W 1959 roku zbudowano obecną bazylikę.
12 grudnia 1867 papież Pius VII ogłosił Matkę Bożą z Candelarii Patronką Wysp Kanaryjskich. Matka Boża z Candelarii jest najważniejszym symbolem religijnym Wysp Kanaryjskich, podobnie jak Obraz Matki Boskiej Częstochowskiej w Polsce.

</doc>
<doc id="2867011" url="https://pl.wikipedia.org/wiki?curid=2867011" title="Stacja Narciarska Zwardoń Ski">
Stacja Narciarska Zwardoń Ski

Stacja Narciarska Zwardoń Ski – ośrodek narciarski położony w Zwardoniu w Beskidzie Żywieckim na zachodnim zboczu wzgórza Mały Rachowiec (840 m n.p.m.), które z kolei jest niewybitnym wzniesieniem na zachodnim zboczu Rachowca (954 m n.p.m.).
Wyciągi i trasy.
W skład kompleksu wchodzą:
Między tymi wyciągami przebiegają 2 trasy narciarskie:
Powyższa numeracja wynika z tego, że wspólną numeracją tras objęty jest również ośrodek „Duży Rachowiec” (patrz niżej).
Trasa 1 jest oświetlona, ratrakowana (2 ratrakami) i dośnieżana (9 armatkami firmy Wintertechnik, na szczycie Małego Rachowca zbudowano zbiornik o pojemności 6,5 tys. m³ do zasilania armatek w wodę). Trasa dla dzieci nie jest oświetlona.
Pozostała infrastruktura.
Na terenie ośrodka do dyspozycji narciarzy i snowboardzistów są:
Stacja nie jest członkiem Stowarzyszenia Polskie stacje narciarskie i turystyczne.
Operator.
Operatorem i właścicielem stacji jest spółka „Ski Beskidy Sp. z o.o. Głównym udziałowcem jest Krzysztof Bąk (55% udziałów). Wśród udziałowców jest również spółka „Meat-Pros Sp. z o.o.”.
Historia.
Kolej krzesełkową uruchomiono tutaj 27 grudnia 2012 roku. Wcześniej na trasie tej kolei pracował 2-osobowy wyciąg orczykowy.
Spółka Ski Beskidy została zarejestrowana w KRS 26 maja 2010 roku.
Wyciąg narciarski Duży Rachowiec.
Ośrodek połączony jest ze stacją „Duży Rachowiec”, znajdującą się na północnych zboczach na Rachowca, na wschód od ośrodka. W obu ośrodkach obowiązuje wspólny system karnetów. Duży Rachowiec dysponuje 2-osobowym wyciągiem orczykowym o długości 1200 m i przepustowości 650 osób na godzinę oraz 2 trasami:
Obie trasy są ratrakowane, jednak nie są sztucznie naśnieżane ani oświetlone.

</doc>
<doc id="2867015" url="https://pl.wikipedia.org/wiki?curid=2867015" title="Wassian II (biskup turowski)">
Wassian II (biskup turowski)

Wassian II (zm. 1544) – prawosławny biskup turowski.
Życiorys.
Przed wstąpieniem do monasteru był żonaty, miał synów Iwana i Jacka. Obaj byli już dorośli, gdy został biskupem turowskim w 1538, po śmierci biskupa Tichona. W 1540 Zygmunt I Stary, w uznaniu zasług hierarchy, nadał obydwu jego synom herb i tytuł szlachecki, a następnie także dom w Pińsku, miejsce na tamtejszym rynku, prawo połowu w Pinie i folwark w okolicy Pińska.
W czasie sprawowania urzędu biskupa turowskiego biskup Wassian II znalazł się w konflikcie o majątek eparchii z Aleksandrą Ostrogską, wdową po Konstantym Ostrogskim, i jej synem Ilią. Aleksandra Ostrogska po śmierci męża, wielkiego dobroczyńcy eparchii, bezprawnie zagarnęła część majątku administratury, którą Konstanty Ostrogski darował eparchii turowsko-pińskiej. Zygmunt Stary, rozstrzygając spór między biskupem a Ostrogską, przyznał rację hierarsze i zabronił Ostrogskim przywłaszczania sobie dochodów biskupa i ingerowania w wewnętrzne funkcjonowanie administratury. W 1538 Zygmunt I Stary nakazał również księciu Jerzemu Olelkowiczowi powstrzymać się od utrudniania biskupowi Wassianowi w objeździe eparchii, zaś w roku następnym zwrócił się do braci Mikołaja i Jana Radziwiłłów o zwrot wsi Wilcze, którą zagarnęli z majątku administratury. Biskup Wassian II procesował się także o prawo do użytkowania jeziora Łukoje, uzyskując w 1541 korzystny dla siebie wyrok.

</doc>
<doc id="2867017" url="https://pl.wikipedia.org/wiki?curid=2867017" title="Fiona-Elizabeth Hughes">
Fiona-Elizabeth Hughes

Fiona-Elizabeth Hughes (ur. 5 marca 1990 r. w Huddersfield) – brytyjska biegaczka narciarska, zawodniczka klubu Yorkshire Dales Cross Country Ski C.
Kariera.
Po raz pierwszy na arenie międzynarodowej Fiona-Elizabeth Hughes pojawiła się w grudniu 2007 roku, podczas zawodów juniorskich w Candanchu (Hiszpania), gdzie zajęła 43. miejsce w biegu na 5 km techniką dowolną.
W Pucharze Świata zadebiutowała 5 lutego 2010 roku w Canmore, gdzie zajęła 65. miejsce w biegu na dystansie 10 km stylem klasycznym. Pucharowych punktów do tej pory nie zdobyła .
Osiągnięcia.
Puchar Świata.
Miejsca na podium.
Hughes nigdy nie stała na podium indywidualnych zawodów Pucharu Świata.

</doc>
<doc id="2867019" url="https://pl.wikipedia.org/wiki?curid=2867019" title="2 Batalion Mostów Kolejowych">
2 Batalion Mostów Kolejowych

2 Batalion Mostów Kolejowych (2 bmk) − oddział saperów kolejowych Wojska Polskiego w II Rzeczypospolitej.
Formowanie i zmiany organizacyjne.
W 1918 zaczęły powstawać kompanie kolejowe. W 1919 w Jabłonnie została utworzona „Kadra wojsk kolejowych nr 1”. Dowódcą kadry został por. Kwiatkowski. 3 kwietnia 1919 utworzono IV batalion wojsk kolejowych w składzie czterech kompanii (nr 13–16), a 26 kwietnia 1919 III batalion wojsk kolejowych także w składzie czterech kompanii (nr 9-12). 15 grudnia nastąpiła zmiana nazwy oddziału na „1 Kadra Wojsk Kolejowych”. Jej dowództwo objął por. Władysław Ziemiański.
26 stycznia 1920 doszło do kolejnej zmiany nazwy na batalion zapasowy 2 pułk wojsk kolejowych. 13 stycznia 1919, jako pierwsza wyruszyła na front kompania kolejowa nr 13, gdzie odbudowywała m.in. linie kolejowe w rejonie Łap, Białegostoku, Czeremchy, Bielska, Hajnówki, Siemiatycz i Wołkowyska. 14 kompania uruchamiała węzeł w Kowlu, 15 kompania działała na linii Brześć – Baranowicze, 9 kompania pracowała na trasie Warszawa – Brześć – Baranowicze, a 10 kompania prowadziła prace w rejonie Wołkowyska, Zelwy i Baranowicz. 26 sierpnia 1920 przy budowie mostu na Bugu spotkały się po raz pierwszy kompanie obu batalionów.
29 listopada 1921 odbyła się uroczystość z okazji powstania 2 pułku wojsk kolejowych, który formalnie został powołany do życia rozkazem Ministra Spraw Wojskowych z 1 sierpnia 1921. Pułk składał się z dowództwa, sekcji administracyjno-taborowej, dwóch batalionów po trzy kompanie, kolejowej linii ćwiczebnej i kadry baonu zapasowego.
Z dniem 1 sierpnia 1923 pułkownik SG Marian Eugeniusz Kozłowski objął stanowisko szefa Wydziału Wojsk Kolejowych w Departamencie VI Wojsk Technicznych Ministerstwa Spraw Wojskowych. 10 października 1923 nowym dowódcą jednostki został podpułkownik inżynier Władysław Gallas.
1 października 1924, w związku z reorganizacją wojsk kolejowych, 2 pułk wojsk kolejowych zmienił nazwę na 2 pułk saperów kolejowych. W związku z likwidacją 3 pułku wojsk kolejowych w Poznaniu, 2 pułk został uzupełniony częścią jego oficerów i szeregowych.
10 czerwca 1925 na poligonie ćwiczebnym w Jabłonnie została przeprowadzona próba obciążeniowa kolejowego mostu składanego systemu Roth-Wagnera o długości 46,5 m. Do budowy mostu zostały po raz pierwszy wykorzystane elementy wykonane w Polsce przez firmy: „Królewska Huta”, „K. Rudzki i S-ka”, „A. Alscher i Spółka” i inne. Do próby obciążeniowej zostały wykorzystane dwa parowozy Tr21. Kierownikiem budowy mostu był kapitan inżynier Leopold Górka, wykładowca budowy mostów w Obozie Szkolnym Saperów.
Z dniem 31 października 1928 podpułkownik inżynier Władysław Gallas został przeniesiony w stan spoczynku. Obowiązki dowódcy pułku pełnił major inżynier Edward Pietroń, a od 21 lutego 1929 major Mikołaj Jasiński. Z dniem 4 grudnia 1928 oficerowie pułku zostali przeniesieni z korpusu oficerów saperów kolejowych do korpusu oficerów inżynierii i saperów z pozostawieniem na zajmowanych stanowiskach służbowych. Z dniem 1 lipca 1929 na stanowisko dowódcy oddziału został wyznaczony podpułkownik inżynier Wacław Głazek.
20 października 1929, w związki z kolejną reorganizacją wojsk saperskich, 2 pułk saperów kolejowych został przeformowany w 2 batalion mostów kolejowych, który składał się z: dowództwa, kwatermistrzostwa, kompanii administracyjnej, kompanii szkolnej, czterech kompanii mostów kolejowych, kompanii silnikowej, parku z warsztatami oraz linii ćwiczebnej. Niżej wymienieni oficerowie zostali wówczas wyznaczeni na stanowiska służbowe:
3 sierpnia 1931 podpułkownik inżynier Wacław Głazek został przeniesiony do Korpusu Kontrolerów. 23 marca 1932 major Józef Bochnia został wyznaczony na stanowisko dowódcy batalionu, a zwolnione przez niego stanowisko zastępcy dowódcy batalionu objął z dniem 1 maja 1932 major Stanisław Olczak z Szefostwa Saperów M.S.Wojsk. 25 stycznia 1934 Minister Spraw Wojskowych, marszałek Polski Józef Piłsudski zmienił nazwę garnizonu Jabłonna na „Legionowo”. W tym samym miesiącu major Józef Bochnia został wyznaczony na stanowisko zastępcy delegata Sztabu Głównego przy Dyrekcji Okręgowej Kolei Państwowych w Stanisławowie. Nowym dowódcą batalionu został major Czesław Hellmann, dotychczasowy zastępca dowódcy batalionu mostowego. Major Hellmann objął dowództwo po ukończeniu pięciomiesięcznego kursu oficerów sztabowych saperów przy Wyższej Szkole Wojennej w Warszawie.
Przez cały okres międzywojnia pułk (batalion) prowadził w ramach ćwiczeń prace użytkowe na rzecz gospodarki narodowej. W 1934 batalion uczestniczył w likwidacji skutków powodzi w rejonie Mszany, zbudował mosty w Bogumiłowicach i Myślenicach. Pułk nie uczestniczył bezpośrednio w przewrocie majowym, ale 15 maja 1926 roku wyjechał do Warszawy do dyspozycji dowódcy Okręgu I generała Wróblewskiego. W związku z napiętą sytuacją polityczną 14 maja 1939 powołano na ćwiczenia grupę rezerwistów, a miesiąc później następną grupę. 18 sierpnia ogłoszono wzmocnione pogotowie OPL i przeciwpożarowe. 30 sierpnia 1939 wzmocniono warty koszarowe, wprowadzono nadzór nad studniami w obawie o zatrucie wody.
Mobilizacja 1939.
2 batalion mostów kolejowych był jednostką mobilizującą. Zgodnie z planem mobilizacyjnym „W” batalion sformował w Jabłonnie:
Na wyposażeniu Grupy Wojsk Kolejowych znajdowały się kbk wz. 92, a pozostałych oddziałów kb wz. 86/93, km wz.08 i maski pgaz. wz. 32.
Działania bojowe zmobilizowanych jednostek 2 batalionu mostów kolejowych.
Dowództwa Grup Wojsk Kolejowych (GWK)
W ramach planu mobilizacyjnego w batalionie utworzono cztery Dowództwa Grup Wojsk Kolejowych, dwie utworzono podczas mobilizacji alarmowej w grupie "brązowej", dwie w trakcie mobilizacji powszechnej. Zgodnie z etatem każde z dowództw GWK składała się: dowódcy, pocztu, kwatermistrzostwa i drużyny gospodarczej. Stan osobowy to 7 oficerów i 10 szeregowych. Dysponowała 1 samochodem osobowym, 1 rowerem, 1 wozem taborowym, 2 końmi, niektóre grupy miały jeszcze dodatkowo 1 samochód osobowy, 1-2 motocykle. Ponadto dysponowała taborem kolejowym: parowóz typu lekkiego, wagon osobowy, wagon towarowy kryty, platforma.
Zmobilizowane w alarmie 25 sierpnia 1939 roku. Przydzielone do Armii "Pomorze", dowódcą grupy był kpt. Witold Karpowicz, zastępca por. Józef Zając. Zgodnie z planem miały podlegać; 24 kompania mostów kolejowych, 1 czołówkę warsztatową mostów kolejowych i 51 kompanię ruchowo-kolejową. 4 września dowództwo dotarło do Torunia, faktycznie do 11 GWK dołączyła tylko 51 kompania. 4 i 5 września koordynowano działania 51 kompanii na węźle w Toruniu, 6 września przebywała w Ciechocinku, a 51 kr-k przebywała w Aleksandrowie Kujawskim. 7 września 51 kr-k została podporządkowana 12 GWK, a 11 GWK dołączyła do sztabu Armii "Pomorze" i wraz z nim dzieliła dalsze losy. Wycofała się przez Nieszawę, Włocławek, Gostynin do Sochaczewa. Tu w wyniku niemieckich działań uległa rozproszeniu, część żołnierzy przedostała się do Warszawy, pozostali z dowódcą grupy dostali się do niewoli 18 września.
Zmobilizowane w alarmie 25 sierpnia 1939 roku. Przydzielone do Armii "Poznań", dowódcą grupy był kpt. Franciszek Gołaj, zastępcą por. Władysław Kaczorowski. Zgodnie z planem miały podlegać; 25 kompania mostów kolejowych i 41 kompania ruchowo-kolejowa. 12 GWK 1 i 2 września koordynowała pracę 41 kr-k i kolejarzy na liniach i stacjach kolejowych w Inowrocławiu, Mogilnie, Gnieźnie i Wrześni likwidujących skutki ataków lotniczych. 7 września została podporządkowana jej 51 kr-k z Armii "Pomorze". 12 września dotarła do Kutna, następnie przystąpiła do odbudowy mostu kolejowego w Łowiczu na Bzurze. Zgodnie z rozkazem ze sztabu armii prace przerwano i podjęto marsz do Warszawy, gdzie dotarł tylko dowódca grupy. 12 GWK wraz z podległymi pododdziałami dołączyła do 16 DP i 20 września w rejonie Sochaczewa dostała się do niewoli.
Zmobilizowane w mobilizacji powszechnej 4 września 1939 roku. Zgodnie z planem miała wejść wraz z 23 kompanią mostów kolejowych i 31 kompanią ruchowo-kolejową w skład SGO "Narew". Dowódcą grupy był mjr Cyprian Ułaszyn, zastępcą kpt. inż. Władysław Ruchaj. Jednakże z uwagi na zmianę sytuacji operacyjnej nie dołączyła do swojego przydziału wojennego. 6 września wraz z 23 kmk dotarła transportem kolejowym do stacji Warszawa-Praga, gdzie odbudowywała linię i stację po zniszczeniach, powstałych na skutek ataków lotniczych. Następnie transport GWK nr 13 i 23 kmk przez Mińsk Mazowiecki dotarł do Siedlec, skąd polecono udać się do stacji wyczekiwania w Rafałówce. transport poprzez Łuków, Lublin, Kowel, Sarny dotarł do celu 17 września. W trakcie dyslokacji 23 kmk naprawiała skutki nalotów. Z uwagi na zbliżanie się wojsk sowieckich, grupa przez Kowel dotarła do stacji kolejowej w Małoryta. Tam po zniszczeniu sprzętu grupa dzieliła dalsze losy z Grupą/Dywizją "Brzoza" i SGO "Polesie". 
Zmobilizowane w mobilizacji powszechnej 8 września 1939 roku. Zgodnie z planem miała być w dyspozycji Naczelnego Wodza z miejscem dyslokacji w Siedlcach. Dowódcą grupy był kpt. August Urbańczyk, zastępcą dowódcy por. Mieczysław Strąk. Dowództwo GWK nr 14 wyruszyło transportem kolejowym przez Radzymin, Tłuszcz, Mińsk Mazowiecki do Siedlec. z powodu zniszczeń torów na stacji kolejowej Mrozy opuszczono transport i wyruszono w kierunku Siedlec, w trakcie marszu 14 września w efekcie ataku wojsk niemieckich grupa uległa rozproszeniu. Część dołączyło do batalionu kpt. Bronisza w rejonie Mrozów, część z por. Strąkiem dołączyła marszem pieszym do SGO "Polesie". 
Kompanie mostów kolejowych (kmk) 
W ramach mobilizacji alarmowej i powszechnej 2 bmk zmobilizował 15 kompanii mostów kolejowych. Zadaniem kompanii było utrzymanie w stanie przejezdnym wytypowanych linii kolejowych, miały odbudowywać mosty, wiadukty i przepusty kolejowe, zniszczone lub uszkodzone w trakcie działań bojowych. Każda kompania mostów kolejowych składała się z; dowódcy, pocztu dowódcy z kancelarią, drużyny łączności, obsługami ckm, 4 plutonów budowlanych, plutonu elektrotechnicznego, plutonu gospodarczego. Etat kmk, to; 7 oficerów, 308 szeregowych. Kompania poruszała się w 5 składach kolejowych (dla plutonów budowlanych: 4 parowozy typu lekkiego, 16 wagonów krytych 10T mieszkalne, 4 wagony kryte 15T na sprzęt 8 platform 15T na materiał nawierzchniowy, drezyny i ckm plot.), (dla bazy kompanii tj. dowództwa, plutonu elektrotechnicznego i plutonu gospodarczego: parowóz typu ciężkiego, 4 platformy 15T z przęsłem mostowym i palami drewnianymi, materiałem nawierzchniowym, kafarami, drezyną i ckm plot., wagon 10T z materiałami wybuchowymi, 3 wagony kryte 15T ze sprzętem technicznym i warsztatem, platforma 10T z 2 kuchniami polowymi, wagon osobowy oficerski, 4 wagony kryte 10T mieszkalne saperów, 6 wagony kryte 10T; sanitarny i kancelaria, wartownia, podoficerski mieszkalny, magazyn broni i mundurowy, kuchenny, 2 kryte 10T magazyny żywności, platforma 15T na pojazdy), gdzie przewożono sprzęt, wyposażenie i cały stan osobowy, dodatkowo dysponowano 1 samochodem osobowym, 1 samochodem ciężarowym, 1-2 motocyklami oraz niektóre kmk posiadały ciągniki na prowadnicach szynowych typu C4P lub C7P oraz C2P. Uzbrojenie zespołowe kmk to 5 ckm plot.. 
Sformowana w mobilizacji alarmowej 24-27 sierpnia 1939 roku, pod dowództwem kpt. inż. Józefa Parońskiego. 27 sierpnia 1939 r. wyjechała do stacji kolejowej Łapy, do 5 września utrzymywała pełną przejezdność węzła kolejowego. Po ciężkim bombardowaniu 5 września uruchomiono jeden tor. 7 września z uwagi na zagrożenie atakiem wojsk niemieckich od strony północnej, odjechała przez Białystok, Brześć n/Bugiem, Kowel do Sarn, gdzie przybyła 15 września, naprawiając po drodze uszkodzenia linii kolejowej. Prowadzący prace w rejonie Małkini pluton por. rez. inż. Namiotkiewicza został odcięty od kompanii i dołączył na stacji kolejowej w Tłuszczu do Ośrodka Zapasowego Mostów Kolejowych nr 2. Od kompanii odłączyła się też grupa 20 saperów z ppor. rez. Barwińskim 19 września znalazła się w Landwarowie, gdzie dołączyła do 14 kmk. Po agresji ZSRR, dowódca kompanii wycofał 11 kmk przez Kowel na zachód, z uwagi na wysadzenie mostu kolejowego na Bugu w pobliżu Dorohuska, kompania zniszczyła wyposażenie i sprzęt ciężki i pomaszerowała w kierunku do Chełma Lubelskiego na południe kraju, pod Zamościem 11 kmk dostała się do niewoli sowieckiej. 
Sformowana w mobilizacji alarmowej 24-27 sierpnia 1939 roku, pod dowództwem kpt. inż. Floriana Dworaka. 27 sierpnia 1939 r. wyjechała do stacji kolejowej Skierniewice. Plutony pracowały na odcinkach Piastów-Skierniewice, Skierniewice-Koluszki, Koluszki-Piotrków Trybunalski. 5 września wycofał się z uwagi na zbliżanie się wojsk niemieckich pluton z odcinka Piotrków Tryb.-Koluszki. Do 8 września prowadzono prace na pozostałych odcinkach. 8 września z uwagi na zagrożenie kompania przemieściła się na stację kolejową Włochy. Z uwagi na brak możliwości przejazdu z powodu na uszkodzenia toru i stojące transporty, kompania utknęła. W godzinach popołudniowych oddziały niemieckie zaatakowały rejon Włoch,12 kmk przystąpiła do walki w obronie rejonu stacji kolejowej. Siła natarcia i ostrzał pociągu doprowadził do wycofania się kompanii, a następnie jej podziału. Większość kompanii pod dowództwem ppor. H. Reinhardta i ppor. rez. inż. Czarnoty-Bojarskiego marszem pieszym 8 września wieczorem dotarła do koszar 2 bmk do Legionowa, tam na rozkaz dowódcy OZMK nr 2, kompania nazajutrz udała się na Dworzec Warszawa-Wschodnia, tam dowódca kompanii ściągnął przy pomocy kolejarzy składy kompanii z Włoch. Ze względu na braki kompania została uzupełniona żołnierzami i sprzętem 52 kmk i 11 kompanii kolejowo-drogowej. Od 12 września 12 kmk brała udział w obronie Warszawy, prowadziła odbudowę kolejowego węzła warszawskiego, przewoziła zaopatrzenie pomiędzy dworcami Warszawa Wschodnia, Gdańska i Zachodnia oraz ze składów amunicji w Palmirach. Została rozwiązana po kapitulacji Warszawy w dniu 28 września. Część kompanii pod dowództwem zastępcy dowódcy ppor. Stanisława Radomskiego wycofała się na wschód, przekroczyła Wisłę i dotarła do Chełma Lubelskiego, tam po pobraniu sprzętu saperskiego 14 września pluton ppor. Radomskiego został skierowany do Dorohuska do obrony mostu kolejowego i drogowego na Bugu. 15 i 16 września pluton prowadził naprawy torów w pobliżu mostów ponosząc straty od ataków lotnictwa niemieckiego. 17 września pluton od strony wschodniej z rejonu Jagodzina odparł dwa natarcia niemieckiego patrolu pancerno-motorowego na most. 18 września wobec braku możliwości prowadzenia dalszych prac wycofał się na południowy wschód w kierunku Lwowa. 22 września pluton dostał się do niewoli niemieckiej w miejscowości Zapytowo. 
Sformowana w mobilizacji alarmowej 24-27 sierpnia 1939 roku, pod dowództwem kpt. Zdzisława Sroczyńskiego. 27 sierpnia 1939 r. wyjechała do stacji kolejowej Skarżysko Kamienna. Pracowała na odcinku Skarżysko Kamienna-Sandomierz do 6 września. Od 6 do 10 września kompania przemieszczała się szlakiem kolejowym do Lublina naprawiając zniszczenia. 14 września 13 kmk dotarła do Chełma Lubelskiego, a następnie została skierowana do naprawy mostu kolejowego w Dorohusku na Bugu. Po naprawieniu mostu wyruszyła przez Kowel do Równego, który osiągnęła 17 września. 18 września dowódca kompanii na wieść o zbliżaniu się wojsk sowieckich rozwiązał 13 kmk, sam przedostał się na Węgry, część żołnierzy i oficerów dostała się do sowieckiej niewoli. 
Sformowana w mobilizacji alarmowej 24-25 sierpnia 1939 roku, pod dowództwem kpt. inż. Stanisława Wiatrowskiego. 26 sierpnia 1939 r. wyjechała do stacji kolejowej w Tłuszczu. 29 sierpnia została skierowana do Białegostoku i tam objęła linię kolejową na odcinku od Łososina do Łap. Do 10 września kompania pracowała na swoim odcinku. Od 11 września z uwagi na zagrożenie atakiem wojsk niemieckich kompania wycofywała się sukcesywnie do Wołkowyska, na stacji kolejowej Rzednia dwa dni usuwano zniszczenia po nalocie lotniczym. Sukcesywnie wycofywane z rejonu Białegostoku plutony zbierały się do 14 września w kierunku Grodna. Od 14 września podjęto prace na odcinkach Sokółka-Suwałki, Grodno-Sokółka, Grodno-Mosty i w kierunku na Wilno. 15 września dokonano zniszczeń linii kolejowej na odcinku Sokółka-Kuźnica przy pomocy "Pętli L" 17 września na rozkaz zastępcy dyrektora ds. wojskowo-kolejowych Wileńskiej DOKP ppłk Tobika wykonania dalszych zniszczeń na odcinku od Kuźnicy do Grodna i nawierzchni mostu kolejowego w Grodnie. 18 września 14 kmk przybyła do Wilna, podjęto budowę umocnień w rejonie Landwarowa, jeden pluton naprawiał most kolejowy na Wilii uszkodzonego przez sowieckich dywersantów. Jeden z plutonów był ostrzeliwany przez czołgi sowieckie. Nocą 18/19 września 14 kmk z Wilna przez Landwarów dojechała do miejscowości Zawiasy. 19 września kompania otrzymała rozkaz przekroczenia granicy z Litwą, dołączyła grupa saperów z 11 kmk. Dowódca kompanii zwolnił do domu żołnierzy kompanii, a z grupą pozostałych tj. 6 oficerów i ok. 100 szeregowych oraz całym sprzętem przekroczył granicę litewską 19 września w grupie płk Siedleckiego. 
Sformowana w mobilizacji alarmowej 24-27 sierpnia 1939 roku, pod dowództwem kpt. Włodzimierza Lichacza. 27 sierpnia 1939 r. wyjechała do stacji kolejowej Łowicz. Pracowała plutonami na odcinkach Błonie, Sochaczew, Łowicz i Głowno. Dalsze losy kompanii nie są znane. 
Sformowana w mobilizacji alarmowej 24-25 sierpnia 1939 roku, pod dowództwem kpt. Włodzimierza Godka. 26 sierpnia 1939 r. wyjechała do stacji kolejowej Tłuszcz i miała oczekiwać na dalsze rozkazy na linii ćwiczebnej do Pilawy. Od 31 sierpnia obsadzała odcinek Grodno-Landwarów, plutonami na stacjach kolejowych Porzecze, Marcinkańce, Orany. Od 2 września pluton z Marcinkaniec przesunięto do Augustowa i zajmował się odcinkiem Suwałki-Sokółka. Nocą 5/6 września 16 kmk telefonogramem ze Sztabu Naczelnego Wodza udała się do Brześcia n/Bugiem. 6 września kompania dotarła do stacji Kleszczele, gdzie w ciągu 6 godzin naprawiono most na rzece Nurzec. 7 września nowym rozkazem 16 kmk udała się do Kowla, obsadzając 8 września plutonami stację kolejową we Włodzimierzu Wołyńskim, Turopinie, a resztą kompanii stację kolejową Kowel II. Od 9 września pracował jeden z plutonów na trasie Brześć-Kowel. Kompania pracowała dniem i nocą, gdyż ataki lotnicze były wykonywane średnio po trzy dziennie. 13 września była bombardowana w Kowlu baza kompanii, gdzie było rannych i kontuzjowanych 6 żołnierzy, zniszczeniu uległy 3 wagony i 1 ckm. 18 września kpt. Godek otrzymał od dowódcy w Kowlu rozkaz rozformowania kompanii w związku z agresją sowiecką. Dowódca nie wykonał go. Z częścią kompanii, pod dowództwem kpt. Godka saperzy budowali umocnienia i kładli miny ppanc. na skrzyżowaniu dróg Kobryń-Włodawa i Brześć-Kowel. 23 września grupa pomaszerowała do Włodawy. Tam po kilku dniach dołączyła do SGO "Polesie". Podczas walk o Parczew, Serokomlę i Kock grupa poniosła stratę 14 poległych i 40 rannych. Pozostała część kompanii pod dowództwem ppor. rez. inż. Henryka Janczewskiego wraz z żołnierzami 122 kompanii roboczej drogowo-kolejowej, załadowano na pozostały tabor kompanii wszystkich żołnierzy saperów i innych chcących walczyć oraz broń i amunicję i nocą 18/19 wyruszył z Kowla w kierunku Włodzimierza Wołyńskiego. Na stacji kolejowej Turzyska z uwagi na uszkodzenie mostu na Turii oddział spieszył się zabierając 2 armaty ppanc, 30 ckm, 16 lkm, amunicję część sprzętu saperskiego dwa ciągniki C2P, kuchnie polowe itp. 20 września maszerując w kierunku Bugu osiągnął rejon Dubienki przeprawił się na brzeg zachodni promem. 21 września oddział uruchomił pociąg w rejonie Rejowca, którym dojechał do miejscowości Trawniki. Oddział ppor. Janczewskiego wszedł w skład Grupy „Chełm” płk dypl. Płonki wraz z nią walczył w charakterze piechoty pod Trawnikami, Fajsławicami i Łapiennikiem Nadrzecznym. 26 września oddział maszerował do Żółkiewki, po postoju, 28 września przez Wysokie, Chrzanów dotarł w rejon Dzwoli, gdzie oddział uczestniczył w walce z dywizjonem ppanc. niemieckiej 27 DP. Po dojściu do wsi Momoty-Domostwo Grupa płk Płonki została otoczona przez wojska sowieckie i skapitulowała 2 października. Ppor. Janczewski z ochotnikami ze swojego oddziału pomaszerował do Puszczy Solskiej i po przeprawie przez rzekę Tanew z uwagi na duże nasycenie wojskami okupantów terenu, wypłacił każdemu pieniądze, bron ukrył lub zniszczył, a oddział 16 kmk rozwiązał 4 października. 
Sformowana w mobilizacji powszechnej jako pierwsza w dniach 31 sierpnia-2 września 1939 roku, pod dowództwem kpt. Stanisława Bury-Burzyńskiego. 3 września 1939 r. wyjechała do stacji kolejowej Warszawa-Wschodnia. Dowódca kompanii od Dowódcy Wojsk Kolejowych w Polu płk Słapka otrzymał rozkaz utrzymania sprawności torów i urządzeń stacyjnych na terenie prawobrzeżnej części Warszawy. 4 września po dwukrotnych nalotach na dworzec Warszawa-Wschodnia uszkodzone zostały tory i linia średnicowa. Naprawa trwała ponad 16 godzin. 5 września kpt. Bury-Burzyński fonogramem płk Spałka został wyznaczony dowódcą Grupy Wojsk Kolejowych węzła warszawskiego. Zebrał blisko 600 saperów kolejowych, z różnych pododdziałów. 5-7 września plutony prowadziły prace naprawcze i odbudowę zniszczeń na węźle warszawskim, przerwy powstałe z powodu bombardowań nie trwały dłużej niż 3 godziny. Straty to 2 poległych, 7 rannych, 6 chorych i 11 zaginionych. Jeden z plutonów prowadził prace na linii Warszawa-Wsch.-Rembertów. 8 września ponownie zbombardowany został Dworzec Wsch. i baza kompanii, straty to 3 poległych i 4 rannych. 9 września z dowództwa Armii "Modlin" otrzymał rozkaz usuwania szkód na linii Warszawa-Wsch.-Rembertów-Mińsk Mazowiecki-Siedlce. Na odcinku tym pracowała cała 17 kmk w dniach 10-13 września, sukcesywnie przesuwając się na odcinek Mińsk Maz.-Siedlce. 13 września kompania osiągnęła stację kolejową w Mrozach, gdzie od 13 do 15 września uruchomiła stację pomp i ułożyła do stacji Sosnowe 200 m torów kolejowych. Kpt. Bury-Burzyński, podporządkował się płk Prus-Więckowskiemu w miejscowości Skruda dowodzącemu żołnierzami w zablokowanych transportach kolejowych. Zgrupowanie 17 kmk liczyło ok. 430 saperów uzbrojonych 6 ckm, 11 lkm i rkm, broń ręczną i granaty. Miało zadanie bronić rejon stacji kolejowej w Mrozach od strony zachodniej i Kałuszyna. 16 września w godzinach południowych 17 kmk odparła natarcie dwóch niemieckich kompanii piechoty ze składu niemieckiej 12 DP, ze wsparciem artylerii od strony Kałuszyna na Mrozy. Następnie ze wsparciem pociągu pancernego nr 52 "Piłsudczyk" wykonała kontratak w wyniku którego wzięto do niewoli 5 jeńców i zdobyto motocykl. Straty własne to 2 żołnierzy poległo, rannych zostało 6, artyleria niemiecka rozbiła 2 ckm-y. W godzinach popołudniowych nieprzyjaciel wykonał ponowne natarcie wdzierając się do Mrozów, gdzie doszło do zaciętych walk, również wręcz na białą broń. Obronę ponownie wsparł "Piłsudczyk", zdołano wyprowadzić część składów 17 kmk, w trakcie tych walk kompania poniosła wysokie straty sięgające 30% stanu osobowego. Zastępca dowódcy 17 kmk por. Zygmunt Musiał został odcięty z połową kompanii od pozostałej części. Nocą 16/17 września przebił się przez pierścień okrążenia ze 150 saperami. Grupa ta usiłowała przedostać się do Warszawy, po dojściu do Mlądza 19 września, z uwagi na liczne jednostki niemieckie skierowała się w kierunku Chełma Lubelskiego. W trakcie marszu stoczyła z oddziałami niemieckimi dwie potyczki we wsi Niedźwiada niedaleko Lubartowa i we wsi Zielone Grądy koło Rudy Huta, gdzie grupa została rozbita. Por. Musiał wraz z 19 saperami przedarł się do SGO "Polesie". Pozostała część 17 kmk wraz z dowódcą kpt. Burym-Burzyńskim weszła w skład innych pododdziałów Grupy płk Prus-Więckowskiego, a dowódca kompanii został kwatermistrzem grupy.
Sformowana w mobilizacji powszechnej w dniach 31 sierpnia-3 września 1939 roku, zgodnie z planem przeznaczona była do obsadzenia linii kolejowej Warszawa-Małkinia. Dowódcą kompanii był kpt. Mieczysław Chołąckiewicz lub por. Emil Franciszek Tichy. Nie znany jest nieznany przebieg jej działań podczas września 1939 roku.
Sformowana w mobilizacji powszechnej w dniach 31 sierpnia-2 września 1939 roku, pod dowództwem kpt. inż. Stanisława Dąbrowskiego. 3 września kompania z Legionowa przejechała przez dworzec Warszawa-Zachodnia do Modlina, stąd rano 4 września dotarła do Kutna. Kompania stacjonowała na stacji kolejowej Strzelce Kutnowskie, dwa plutony pracowały na linii Kutno-Płock. Od 5 września na rozkaz zastępcy Dowódcy Wojsk Kolejowych w Polu ppłk Stelmachowskiego kompania przystąpiła do odbudowy kolejowych połączeń telefonicznych na linii Kutno-Toruń. 6 września ze względu na doszczętne zniszczenie przez bombardowania węzła kutnowskiego, otrzymano rozkaz pozostawienia pociągów na stacji w Strzelcach Kutnowskich i marszu do Mińska Mazowieckiego. Od rana 7 września 19 kmk podjęła marsz pieszy, po dotarciu do Żychlina wieczorem, kolumna została zawrócona do Strzelec Kutnowskich, gdzie przybyła nad ranem 8 września. Po ustaleniu, iż rozkaz powrotu był fałszywy ponownie kompania podjęła marsz w pierwotnym kierunku, rekwirując wozy konne do przewozu sprzętu saperskiego i żołnierzy z otartymi nogami. W rejonie Błonia 10 września 19 kmk została ostrzelana ogniem niemieckiej artylerii i broni maszynowej zbliżających się jednostek niemieckich uległa częściowemu rozproszeniu. Maszerujący z pojazdami samochodowymi zastępca dowódcy por. Bucza, dojechał do Mińska Maz. i nie doczekawszy kompanii udał się do Brześcia n/Bugiem, a potem do Kowla, gdzie dołączył do 16 kmk. 10 września wieczorem większość kompanii dotarła do Warszawy, gdzie na rozkaz dowódcy 52 GWK kompania udała się na dworzec Warszawa-Gdańska, tu objęto skład kolejowy z lokomotywą. 19 kmk uczestniczyła w obronie Warszawy pracując na linii w kierunku do Palmir i w rejonie Dworca Gdańskiego. 19 kmk uczestniczyła w budowie i obsadzie improwizowanego pociągu pancernego. 
Sformowana w mobilizacji powszechnej w dniach 31 sierpnia-4 września 1939 roku, pod dowództwem por. Mariusza Antoszewskiego. 20 kmk została przydzielona do Armii "Łódź". 4 września kompania z Legionowa przejechała przez Warszawę do Łodzi, będąc bombardowana na terenie węzła warszawskiego dwukrotnie. Z Łodzi w nocy 4/5 września wyruszyła do Zduńskiej Woli. Po dotarciu do stacji kolejowej Łask ustalono, że jest zniszczona i opuszczona, a odcinek do Zduńskiej Woli jest zniszczony nalotami lotniczymi i zablokowany. Do naprawy odcinka pozostawiono jeden pluton ppor. Stefana Bortnowskiego, natomiast reszta kompanii odjechała do Łodzi. Pluton pracował do świtu 6 września, naprawiając tory i wyprowadzając zablokowany tabor. Następnie na rozkaz dowódcy 20 kmk wycofał się do Łodzi, z uwagi że nie zastał już na miejscu kompanii realizując rozkaz wycofał się przez Skierniewice do Warszawy. 8 września w rejonie Pruszkowa ok. godz.17 dostał się do niewoli niemieckiego podjazdu pancernego. Z uwagi na brak rozkazów z dowództwa Armii "Łódź", kompania 6 września samodzielnie naprawiając po drodze uszkodzenia linii kolejowych pojechała trasą Zgierz-Głowno-Sochaczew-Błonie do Warszawy. 8 września w trakcie marszu 20 kmk uwolniła zablokowany zniszczonym taborem pociąg pancerny nr 52 "Piłsudczyk", tracąc w wyniku nalotów 1 poległego i kilku rannych. Na rozkaz Dowódcy Obrony Warszawy gen. W. Czumy kompania podjęła marsz w kierunku Brześcia n/Bugiem, przez Radzymin-Tłuszcz. 9 września przed Tłuszczem 20 kmk nawiązała kontakt z batalionem kpt. Bronisza z OZMK nr 2 i wraz z nim kontynuowała podróż. Tego dnia w pobliżu Tłuszcza w wyniku ataku lotniczego wyleciały w powietrze wagon z amunicją i drugi z materiałami wybuchowymi. Po dotarciu w rejon stacji kolejowej Sosnowe, 20 kmk włączyła się do walki jako piechota w zgrupowaniu kpt. Bronisza. Kompania zajmowała obronę od kierunku wschodniego zgrupowania, odpierając w dniach 14-21 września wielokrotne ataki oddziałów niemieckich. 17 września kompania utraciła swoje składy kolejowe na stacji Mrozy. 22 września 20 kmk maszerowała jako straż przednia zgrupowania płk Prus-Więckowskiego, podczas przebijania się do lasów nadleśnictwa Izdebno. 30 września 20 kompania została rozwiązana decyzją dowódcy zgrupowania. 
Sformowana w mobilizacji powszechnej w dniach 31 sierpnia-4 września 1939 roku, prawdopodobnie pod dowództwem por. Alfreda Kunickiego. Według innych źródeł dowódcą kompanii był por. Emil Franciszek Tichy lub kpt. Mieczysław Chołąckiewicz. Stanowić miała odwód Dowódcy Wojsk Kolejowych w Polu. Stacjonować miała na linii ćwiczebnej 2 bmk Tłuszcz-Pilawa. Nieznany jest przebieg działań kompanii we wrześniu 1939 roku. 
Sformowana w mobilizacji powszechnej w dniach 3-7 września 1939 roku, pod dowództwem kpt. Filipa Krajewskiego, zgodnie z planem podlegała Armii "Modlin" z miejscem stacjonowania w Siedlcach. 8 września 22 kmk odjechała w kierunku Siedlec, dotarła do Mińska Mazowieckiego, a następnie z batalionem kpt. Bronisza brała udział w walkach zgrupowania płk Prus-Więckowskiego jako piechota. 30 września rozwiązana wraz z pozostałymi pododdziałami zgrupowania. 
Sformowana w mobilizacji powszechnej w dniach 31 sierpnia-4 września 1939 roku, pod dowództwem por. Wacława Kormalki. Zgodnie z planem miała wejść w skład SGO "Narew" i obsadzić linię Białystok-Grajewo. 5 września kompania wyruszyła z Legionowa i na stacji Warszawa-Praga zatrzymano się z powodu zniszczeń. Po naprawie rejonu stacji, rano 7 września 23 kmk dotarła do Cegłowa, gdzie została zbombardowana wraz ze stacją kolejową, poległo 7 saperów, a ok. 15 zostało rannych. Z uwagi na duże zniszczenia stacji kolejowej w Cegłowie, kompania została wycofana na linię Warszawa-Dęblin i przez Ryki, Łuków 8 września dotarła do Siedlec. Skąd pod dowództwem 13 GWK udała się do Łukowa, gdzie odbudowała przejazd, a następnie przemieściła się trasą Lublin-Chełm Lubelski-Kowel osiągając 17 września Rafałówkę wielokrotnie odbudowując zniszczenia na trasie. Na wieść o agresji sowieckiej 18 września 23 kmk udała się na zachód. 19 września kompania zbliżyła się do Kowla, zajętego przez wojska sowieckie. dowódca kompanii por. Kormalko, śmiałym działaniem wraz z 23 kmk opanował dworzec, uwalniając wielu żołnierzy polskich z niewoli, pod ogniem broni maszynowej i czołgu uruchomiono kilka składów na dworcu, po czym wraz ze swoim eszelonem i innymi składami wraz z uwolnionymi żołnierzami przedarła się linią kolejową na Brześć n/Bugiem docierając do Małoryty. Tu za zgodą dowódcy 13 GWK 21 września zniszczono ciężki sprzęt i 25 włączono 22 kmk do Grupy/Dywizji "Brzoza". Następnie od 29 września w składzie batalionu saperów mjr C. Ułaszyna, 23 kmk uczestniczyła w działaniach i walkach 50 DP "Brzoza" i dzieliła dalsze losy SGO "Polesie" do 6 października 1939 roku. Łączne straty osobowe kompanii w poległych, rannych i zaginionych wynosiły ok. 30%. 
Sformowana w mobilizacji powszechnej na początku września. Dowódca kompanii nieznany. Zgodnie z planem miała wejść w skład Armii "Pomorze", gdzie wyjechała z Legionowa, cofnięta rozkazem do Warszawy, gdzie przybyła 8 września. Nocą 8/9 września uczestniczyła w odbudowie torów kolejowych na stacji Warszawa-Praga. 9 września przeprowadziła trasą Warszawa-Otwock-Dęblin ok. 20 transportów ewakuacyjnych i 2 pociągi z amunicją. Następnie przemieszczał się trasą Lublin-Chełm Lubelski do Lubomli odbudowując po drodze uszkodzenia. 23 września 24 kmk uczestniczyła w likwidacji ukraińskiej dywersji w Lubomli wspólnie z 58 kmk. W wyniku akcji saperów kolejowych zarekwirowano u Ukraińców 11 wozów z bronią ręczną i maszynową oraz z amunicją. Aresztowano 11 dywersantów, odstawionych do Komendy Garnizonu w Chełmie Lubelskim. Po 17 września z kompanii zdezerterowało wielu żołnierzy spośród mniejszości narodowych. Opis działań kompanii jest fragmentaryczny i niekompletny. 
Sformowana w mobilizacji powszechnej w dniach 1-5 września 1939 roku, pod dowództwem por. inż. Zbigniewa Lewandowskiego, zgodnie z planem podlegała Armii "Poznań". 6 września kompania wyjechała z Legionowa, dotarła do Warszawy i stacjonowała na Dworcu Gdańskim z uwagi na sytuację związaną z Armią "Poznań". 9 września otrzymała rozkaz wyjazdu przez Mińsk Mazowiecki, Siedlce do Brześcia n/Bugiem. 10 września kompania dotarła do Siedlec z uwagi na uszkodzenia trasy kolejowej w kierunku na Brześć przystąpiła do naprawy torów i infrastruktury kolejowej. W nocy 10/11 września niemiecki podjazd pancerny uderzył na stację w Siedlcach, wycofanie składu stało się niemożliwe, na rozkaz dowódcy kompanii zniszczono ciężki sprzęt i skład. Zabrano broń i amunicję, marszem pieszym 11 września 25 kmk dotarła do Łukowa, zajmując i organizując skład kolejowy. 12 września po dojechaniu do Brześcia n/Bugiem kompania uzupełniła braki sprzętowe z magazynów twierdzy. Sformowano nowy skład pociągu kompanijnego. Następnie trasą Kobryń-Pińsk-Łunieniec 16 września kompania dotarła do Sarn. 17 września z uwagi na agresję sowiecką 25 kmk odjechała na zachód trasą Równe-Kowel-Włodzimierz Wołyński-Hrubieszów do Zamościa, gdzie dotarła 19 września. W Zamościu z uwagi na zniszczenia linii kolejowej i pojawiające się jednostki niemieckie 25 kmk porzuciła pociąg i marszem pieszym pomaszerowała w kierunku Chełma Lubelskiego. Po dotarciu w okolice Chełma, kompania dołączyła do oddziałów Grupy "Chełm" płk dypl. Płonki i dalsze działania prowadziła jako kompania piechoty. 29 września stoczyła walkę z oddziałem niemieckim koło Dzwoli i Janowa. Wraz z Grupą "Chełm" dotarła 30 września do rejonu Domostowa-Momoty, 2 października z uwagi na okrążenie przez wojska sowieckie i niemieckie oddziały płk Płonki skapitulowały przed wojskami sowieckimi. Por. Lewandowski z 25 kmk pomaszerował do Puszczy Solskiej, tam nad Tanwią 4 października z uwagi na nasycenie terenu wojskami Armii Czerwonej 25 kmk rozwiązał, żołnierze rozproszyli się w większości do domów, część natomiast dostała się do niewoli. 
Czołówki warsztatowe mostów kolejowych 
W ramach mobilizacji powszechnej sformowano czołówki warsztatowe mostów kolejowych typu I ze stacją elektrowagonową nr 1, nr 2 i nr 3 oraz typu II nr 4. Czołówki miały za zadanie współpracować z kmk przy większych odbudowach zwłaszcza mostów kolejowych oraz miały za zadanie naprawiać specjalistyczny sprzęt wojsk kolejowych. Czołówki podlegały bezpośrednio Dowódcy Wojsk Kolejowych w Polu (DWKwP). Czołówki typu I posiadały skład 14 wagonowy z parowozem typu lekkiego, w tym wagony: elektrownia, kuźnia, mechaniczny, montażowym, stolarnią, 4 kryte dla obsługi, kuchnią, magazynem, osobowym, krytym podoficerskim i lorą na materiały, samochód ciężarowy i motocykl. Obsługa czołówki typu I liczyła 70 żołnierzy. Czołówka typu II nie posiadała stacji elektrowagonowej, mała wagony: ślusarsko-mechaniczny, kowalsko-spawalniczy, stolarsko-ciesielski oraz wagony mieszkalne i gospodarcze. Czołówka typu II liczyła 48 żołnierzy. 
Została zmobilizowana w I rzucie mobilizacji powszechnej pod dowództwem kpt. st. sp. Włodzimierza Chrzanowskiego. Zgodnie z planem przeznaczona była do składu Armii "Pomorze", jednak pozostała do 7 września w Legionowie, 8 września przejechała do Rembertowa. 9 września pociąg z czołówką wyruszył do Mińska Mazowieckiego. 10 września skład czołówki był atakowany przez lotnictwo niemieckie, zniszczono parowóz. 12 września pociąg czołówki dotarł do Mrozów i oczekiwał na odblokowanie drogi do Siedlec. 13 września na czołówkę napadła liczna grupa dywersantów niemieckich ze wsi Łączki, w wyniku czego czołówka uległa rozproszeniu. Nieliczni dołączyli do batalionu kpt. Bronisza. 
Została zmobilizowana w I rzucie mobilizacji powszechnej pod dowództwem kpt. Urbańczyka. Nieznany jest jej przydział, losy tylko fragmentarycznie. 10 września czołówka nr 2 dołączyła do batalionu kpt. Bronisza w Mińsku Mazowieckim. Prawdopodobnie jej skład wagonowy został wyprowadzony z Mrozów pod Skrudę. 
Miały być mobilizowane w I rzucie mobilizacji powszechnej z późniejszym terminem mobilizacji niż czołówki nr 1 i 2, w 7 jej dniu. Nie znane są ich losy, ani kto objął ich dowództwo. 
Po ogłoszeniu mobilizacji powszechnej i zmobilizowaniu jednostek w sile ok. 5 000 żołnierzy, dowództwo batalionu przekształcono w dowództwo Ośrodka Zapasowego Saperów Mostów Kolejowych nr 2 i formowano jego pododdziały z nadwyżek rezerwistów, w tym batalion kpt. Bolesława Bronisza. Działania i walki OZSWK nr 2 zostaną omówione w osobnym artykule. 
Dowódcy pułku / batalionu
Kawalerowie Virtuti Militari.
Żołnierze pułku odznaczeni Krzyżem Srebrnym Orderu Wojennego Virtuti Militari
Organizacja i obsada personalna w 1939.
Organizacja pokojowa i obsada personalna batalionu w marcu 1939 roku:
kompania szkolna
1 kompania 
2 kompania 
3 kompania 
4 kompania 
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"
Symbole pułku.
W piątek 26 sierpnia 1927, w Jabłonnie, Prezydent RP Ignacy Mościcki wręczył pułkownikowi Władysławowi Gallasowi chorągiew 2 pułku saperów kolejowych ufundowaną ze składek pracowników Warszawskiej Dyrekcji Okręgowej Kolei Państwowych. Ceremonię wręczenia chorągwi poprzedziła msza odprawiona przez biskupa polowego WP Stanisława Galla.
20 września 1927 Prezydent RP Ignacy Mościcki zatwierdził wzór lewej strony płachty chorągwi 2 pułku saperów kolejowych.
Prawa strona płatu miała wzór regulaminowy, na lewej zaś umieszczono na ramionach amarantowego krzyża kawalerskiego następujące napisy: na górnym - 12 sierpnia 1920 r. Włocławek, na dolnym – 15 lipca 1919 r. Santoka, na lewym – 26 sierpnia 1920 r. Brześć – Fronołowo, na prawym 19 marca 1919 r. Borysów.
Na białych polach pomiędzy ramionami krzyża kawalerskiego umieszczono na tarczach: w prawym dolnym rogu – wizerunek Matki Boskiej Częstochowskiej, w lewym dolnym rogu – wizerunek fragmentu Zamku Królewskiego w Warszawie z kolumną Zygmunta, w lewym górnym rogu – herb Warszawy, w prawym górnym rogu – emblemat 2 pułku saperów kolejowych, używany do czasu nadania odznaki. Przedstawiał on cyrkiel, ekierkę, koło wagonowe ze skrzydełkiem kolejowym i skrzyżowane szyny kolejowe, pomiędzy którymi znajdowała się cyfra 2. W górnej części emblematu umieszczony był parowóz na tle promienistego słońca.
Do 8 września sztandar znajdował się w koszarach batalionu. Tego dnia około godz. 22.00 sztandar został zapakowany do kasetki transportowej przez komendanta parku, kpt. Benedykta Halucha i wraz z dowództwem Ośrodka Zapasowego Saperów Mostów Kolejowych Nr 2 wyruszył do Brześcia nad Bugiem.
11 września sztandar wraz z dowództwem Ośrodka został przewieziony do Kowla, pozostawał tu do 16 września. 17 września sztandar znalazł się w Czartorysku. W drodze pomiędzy Czartoryskiem a Łuckiem, podpułkownik Grodecki, po naradzie z podpułkownikiem Olczakiem i kapitanem Zielińskim rozkazał spalić sztandar. Sztandar został spalony na wzgórku nieopodal wsi. Nazwa wsi pozostaje nieznana.
6 września 1929 Minister Spraw Wojskowych, marszałek Polski Józef Piłsudski zatwierdził wzór i regulamin odznaki pamiątkowej 2 pułku saperów kolejowych.
Odznaka wybita w srebrze o wymiarach 41 x 41 mm ma kształt równoramiennego krzyża o ściętych końcach ramion. Krzyż pokryty czerwona emalią, a obrzeża czarną. Na krzyżu znajduje się orzeł stojący na skrzydle kolejowym. Na piersi orła została umieszczona czarno emaliowana tarcza z numerem „2”. Orzeł ma złocone szpony i koronę. Krzyż i orzeł zostały połączone czterema nitami. Rewers odznaki jest gładki. Słupek mosiężny z gwintem calowym. Odznaki żołnierskie były również dwuczęściowe, zgrzewane, ale wykonane ze srebrzonego tombaku.
Dziedzictwo tradycji.
16 lutego 2012 sekretarz stanu Czesław Mroczek z upoważnienia Ministra Obrony Narodowej podpisał decyzję Nr 39/MON w sprawie przejęcia dziedzictwa tradycji i sztandaru rozformowanego
2 Inowrocławskiego pułku komunikacyjnego, nadania wyróżniającej nazwy „Inowrocławski” i imienia patrona gen. Jakuba Jasińskiego oraz ustanowienia dorocznego święta 2 pułku inżynieryjnego w dniu 19 kwietnia.

</doc>
<doc id="2867020" url="https://pl.wikipedia.org/wiki?curid=2867020" title="Entreat">
Entreat

Entreat — drugi koncertowy album zespołu The Cure wydany 11 września 1990.

</doc>
<doc id="2867021" url="https://pl.wikipedia.org/wiki?curid=2867021" title="East Asian Games Done 1">
East Asian Games Done 1



</doc>
<doc id="2867022" url="https://pl.wikipedia.org/wiki?curid=2867022" title="HMS B10">
HMS B10

HMS B10 – brytyjski okręt podwodny typu B. Zbudowany w latach 1905–1906 w Vickers, Barrow-in-Furness, gdzie okręt został wodowany 23 marca 1906 roku. Rozpoczął służbę w Royal Navy 28 kwietnia 1906 roku.
Po wybuchu I wojny światowej okręty B6, B7, B8, B9, B11 zostały skierowane najpierw do Gibraltaru, a następnie na Morze Śródziemne.
W 1914 roku B10 stacjonował na Malcie przydzielony do HMS „Egmont”, pod dowództwem Lt. Samuela M. G. Gravenera.
Z powodu braku części zamiennych od 1915 roku okręt nie brał udziału w operacjach okrętów podwodnych. 
9 sierpnia 1916 roku w czasie reperacji w Wenecji okręt został zatopiony w wyniku nalotu samolotów bombowych z K.u.k. Luftfahrtruppen.

</doc>
<doc id="2867023" url="https://pl.wikipedia.org/wiki?curid=2867023" title="Kamienica Cieszkowskiego 11 w Bydgoszczy">
Kamienica Cieszkowskiego 11 w Bydgoszczy



</doc>
<doc id="2867024" url="https://pl.wikipedia.org/wiki?curid=2867024" title="Dominik Pac">
Dominik Pac

Dominik Pac herbu Gozdawa (ur. ok. 1525 w Smoleńsku, zm. 13 sierpnia 1579) – kasztelan smoleński w latach 1571–1579, podkomorzy brzeskolitewski w 1569 roku.
Syn Mikołaja i Aleksandry Holszańskiej. Brat: Stanisława i Pawła. Ojciec Jana zm. 1610 i Mikołaja, podkomorzego brzeskiego zm. 1595.
Urząd podkomorzego brzeskiego objął w 1569 roku. Jako poseł województwa brzeskolitewskiego i przedstawiciel Wielkiego Księstwa Litewskiego podpisał akt unii lubelskiej 1569 roku. W latach 1571–1579 był kasztelanem smoleńskim. Był kalwinistą.
Był posłem województwa brzeskolitewskiego na sejm 1570 roku, sejm 1572 roku. W 1573 roku potwierdził elekcję Henryka III Walezego na króla Polski.

</doc>
<doc id="2867027" url="https://pl.wikipedia.org/wiki?curid=2867027" title="Warłaam (biskup turowski)">
Warłaam (biskup turowski)

Warłaam, imię świeckie Wasyl Demianowicz (zm. 1549) – prawosławny biskup turowski.
Życiorys.
Przed wstąpieniem do monasteru był białym duchownym prawosławnym, spowiednikiem księcia Fiodora Iwanowicza Jarosławowicza. Następnie pełnił funkcję przełożonego Monasteru Leszczyńskiego z godnością ihumena. W 1544 objął urząd biskupa turowskiego po śmierci Wassiana II.
Natychmiast po objęciu urzędu biskup Warłaam samowolnie przejął dziesięcinę z dworu nowodworskiego, która została zapisana przez Fiodora Iwanowicza Jarosławowicza parafii staweckiej. Jeszcze w tym samym roku królowa Bona, do której należały dobra pińskie, zabroniła hierarsze przywłaszczania sobie dochodów wymienionej parafii. W okresie sprawowania urzędu biskupiego przez Warłaama doszło także do budowy cerkwi w Dubnowiczach, z fundacji prywatnej.
Warłaam zmarł w 1549, jeszcze w tym samym roku na urzędzie zastąpił go Wassian III.

</doc>
<doc id="2867028" url="https://pl.wikipedia.org/wiki?curid=2867028" title="Chiantla">
Chiantla

Chiantla – miasto w zachodniej Gwatemali, w departamencie Huehuetenango, 7,5 km na północ od stolicy departamentu miasta Huehuetenango. Miasto leży w kotlinie, w górach Sierra Madre de Chiapas. Według danych szacunkowych w 2012 roku liczba ludności miasta wyniosła 10 500 mieszkańców.
W mieście funkcjonuje klub piłkarski Deportivo Chiantla.
Gmina Chiantla.
Jest siedzibą władz gminy o tej samej nazwie, która w 2012 roku liczyła 93 092 mieszkańców. Gmina jak na warunki Gwatemali jest średniej wielkości, a jej powierzchnia obejmuje 536 km².

</doc>
<doc id="2867029" url="https://pl.wikipedia.org/wiki?curid=2867029" title="Burr DeBenning">
Burr DeBenning

Burr DeBenning, właśc. Burris F. DeBenning (ur. 21 września 1936 w Seminole, zm. 26 maja 2003 w Miramonte) – amerykański aktor. Wystąpił w ponad 100 filmach i serialach telewizyjnych.

</doc>
<doc id="2867031" url="https://pl.wikipedia.org/wiki?curid=2867031" title="Igrzyska Luzofonii 2006">
Igrzyska Luzofonii 2006

Igrzyska Luzofonii w 2006 roku (port. "1.os Jogos da Lusofonia") – pierwsza edycja tej imprezy, która w dniach 4–15 października 2006 roku odbyła się w Makau – specjalnym regionie administracyjnym Chińskiej Republiki Ludowej.
Organizacja.
Igrzyska organizowało ACOLOP (w wolnym tłumaczeniu "Stowarzyszenie Komitetów Olimpijskich Urzędowego Języka Portugalskiego"). Udział w zawodach wzięło ponad 700 sportowców z portugalskiego kręgu kulturowego. Spośród 11 reprezentacji które rywalizowały w Igrzyskach 9 to członkowie ACOLOP, zaś dwa to kraje stowarzyszone (Indie oraz Sri Lanka). Klasyfikację medalową wygrała Brazylia przed Portugalią. Sportowcy z tych dwu krajów zdobyli łącznie 108 spośród 153 medali.
Maskotką igrzysk był zantropomorfizowany pies „Leo”. Oficjalnym sloganem igrzysk było zawołanie: „4 Continents, 1 Language. United by Sport!” (pl. "Cztery kontynenty, jeden język. Zjednoczeni przez sport!") a logo przedstawiało biegnącą postać osiągającą linię mety - emblemat symbolizował ekspresję sportowców do osiągania zwycięstw w zawodach. Na potrzeby tych igrzysk stworzono również hymn.

</doc>
<doc id="2867032" url="https://pl.wikipedia.org/wiki?curid=2867032" title="Korpus (anatomia)">
Korpus (anatomia)



</doc>
<doc id="2867034" url="https://pl.wikipedia.org/wiki?curid=2867034" title="Hans Begas">
Hans Begas

Hans Begas – holenderski brydżysta.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2867035" url="https://pl.wikipedia.org/wiki?curid=2867035" title="Chirbet Beit Lehi">
Chirbet Beit Lehi

Chirbet Beit Lehi, Chirbet el-lei (hebr. חירבת בית לחי) – tell, stanowisko archeologiczne znajdujące się na nizinie Szefela w Izraelu na wysokości 400 m n.p.m. w odległości 16 kilometrów na południowy zachód od Hebronu.
Badania archeologiczne.
Chirbet Beit Lehi jako pierwszy badał Robert MacAlister z Palestine Exploration Fund, który znalazł wykutą w skale kaplicę oraz jaskinie grobowe. Starożytny kompleks miejsc pochówku pochodzący z epoki żelaza został odkryty we wschodniej części terenu podczas budowy drogi w 1961 roku. Miejsce to stało się celem ekspedycji archeologicznej zorganizowanej przez Urząd Starożytności Izraela pod kierownictwem "Josepha Naveha" z Uniwersytetu Hebrajskiego w Jerozolimie.
Stanowisko archeologiczne to jaskinia składająca się z trzech komór grobowych wykutych w wapiennej skale. Znaleziono w niej osiem szkieletów leżących na wapiennych półkach po bokach komór. W jaskini znaleziono również pierścionek, kolczyki i tablicę z brązu zawierającą wyrzeźbione rysunki i napisy. Rysunki i inskrypcje zostały wyrzeźbione na skałach jaskini. Niektóre jaskinie zostały splądrowane w jakimś momencie a analiza wykazała, że należą do osób pochowanych w innej grupie nie związanej z grupą pierwszą.
Rysunki na skałach przedstawiają trzy postacie ludzkie, dwa statki oraz dwie inne figury, które mogą przedstawiać obozowisko i namiot. Trzy rysunki przedstawiają postacie ludzkie: mężczyznę trzymającego, coś co może być lirą, mężczyznę podnoszącego broń być może w geście modlitewnym oraz człowieka posiadającego nakrycie głowy. Na innej ścianie zostały narysowane dwa żaglowce. Obecność statków prowadzi do wniosku, że komory te były ponownie używane przez izraelskich uchodźców prawdopodobnie Lewitów uciekających przed chaldajską armią za panowania Nabuchodonozora II w VI wieku p.n.e. Rysunki statków są częstym motywem komór grobowych na starożytnym Bliskim Wschodzie.
W latach 1972 i 1973 miejsce było badane przez Yehudę Dagana. Badanie to wykazało, że miejsce było zasiedlone w okresie hellenistycznym, co najmniej do okresu Mameluków. Nie znaleziono artefaktów z epoki żelaza. Liczne wyciosane podziemne instalacje, w tym kamieniołomy, kolumbaria, tłocznie oliwne, cysterny wodne zarówno widoczne jak i ukryte są przypisane do okresu hellenistycznego lub rzymskiego.
Pomiędzy rokiem 1979 a 1983 jaskinie badał Yotam Tepper i Y. Shahar.
W latach 1983 i 1986 Joseph Patrich oraz Yoram Tsafrir z ramienia Instytutu Archeologii Uniwersytetu Hebrajskiego w Jerozolimie wykopali na stanowisku bizantyjski kościół, tłocznie oliwy i wina oraz znajdującą się w pobliżu grotę grobową. Uważa się, że kościół został zbudowany około 500 roku n.e. a funkcjonował jeszcze w VIII wieku. Kompleks kościoła znajdował się na obrzeżach wsi. Mozaika znajdująca się na podłodze kościoła reprezentuje sztukę obrazoburczą, później poprawioną.
Wykopaliska stanowiska zostały wznowione w 2005 roku pod kierunkiem Orena Gutfelda z ramienia Instytutu Archeologii Uniwersytetu Hebrajskiego w Jerozolimie.
Inskrypcje hebrajskie.
W różnym stanie zachowało się siedem inskrypcji zawierających teksty biblijne. Stan w jakim się te inskrypcje znajdują powoduje spór o to jak należy je czytać. Inskrypcja w której pojawiają się słowa יהוה (JHWH) oraz ירשלם (JRSZLM, Jerozolima) jest przez Josepha Naveha datowana na VI wiek p.n.e.
יהוה אלהי כל הארץ, הרי יהד לו לאלהי ירשלם, המוריה אתה חננת נוה יה יהוה 
Wzmianka o Jerozolimie jest najstarszym tekstem hebrajskim zawierającym taką pisownię nazwy tego miasta.

</doc>
<doc id="2867036" url="https://pl.wikipedia.org/wiki?curid=2867036" title="Wassian III (biskup turowski)">
Wassian III (biskup turowski)

Wassian III (zm. 1552) – prawosławny biskup turowski.
Życiorys.
Przed 1549 był przełożonym monasteru Przemienienia Pańskiego w Kobryniu. Urząd biskupa turowskiego po śmierci biskupa Warłaama objął z woli właścicielki starostwa pińskiego, królowej Bony. Ona też wystawiła mu przywilej na katedrę turowską w dniu 13 lutego 1549, w którym potwierdziła jego prawo do zarządzania eparchią i dysponowania całym majątkiem administratury nadanym w poprzednich stuleciach. Dzień wcześniej Bona poleciła Aleksandrze Ostrogskiej zwrócenie biskupowi wszystkich ziem i majątków eparchii, które ta w poprzednich latach zagarnęła. Konflikt z Aleksandrą Ostrogską oraz Beatą Kościelecką, wdową po Ilii Ostrogskim, ciągnął się jednak także w latach następnych. Gdy Aleksandra Ostrogska nie zwróciła eparchii turowskiej jej własności, 2 listopada 1551 król Zygmunt I Stary wezwał ją do Wilna na sąd królewski.
Osobny spór Wassian III prowadził z pińską społecznością żydowską, gdy w 1550 otworzył w mieście karczmę. Sąd królewski w tym samym roku przyznał mu dziewięć kamieni wosku w zamian za jej zamknięcie.
Wassian III zmarł przed 14 maja 1552. Z tego dnia pochodzi list królowej Bony informujący o jego zgonie i wyborze następcy – Makarego II, byłego przełożonego Monasteru Leszczyńskiego.

</doc>
<doc id="2867039" url="https://pl.wikipedia.org/wiki?curid=2867039" title="Mistrzostwa Azji w Piłce Ręcznej Mężczyzn 1995">
Mistrzostwa Azji w Piłce Ręcznej Mężczyzn 1995

Mistrzostwa Azji w Piłce Ręcznej Mężczyzn 1995 – ósme mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 25 września – 6 października 1995 roku w Kuwejcie. Tytułu zdobytego w 1993 roku broniła reprezentacja Korei Południowej. Mistrzostwa były jednocześnie eliminacjami do IO 1996.
W zawodach triumfowali gospodarze zyskując tym samym awans na Letnie Igrzyska Olimpijskie 1996.

</doc>
<doc id="2867041" url="https://pl.wikipedia.org/wiki?curid=2867041" title="Jhpm Begas">
Jhpm Begas



</doc>
<doc id="2867042" url="https://pl.wikipedia.org/wiki?curid=2867042" title="Literatura polska - romantyzm">
Literatura polska - romantyzm



</doc>
<doc id="2867044" url="https://pl.wikipedia.org/wiki?curid=2867044" title="Colotenango">
Colotenango

Colotenango – miasto w zachodniej Gwatemali, w departamencie Huehuetenango, 35 km na zachód od stolicy departamentu miasta Huehuetenango i około 40 km od granicy z Meksykiem. Miasto leży w kotlinie, w górach Sierra Madre de Chiapas, na wysokości 1531 m n.p.m. Według danych szacunkowych w 2012 roku liczba ludności miasta wyniosła 1823 mieszkańców.
Gmina Colotenango.
Jest siedzibą władz gminy o tej samej nazwie, która w 2012 roku liczyła 26 700 mieszkańców. Gmina jak na warunki Gwatemali jest bardzo mała, a jej powierzchnia obejmuje 71 km².

</doc>
<doc id="2867045" url="https://pl.wikipedia.org/wiki?curid=2867045" title="Andruszkiewicz">
Andruszkiewicz

Osoby o nazwisku Andruszkiewicz:

</doc>
<doc id="2867046" url="https://pl.wikipedia.org/wiki?curid=2867046" title="Mixed Up (The Cure)">
Mixed Up (The Cure)

Mixed Up – kompilacja zespołu The Cure zawierająca remiksy piosenek zespołu. Album promowały remix i wersja oryginalna premierowej piosenki Never Enough oraz remix piosenki Close to Me. W dniu 21 kwietnia 2018 ukazała się zremasterowana edycja specjalna albumu na dwóch kolorowych winylach, z okazji Record Store Day. Tego samego dnia miała miejsce premiera kontynuacji tego wydawnictwa – Torn Down. Natomiast 15 czerwca ukażą się one na standardowych płytach winylowych, a ponadto w sprzedaży pojawią się zremasterowane Mixed Up na CD oraz trzypłytowe wydanie CD Deluxe Edition, zawierające zremasterowany oryginalny album, zremasterowane remiksy z lat 1982-1990 i Torn Down.
Lista utworów.
Płyta winylowa.
Strona A
Strona B
Strona C
Strona D
Deluxe Edition.
CD 1 – Mixed Up.
Zremasterowany oryginalny album.
CD 3 – Torn Down – Mixed Up Extras 2018.
"Zobacz artykuł poświęcony Torn Down."

</doc>
<doc id="2867049" url="https://pl.wikipedia.org/wiki?curid=2867049" title="Wójcinek">
Wójcinek

2 miejscowości w Polsce:

</doc>
<doc id="2867050" url="https://pl.wikipedia.org/wiki?curid=2867050" title="Kamienica Cieszkowskiego 3 w Bydgoszczy">
Kamienica Cieszkowskiego 3 w Bydgoszczy



</doc>
<doc id="2867051" url="https://pl.wikipedia.org/wiki?curid=2867051" title="Jak świetnie">
Jak świetnie

Jak świetnie (ang. "So Fine") – amerykański film komediowy z 1981 roku oparty na scenariuszu i w reżyserii Andrew Bergmana. Wyprodukowany przez Warner Bros.
Opis fabuły.
Bobby Fine (Ryan O’Neal) wykłada literaturę. Musi pomóc ojcu, który prowadzi firmę odzieżową. Nie zna się na tym zupełnie, ale przypadkiem zapoczątkowuje nowy trend w modzie. Większy problem pojawia się, gdy nawiązuje romans z żoną gangstera, któremu jego ojciec jest winien pieniądze.

</doc>
<doc id="2867052" url="https://pl.wikipedia.org/wiki?curid=2867052" title="Ignacy Pac">
Ignacy Pac

Ignacy Pac herbu Gozdawa (zm. na przełomie listopada i grudnia 1765 roku) – generał inspektor armii Wielkiego Księstwa Litewskiego w latach 1760-1763, generał major wojsk litewskich, podstoli litewski w 1760 roku, marszałek Trybunału Głównego Wielkiego Księstwa Litewskiego w 1761 roku, starosta chwejdański.
Kształcił się w pijarskim Collegium Nobilium w Warszawie. 
Poseł starodubowski na sejm 1756 roku. Poseł smoleński na sejm 1760 roku. 7 maja 1764 roku jako poseł województwa wileńskiego na sejm konwokacyjny podpisał manifest, uznający odbywający się w obecności wojsk rosyjskich sejm za nielegalny.
W 1761 roku odznaczony Orderem Orła Białego.

</doc>
<doc id="2867053" url="https://pl.wikipedia.org/wiki?curid=2867053" title="Makary II (biskup turowski)">
Makary II (biskup turowski)

Makary II (zm. 1558) – prawosławny biskup turowski.
Życiorys.
Przed 1558 Makary był przełożonym Monasteru Leszczyńskiego. Nominację na biskupa turowskiego uzyskał dzięki protekcji starosty pińskiego Stanisława Falczewskiego i uznaniu, jakie wyrażała względem jego osoby królowa Bona. Objęcie przez niego urzędu zostało ogłoszone w liście Bony z 14 maja 1552. Makary był powszechnie uważany za duchownego znakomicie wykształconego i godnie sprawującego swoje obowiązki.
W czasie sprawowania urzędu biskupa turowskiego przez Makarego II nadal ciągnął się spór majątkowy między eparchią turowską a Aleksandrą Ostrogską, jak również między kilkoma innymi poleskimi właścicielami ziemskimi. W 1554 król Zygmunt August pisał do księcia Semena Dubrowickiego w sprawie bezprawnego zagarnięcia przez niego wsi Ryczew. W 1555 spierał się także ze Stanisławem Falczewskim o dochód z folwarku nowodworskiego. Makary II wdał się także w konflikt z przełożonym Monasteru Leszczyńskiego, którego w 1556 oskarżył w liście do królowej Bony o uchylanie się od swoich obowiązków.
Dzięki dawnym i nowym nadaniom biskup Makary II zgromadził w swoich rękach znaczne dobra ziemskie, w szczególności place w centralnej części Pińska, ale także w innych miejscowościach eparchii. Eparchią turowską kierował do śmierci w 1558.

</doc>
<doc id="2867057" url="https://pl.wikipedia.org/wiki?curid=2867057" title="Lipicze (gmina Goszczanów)">
Lipicze (gmina Goszczanów)

Lipicze – wieś w Polsce położona w województwie łódzkim, w powiecie sieradzkim, w gminie Goszczanów.
W latach 1975–1998 miejscowość administracyjnie należała do województwa sieradzkiego.
Zobacz też: Lipicze

</doc>
<doc id="2867058" url="https://pl.wikipedia.org/wiki?curid=2867058" title="Wójcinek (województwo łódzkie)">
Wójcinek (województwo łódzkie)

Wójcinek – wieś w Polsce położona w województwie łódzkim, w powiecie sieradzkim, w gminie Goszczanów.
W latach 1975–1998 miejscowość administracyjnie należała do województwa sieradzkiego.
Zobacz też: Wójcinek

</doc>
<doc id="2867063" url="https://pl.wikipedia.org/wiki?curid=2867063" title="Józef Franciszek Pac">
Józef Franciszek Pac

Józef Franciszek Pac herbu Gozdawa (zm. w końcu października 1764 roku) – kasztelan żmudzki w 1748 roku, starosta ziołowski, szyrwincki, mejszagolski i chwejdański.
Syn Jana Kazimierza, chorążego nadwornego litewskiego. Ojciec Ignacego i Michała Jana.
Marszałek sejmiku brzeskolitewskiego w 1719 roku. Jako marszałek sądów kapturowych województwa brzeskolitewskiego był elektorem Stanisława Leszczyńskiego w 1733 roku z tego województwa. W 1735 roku przebywał wraz ze Stanisławem Leszczyńskim w Królewcu, gdzie przystąpił do konfederacji dzikowskiej. 
W 1754 roku odznaczony został Orderem Orła Białego.

</doc>
<doc id="2867065" url="https://pl.wikipedia.org/wiki?curid=2867065" title="Święty Wrocław">
Święty Wrocław

Święty Wrocław – powieść Łukasza Orbitowskiego wydana nakładem Wydawnictwa Literackiego w 2009 roku, połączenie horroru z powieścią obyczajową. Stanowi rozwinięcie opowiadania pod tym samym tytułem opublikowanego w 2006 roku na łamach Nowej Fantastyki. W 2010 roku powieść otrzymała srebrne wyróżnienie Nagrody Literackiej im. Jerzego Żuławskiego.
Akcja powieści toczy się na wrocławskim osiedlu Polanka, którego mieszkańcy odkrywają, że mury ich bloków zbudowane są z czarnej substancji. Zaczynają obdrapywać ściany, a miasto ogarnia histeria. Wkrótce pojawia się samozwańczy prorok – Adam, a na Polankę zaczynają ściągać pielgrzymi z całej Polski.
Fabuła.
Ojciec Kuby, zdziwaczały samotnik, odkrywa, że pod tapetą mieszkania na terenie osiedla Polanka znajduje się dziwna czarna substancja. Po tym wydarzeniu kontakt z Kubą traci Małgosia, jego dziewczyna. Wkrótce potem Małgosia nawiązuje romans z Michałem, studentem historii, który odbywa praktyki w jej szkole.
Tymczasem na osiedle Polanka zaczynają ściągać pielgrzymi z całej Polski, coraz więcej mieszkańców Wrocławia znika tam bez wieści. Osiedle zaczyna być nazywane Świętym Wrocławiem. Wokół niego ustawiony zostaje kordon policji. Na tajemnicze osiedle przybywa w końcu samozwańczy prorok – Adam. Przychodzi z przejścia podziemnego pod ulicą Świdnicką – jego prowizorycznego domu.
Związek Małgosi nie podoba się jej ojcu – Tomaszowi Benerowi – i klasowym koleżankom dziewczyny, które podstępem wabią dziewczynę do mieszkania jednej z nich, upijają ją, podają narkotyki i zostawiają pobitą i związaną na terenie osiedla Polanka.
Na poszukiwanie dziewczyny ruszają niechętni sobie Tomasz i Michał. Misja ratunkowa zbiega się w czasie z wielkim starciem pielgrzymów z policją.
Geneza wydarzeń w Świętym Wrocławiu nie zostaje na kartach powieści wyjaśniona. Czytelnik otrzymuje jedynie wskazówkę, że wydarzenia mają swoje korzenie w historii Wrocławia.
Styl.
Narratorem powieści jest tajemniczy kronikarz otaczający się zwierzętami, którego tożsamości początkowo zupełnie nie znamy. On sam ma problemy z odpowiedzią na pytanie, po co pisze to, co pisze. Czytelnik orientuje się też, że wydarzenia, o których mówi osoba mówiąca, wydarzyły się w przeszłości samego narratora.
Recenzenci, którzy starają się zakwalifikować powieść Orbitowskiego do jakiegoś gatunku, mówią o horrorze, powieści obyczajowej, elementach ballady.

</doc>
<doc id="2867066" url="https://pl.wikipedia.org/wiki?curid=2867066" title="Mistrzostwa Azji w Piłce Ręcznej Mężczyzn 2000">
Mistrzostwa Azji w Piłce Ręcznej Mężczyzn 2000

Mistrzostwa Azji w Piłce Ręcznej Mężczyzn 2000 – dziewiąte mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 25–30 stycznia 2000 roku w japońskim mieście Kumamoto wraz z przeniesionym z 1999 roku turniejem żeńskim. Tytułu zdobytego w 1995 roku broniła reprezentacja Kuwejtu. Mistrzostwa były jednocześnie eliminacjami do IO 2000.
Dziewięć z dziesięciu spotkań odbyło się w Kumamoto Prefectural Gymnasium.
W zawodach triumfował zespół Korei Południowej zyskując tym samym awans na Letnie Igrzyska Olimpijskie 2000.
Składy zespołów.

</doc>
<doc id="2867067" url="https://pl.wikipedia.org/wiki?curid=2867067" title="Ernesto Augusto de Melo Antunes">
Ernesto Augusto de Melo Antunes

Ernesto Augusto de Melo Antunes (ur. 2 października 1933 w Lizbonie, zm. 10 sierpnia 1999 w Sintrze) − portugalski polityk, minister.
Życiorys.
W czasie rewolucji goździków w 1974 i później był działaczem Ruchu Sił Zbrojnych. W okresie od lipca 1974 do października 1974 był ministrem bez teki w drugim rządzie tymczasowym Vasco dos Santosa Goncalvesa. W okresie od marca 1975 do sierpnia 1975 był ministrem spraw zagranicznych w czwartym rządzie tymczasowym Vasco dos Santosa Goncalvesa. Ponownie szefem dyplomacji był od września 1975 do lipca 1976 w szóstym rządzie tymczasowym José Baptisty Pinheiro de Azevedo.

</doc>
<doc id="2867070" url="https://pl.wikipedia.org/wiki?curid=2867070" title="Jonasz Protasewicz-Ostrowski">
Jonasz Protasewicz-Ostrowski

Jonasz, nazwisko świeckie Protasewicz-Ostrowski, rzadziej Protasewicz (zm. 1576) − prawosławny metropolita kijowski w latach 1567(1568?)–1576.
Życiorys.
W 1558 objął katedrę turowską po śmierci jej ordynariusza, Makarego II. Stało się tak mimo faktu, że jeszcze za życia Makarego II król Zygmunt August zobowiązał się, iż jego następcą zostanie biskup pomocniczy eparchii turowskiej Makary Jewłaszewski. Biskup Jonasz był żonaty w momencie otrzymania nominacji biskupiej.
W 1567 lub w pierwszej połowie 1568 Jonasz został nominowany na metropolitę kijowskiego. Jego chirotonia biskupia odbyła się jednak co najmniej kilka miesięcy później, gdyż we wrześniu 1568 jest nadal określany w dokumentach jako nominat. Okoliczności przyznania mu nominacji biskupiej nie są do końca wyjaśnione. Wiadomo, że w 1567, po śmierci poprzedniego metropolity, Sylwestra, król nominował na jego następcę biskupa chełmskiego i bełzkiego Teodozjusza i z nieznanych przyczyn zmienił pierwotną decyzję.
Po liście metropolity do króla Zygmunta Augusta ten obiecał nie nadawać urzędów kościelnych osobom świeckim, lub odbierać im stosowne nominacje, jeśli w ciągu trzech miesięcy od ich otrzymania nie przyjmą odpowiednich święceń. Obietnica ta nie była konsekwentnie stosowana. Z jednej strony w 1569 król odebrał Fiodorowi Bielkowiczowi nominację na przełożonego wileńskiego monasteru Trójcy Świętej, gdy ten nie zgodził się zostać mnichem, i przekazał zarząd klasztoru bezpośrednio metropolicie kijowskiemu. W tym samym jednak czasie Zygmunt August udzielił przywileju na biskupstwo turowskie świeckiemu szlachcicowi Andrzejowi Rusinowi Beresteckiemu, który nigdy nie został duchownym, a mimo to rywalizował o faktyczną kontrolę nad eparchią z Makarym Jewłaszewskim, wyświęconym w 1568 na biskupa turowsko-pińskiego. Także w eparchii łucko-ostrogskiej nominację otrzymał Jan Borzobohaty-Krasieński, który nie zamierzał wstępować do stanu duchownego, a mimo to otrzymał od króla w zarząd monaster św. Mikołaja w Żydyczynie. Dopiero po kilku latach Borzobohaty-Krasieński złożył śluby mnisze z imieniem Jonasz i przyjął chirotonię biskupią w 1571.
Metropolita Jonasz domagał się od króla pełnego zrównania episkopatu prawosławnego z łacińskim oraz nadania prawosławnym hierarchom prawa zasiadania w Radzie wielkoksiążęcej. Oczekiwał także, iż państwo zapewni faktycznie równe traktowanie duchowieństwa obydwu wyznań, nienaruszalność cerkiewnego mienia i niezależność kościelnego sądownictwa. Zygmunt August uważał jednak, że żądania te są przedwczesne.
Metropolita Jonasz w szczególny sposób opiekował się cerkwiami w Wilnie, w pierwszej kolejności katedralnym soborem Zaśnięcia Matki Bożej. W 1576, z powodu podeszłego wieku, dobrowolnie odszedł z urzędu, wskazując jako następcę szlachcica Eliasza Kuczę. Na tę decyzję wpływ mogły mieć różnice zdań z królem.

</doc>
<doc id="2867073" url="https://pl.wikipedia.org/wiki?curid=2867073" title="Patrick Laurence Murphy">
Patrick Laurence Murphy

Patrick Laurence Murphy (ur. 28 października 1920 w Sydney, zm. 18 marca 2007) − australijski duchowny rzymskokatolicki, w latach 1986-1996 biskup diecezjalny Broken Bay. 
Życiorys.
Święcenia kapłańskie przyjął 22 lipca 1944 w archidiecezji Sydney, udzielił ich mu Norman Thomas Gilroy, ówczesny arcybiskup metropolita Sydney, późniejszy kardynał. 20 grudnia 1976 papież Paweł VI mianował go biskupem pomocniczym Sydney ze stolicą tytularną Aquae in Numidia. Sakry udzielił mu 22 stycznia 1977 kardynał James Darcy Freeman. 8 kwietnia 1986 papież Jan Paweł II przeniósł go na urząd biskupa diecezjalnego Broken Bay, jego ingres odbył się 28 maja 1986. 9 lipca 1996 przeszedł na emeryturę. Zmarł 28 marca 2007 w wieku 86 lat.

</doc>
<doc id="2867074" url="https://pl.wikipedia.org/wiki?curid=2867074" title="Jiang Yi-huah">
Jiang Yi-huah

Jiang Yi-huah, (ur. 18 listopada 1960 w Keelungu) – tajwański polityk, wicepremier Republiki Chińskiej w latach 2012–2013, premier Republiki Chińskiej od 18 lutego 2013 do 8 grudnia 2014. 
Życiorys.
W 1983 ukończył studia na Wydziale Nauk Politycznych Narodowego Uniwersytetu Tajwanu, uzyskując stopień licencjacki, a w 1987 stopień magistra. W 1993 obronił doktorat z nauk politycznych na Uniwersytecie Yale. 
W latach 1993–1995 był pracownikiem naukowym w Instytucie Nauk Społecznych i Filozofii Academia Sinica. W 1999 został profesorem na Wydziale Nauk Politycznych Narodowego Uniwersytetu Tajwańskiego. Wykładał również na Uniwersytecie w Cambridge oraz Uniwersytecie Columbia. 
W 2004 objął funkcję doradcy w Ministerstwie Edukacji. W latach 2008–2009 był ministrem badań i rozwoju w gabinecie premiera Liu Chao-shiuana, a w latach 2009–2012 ministrem spraw wewnętrznych w gabinecie Wu Den-yih. 6 lutego 2012 objął urząd wicepremiera w rządzie Sean Chena. 
31 stycznia 2013 został desygnowany na stanowisko szefa rządu. Urząd objął 18 lutego 2013. Po przegranych pod koniec listopada 2014 przez Kuomintang wyborach lokalnych podał się do dymisji. Na stanowisku premiera zastąpił go Mao Chi-kuo.

</doc>
<doc id="2867075" url="https://pl.wikipedia.org/wiki?curid=2867075" title="Bitwa pod Ourique">
Bitwa pod Ourique

Bitwa pod Ourique – starcie zbrojne, które miało miejsce w dniu 25 lipca 1139 r. w rejonie miasta Ourique w regionie Alentejo w południowej Portugalii w trakcie Rekonkwisty. Walczyły ze sobą wojska portugalskiego hrabiego Alfonsa I i oddziały Almorawidów pod wodzą Ali ibn Jusufa. Bitwa zakończyła się zwycięstwem chrześcijan. 
W skład oddziałów muzułmańskich wchodziły milicje z miast Badajoz, Elvas, Évora, Beja oraz Sewilli. Pomimo przewagi liczebnej sił muzułmańskich, starcie zakończyło się zwycięstwem wojsk Alfonsa I. Przyczyną porażki było fatalne dowodzenie i spory w dowództwie Almorawidów. Zwycięstwo nad muzułmanami umożliwiło Alfonsowi sięgnięcie po koronę Portugalii. Tym samym Alfons uwolnił się od zależności lennej wobec króla Alfonsa VII, władcy Kastilii-Leónu, tworząc Królestwo Portugalii.
Przed bitwą miała mieć rzekomo miejsce epifania Chrystusa stanowiąca później ważny element portugalskiej mitologii narodowej. Według legendy, Chrystus ukazał się hrabiemu i ofiarował mu cudowne tarcze, co legitymizowało ustanowienie nowego królestwa. Przypuszcza się, że idea cudu mogła mieć związek z legendą dotyczącą św. Jakuba występującego jako Matamoros (pogromca Maurów), gdyż bitwa została stoczona w dniu jego święta. To legendarne wydarzenie jest też łączone z genezą herbu Portugalii, w którym pojawia się pięć elementów heraldycznych (tzw. "quinas"). Mają one symbolizować pięć tarcz osłaniających rany Chrystusa.
Cud pod Ourique stał się podstawą uświęcenia bytu państwowego Portugalii, co miało szczególne znaczenie w okresie unii Portugalii z Kastylią (1580-1640), uzasadniało bowiem dążenia do odzyskania niezależności. Toteż wiarę w cud pod Ourique zaczęto krytykować dopiero w XIX wieku, głównie za sprawą romantycznego historyka i powieściopisarza Alexandre Herculano. Podważył on po raz pierwszy status cudu jako wydarzenia historycznego, co doprowadziło wówczas do głośniej polemiki. Pisarz podsycał ją m.in. w pamflecie "Eu e o clero" ("Ja i kler", 1851), liście otwartym do kardynała-patriarchy Lizbony (najwyższego zwierzchnika Kościoła w Portugalii).

</doc>
<doc id="2867076" url="https://pl.wikipedia.org/wiki?curid=2867076" title="Concepción Huista">
Concepción Huista

Concepción Huista – miasto w zachodniej Gwatemali, w departamencie Huehuetenango, około 70 km na północny zachód od stolicy departamentu miasta Huehuetenango i około 40 km od granicy państwowej z Meksykiem. Miasto leży w kotlinie, w górach Sierra Madre de Chiapas, na wysokości 2102 m n.p.m. Według danych szacunkowych w 2012 roku liczba ludności miasta wyniosła 12 380 mieszkańców.
Gmina Concepción Huista.
Jest siedzibą władz gminy o tej samej nazwie, która w 2012 roku liczyła 18 138 mieszkańców. Gmina jak na warunki Gwatemali jest mała, a jej powierzchnia obejmuje 136 km².

</doc>
<doc id="2867078" url="https://pl.wikipedia.org/wiki?curid=2867078" title="Louis Sako">
Louis Sako



</doc>
<doc id="2867079" url="https://pl.wikipedia.org/wiki?curid=2867079" title="Sauber C32">
Sauber C32

Sauber C32 – samochód Formuły 1 zaprojektowany na sezon 2013 dla Sauber F1 Team. Samochód został zaprezentowany 2 lutego 2013 roku. Kierowcami samochodu są Nico Hülkenberg i Esteban Gutiérrez.

</doc>
<doc id="2867080" url="https://pl.wikipedia.org/wiki?curid=2867080" title="Murnau a. Staffelsee">
Murnau a. Staffelsee



</doc>
<doc id="2867082" url="https://pl.wikipedia.org/wiki?curid=2867082" title="Jan Kazimierz Pac (pisarz)">
Jan Kazimierz Pac (pisarz)

Jan Kazimierz Pac herbu Gozdawa (ur. 1594 w Wilnie, zm. 1653), pisarz wielki litewski, marszałek Trybunału Głównego Wielkiego Księstwa Litewskiego w 1633 roku, dworzanin Jego Królewskiej Mości.
Syn Jana (zm. 1610), wojewody mińskiego. Pisarz wielki litewski od 1639 roku.
Poseł do Moskwy.
Poseł na sejmy ekstraordynaryjne 1635 i 1647 roku. Poseł na sejm 1640 roku, sejm 1646 roku.

</doc>
<doc id="2867086" url="https://pl.wikipedia.org/wiki?curid=2867086" title="Makary Jewłaszewski">
Makary Jewłaszewski

Makary, nazwisko świeckie Jewłaszewski herbu Topór (zm. 1576) – prawosławny biskup turowski.
Życiorys.
W 1558 król Zygmunt August obiecał Makaremu Jewłaszewskiego wydanie przywileju na katedrę turowską, po śmierci biskupa Makarego II. Przed tą datą Makary był już biskupem wikariuszem eparchii turowskiej. Z nieznanych powodów król zmienił decyzję i udzielił nominacji Jonaszowi Protasewiczowi-Ostrowskiemu. Makary objął katedrę turowską dopiero w 1568, gdy Jonasz został metropolitą kijowskim. Swoją nominację zawdzięczał wstawiennictwu wojewodów nowogródzkiego Iwana Hornostaja i wileńskiego Mikołaja Radziwiłła, jak również Konstantego Ostrogskiego. Król Zygmunt August wystawił mu przywilej na katedrę 22 kwietnia 1568.
Niezależnie od Makarego nominację na biskupa turowskiego otrzymał szlachcic Andrzej Rusin Berestecki. Nigdy nie wstąpił on do stanu duchownego, co nie przeszkadzało mu wtrącać się w wewnętrzne sprawy eparchii turowskiej.
O działalności Makarego wiadomo niewiele. Nie posiadał on wykształcenia teologicznego. Wzmianki o nim przetrwały w dokumencie z 1573, który to dokument potwierdza wymianę nieruchomości między biskupem a starostą pińskim Ławrynem Woyną. Biskup, podobnie jak jego poprzednicy, toczył spór o majątek eparchii turowskiej z Ostrogskimi i z Bohdanem Sołomereckim, który zagarnął folwark w Ryczewie. 
Makary zmarł w 1576. Na katedrze zastąpił go Cyryl Terlecki.
Jego synem był Teodor Jewłaszewski (1546-1619) pamiętnikarz, a wnukiem Jarosz Jewłaszewski.

</doc>
<doc id="2867087" url="https://pl.wikipedia.org/wiki?curid=2867087" title="Teleostomi">
Teleostomi

Teleostomi – klad obejmujący wszystkie szczękowce właściwe (Eugnathostomata) poza rybami chrzęstnoszkieletowymi (Chondrichthyes). Do Teleostomi zalicza się ponad 61 tysięcy współcześnie żyjących i wiele wymarłych gatunków. Są to akantody oraz kostnoszkieletowe (w tym czworonogi) – żuchwowce, które przystosowały się do życia w wodzie poprzez wykształcenie trzech par otolitów ("sagitta", "asteriscus" i "lapillus") oraz pojedynczych szczelin skrzelowych, osłoniętych "operculum". Część z nich (czworonogi) wykształciła płuca i przeszła do życia lądowego. Niektóre czworonogi wróciły z czasem do środowiska wodnego.
Klasyfikacja.
Współcześnie żyjące Teleostomi tworzą klad nazywany Euteleostomi ("Osteichthyes" i Tetrapoda) lub Osteichthyes w odnowionym znaczeniu.

</doc>
<doc id="2867091" url="https://pl.wikipedia.org/wiki?curid=2867091" title="John Heaps">
John Heaps

John Edward Heaps (ur. 25 lutego 1927 w Newcastle - zm. 21 czerwca 2004) − australijski duchowny rzymskokatolicki, w latach 1981-1992 biskup pomocniczy Sydney. 
Życiorys.
Święcenia kapłańskie przyjął 8 marca 1958 w archidiecezji Sydney, udzielił ich mu jej ordynariusz kardynał Norman Thomas Gilroy. 4 września 1981 papież Jan Paweł II mianował go biskupem pomocniczym Sydney ze stolicą tytularną Inis Cathaig. Sakry udzielił mu 31 października 1981 kardynał James Darcy Freeman. 12 marca 1992 przeszedł na wcześniejszą emeryturę. 21 czerwca 2004 zmarł w wieku 77 lat. 

</doc>
<doc id="2867092" url="https://pl.wikipedia.org/wiki?curid=2867092" title="Jan Kazimierz Pac (chorąży)">
Jan Kazimierz Pac (chorąży)

Jan Kazimierz Pac herbu Gozdawa (ur. 1656 - zm. 1696|1697) – starosta uświacki, od 1687 chorąży nadworny litewski.
Był trzecim synem wojewody trockiego Hieronima Dominika oraz bratem Kazimierza Michała i Piotra Michała. Od stryja Michała Kazimierza dostał w 1680 starostwo uświackie. W listopadzie 1684 został marszałkiem brasławskim. W styczniu 1687 otrzymał nominację na chorążego nadwornego litewskiego. Był posłem z województwa witebskiego na sejm 1688 w Grodnie. Ponownie posłował na sejm w 1694. 
Jan Kazimierz ożenił się z Ludwiką Teresą Szujską (zm. 1701) córką Konstantego Jana pisarza wielkiego litewskiego. Był ojcem trojga dzieci synów:Józefa Franciszka, kasztelana żmudzkiego, Piotra (zm. 1756) starosty wilejskiego oraz córki Anny żony Wincentego Piotra Wołłowicza, referendarza litewskiego. 
Poseł sejmiku witebskiego na sejm zwyczajny 1688 roku, sejm nadzwyczajny 1693 roku.

</doc>
<doc id="2867094" url="https://pl.wikipedia.org/wiki?curid=2867094" title="Swedenborg">
Swedenborg



</doc>
<doc id="2867095" url="https://pl.wikipedia.org/wiki?curid=2867095" title="Kwiryna Maria Handke">
Kwiryna Maria Handke



</doc>
<doc id="2867098" url="https://pl.wikipedia.org/wiki?curid=2867098" title="Trienamoeba jachowskii">
Trienamoeba jachowskii

Trienamoeba jachowskii – gatunek ameby należący do gromady Discosea wchodzącej w skład supergrupy Amoebozoa. Przynależność tego gatunku do rzędu Dactylopodida jest niepewna.
Trofozoit osiąga wielkość 13,5 – 22,5 μm. Gatunek ten posiada jedno jądro wielkości 3 μm.
Występuje w Atlantyku.

</doc>
<doc id="2867104" url="https://pl.wikipedia.org/wiki?curid=2867104" title="Andrzejów (gromada w powiecie łódzkim)">
Andrzejów (gromada w powiecie łódzkim)

Andrzejów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Andrzejów siedzibą GRN w Andrzejowie (obecnie w granicach Łodzi) utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Andrzejów, Sąsieczno i Nery ze zniesionej gminy Nowosolna oraz obszar dotychczasowej gromady Feliksin i tereny PKP z dotychczasowej gromady Wiskitno A ze zniesionej gminy Wiskitno w tymże powiecie. Dla gromady ustalono 27 członków gromadzkiej rady narodowej.
29 lutego 1956 do gromady Andrzejów przyłączono kolonię Wiskitno A Las z gromady Wiskitno w tymże powiecie.
Gromadę zniesiono 30 czerwca 1963, kiedy to jej obszar (a także obszar zniesionej gromady Andrespol) złożył się na nowo utworzone osiedle Andrespol w tymże powiecie.
W sumie osiedle Andrespol objęło maksymalny zasięg w latach 1963–1964: Andrespol, Andrzejów, Bedoń Przykościelny, Bedoń-Wieś, Feliksin, Hulanka, Kraszew, Nery, Nowy Bedoń, Sąsieczno, Stróża, Ustronie, Wiskitno A-Las i Wiśniowa Góra. 1 stycznia 1965 Ustronie wraz z nowo powstałym osiedlem mieszkaniowym Olechów oraz gruntami Polskich Kolei Państwowych wyłączono z Andrespola i włączono do Łodzi. 1 stycznia 1973 Andrespol utracił status osiedla, i rozpadł się na poszczególne miejscowości o statusie wsi, z których utworzono po raz pierwszy gminę Andrespol w powiecie łódzkim (oprócz Wiskitna A-Lasu, które weszło w skład gminy Brójce; do gminy Andrespol dołączono natomiast Janówkę i Justynów ze zniesionej gromady Gałków Duży, a Hulankę włączono do Justynowa. 1 stycznia 1988 Andrzejów, Feliksin, Nery i Sąsieczno (a także Wiskitno A-Las) włączono do Łodzi.

</doc>
<doc id="2867105" url="https://pl.wikipedia.org/wiki?curid=2867105" title="Płeć i charakter">
Płeć i charakter

Płeć i charakter () – książka autorstwa austriackiego filozofa i psychologa Otto Weiningera wydana w 1903 roku. Książka jest jednym z najpopularniejszych badań nad ludzką seksualnością i odbiła się szerokim echem zarówno w kręgach naukowych, jak i literackich, stając się jedną z najpoczytniejszych prac eksplorujących tematykę kobiecości i męskości. Do 1923 posiadała 25 wydań.
Główne tematy dzieła.
Męska aktywność i kobieca pasywność.
Otto Weininger nawiązuje do idei androgyniczności człowieka, utrzymując, że w charakterze każdego człowieka obecna jest zarówno zasada męska, jak i zasada żeńska. Męski aspekt jest aktywny, produktywny, świadomy moralny i logiczny, podczas gdy kobiecy aspekt jest pasywny, mało wydajny, amoralny i alogiczny. Weininger twierdzi, że emancypacja powinna być zarezerwowana dla „kobiet męskich”, np. niektórych lesbijek. Według filozofa życie kobiet polega tylko na korzystaniu z seksualności: u podstawy jako prostytutka, a produktem jako matka.
Rezygnacja z miłości dla absolutu.
Kobieta jest „swatką”. Natomiast obowiązkiem mężczyzny lub męskiego aspektu osobowości jest dążenie do stania się geniuszem, rezygnując z seksualności dla abstrakcyjnej miłości absolutu, Boga, którego znajdzie w sobie.
Natura geniusza.
Znaczna część książki została poświęcona koncepcji geniusza. Weininger twierdzi, że "nie ma genialnych specjalistów, nie ma geniuszów w matematyce, muzyce lub w szachach, a są tylko geniusze uniwersalni. Człowieka genialnego można określić jako takiego, który wie wszystko, nie ucząc się tego wcale". Ponadto według filozofa "genialność jest ideą, do której jeden się zbliża, podczas gdy inny w wielkim pozostaje od niej oddaleniu, do której jeden szybko zdąża, inny może dopiero u kresu swego życia".
Negatywne cechy Żydów.
W osobnym rozdziale Weininger, choć sam był Żydem (przeszedł na chrześcijaństwo w 1902 roku), analizuje archetypowych Żydów jako kobiecych, a więc głęboko niewierzących, bez prawdziwego indywidualizmu (duszy), bez poczucia dobra i zła. Chrześcijaństwo jest opisane jako „najwyższy wyraz najwyższej wiary”, a judaizm jest nazywany „ekstremum tchórzostwa”. Weininger potępia rozpad współczesności, a wiele z tego przypisuje się kobiecości, a więc i żydowskiemu wpływowi. Filozof twierdzi, że każdy posiada w sobie odrobinę kobiecości i nazywa to „żydostwem”.
Te idee pochodzą u Weiningera od Houstona Stewarta Chamberlaina, brytyjsko-niemieckiego teoretyka i naturalisty, którego pisma inspirowały potem antysemicką politykę nazizmu.
Recepcja książki.
"Płeć i charakter" w Wiedniu.
Książka Weiningera miała ogromny wpływ na życie intelektualne Wiednia przełomu wieków. Wywarła wpłym m.in. na myśl Ludwiga Wittgensteina. Allan Janik uważa, że wszystko, co Ludwig Wittgenstein pisał na temat Żydów, zainspirowane było bezpośrednio jego lekturą "Płci i charakteru". Rush Rhees twierdzi przy tym, że Wittgenstein używał tych idei w inny sposób, chcąc określić, w sposób pascalowski, własny stan ducha.
W 1903 książka stała się powodem kłótni między Sigmundem Freudem i Wilhelmem Fliessem, z powodu obecnej tam teorii biseksualizmu. Fliess był przekonany, że Weininger splagiatował te idee (Fliess sam rozwijał pewną teorię biseksualizmu, o której rozmawiał wyłącznie z Freudem), przy czym Freud za wszelką cenę chciał ukryć przed Fliessem fakt, że miał kontakt z Weiningerem, i że ten ostatni poznał teorie biseksualizmu m.in. w wyniku przeprowadzonych z Freudem rozmów; w tej serii niedyskretnych wymian pojawił się również Hermann Swoboda, pacjent Freuda, który był odpowiedzialny za nawiązanie kontaktu między Weiningerem i Freudem.
"Płeć i charakter" w Polsce.
W Polsce, dzieło Weiningera było czytane i komentowane m.in. przez Stanisława Przybyszewskiego. Peter Altenberg twierdził nawet, że Przybyszewski był odpowiedzialny za samobójstwo młodego Weiningera, które miało być wynikiem jego lektury "Totenmesse" polskiego autora; interpretacja ta jest jednak kontestowana, i głównym tłumaczeniem tego gestu zdaje się być Weltschmerz Austriaka.
Pozostałe kraje.
Dla Evoli autor książki "Płeć i charakter" stał się patronem intelektualnym, który – obok Platona, Jakuba Boehmego, Artura Schopenhauera, Franza von Baadera, Ludwiga Klagesa, Nikołaja Bierdiajewa – określi zarówno jego metafizykę płci. Lektura "Płci i charakteru" wpłynęła na twórczość Jamesa Joyce’a i Augusta Strindberga oraz stała się ważną pozycją dla krytyczek feministycznych, takich, jak np. Charlotte Perkins Gilman i Germaine Greer.

</doc>
<doc id="2867106" url="https://pl.wikipedia.org/wiki?curid=2867106" title="Kościół św. Barbary w Turowcu">
Kościół św. Barbary w Turowcu

Kościół św. Barbary w Turowcu − rzymskokatolicki kościół w Turowcu, dawna cerkiew unicka, a następnie prawosławna.
Cerkiew unicka w Turowcu została wzniesiona w 1832 z fundacji hrabiego Poletyłły, na miejscu starszej drewnianej świątyni. Po likwidacji unickiej diecezji chełmskiej została przemianowana na świątynię prawosławną, zaś w latach 1879-1883 poddana gruntownej przebudowie, w ramach której od strony południowej dostawiono do niej przybudówkę, a nad przedsionkiem wzniesiono wieżę. W latach 1892-1895 i 1895-1900 była dwukrotnie odnawiana.
W 1921 świątynia turowiecka stała się siedzibą parafii rzymskokatolickiej erygowanej przez biskupa lubelskiego Mariana Fulmana; obiekt został zrewindykowany na rzecz Kościoła katolickiego już dwa lata wcześniej. Po 1945 był ponownie remontowany.
Kościół w Turowcu jest klasycystyczny, jednonawowy, z prostokątną nawą krytą dachem dwuspadowym i prosto zamkniętym pomieszczeniem ołtarzowym. Plan całości jest podłużny. We wnętrzu kościoła znajdują się trzy drewniane ołtarze barokowe z XIX w., w jednym z nich znajduje się unicka ikona Matki Bożej z Dzieciątkiem (przełom XVIII i XIX w.). W kościele znajdują się także organy z 1964.

</doc>
<doc id="2867109" url="https://pl.wikipedia.org/wiki?curid=2867109" title="Seehausen a.Staffelsee">
Seehausen a.Staffelsee



</doc>
<doc id="2867111" url="https://pl.wikipedia.org/wiki?curid=2867111" title="Ole ole ole">
Ole ole ole



</doc>
<doc id="2867113" url="https://pl.wikipedia.org/wiki?curid=2867113" title="Ratusz w Opalenicy">
Ratusz w Opalenicy

Ratusz w Opalenicy – zabytkowy ratusz, zlokalizowany w centrum Opalenicy.
Pierwszy opalenicki ratusz był zbudowany w XVII w. z drewna i mieścił się na środku rynku. Prócz władz miejskich stanowił siedzibę więzienia i urzędu miar. Został rozebrany w 1884.
Istniejący ratusz został zbudowany w 1897 z cegły w eklektycznym stylu, na podstawie projektu grodziskiego budowniczego W. Dolsciusa kosztem marek. Na parceli wcześniej mieściła się wikaryjka. Dwukondygnacyjny budynek został zrealizowany na planie prostokąta, z dwuspadowym dachem, na którego środku znajduje się niewielka wieżyczka zwieńczona blaszanym hełmem i kopułami. Bryłę budynku urozmaicają ozdobna wieżyczka po północno-zachodniej stronie i pseudobarokowy, trójkątny szczyt od strony południowo-zachodniej. Podczas remontu w 1909 roku zainstalowano w ratuszu pompę do tłoczenia wody w instalacji wewnętrznej.
W ratuszu urzędują władze miejskie oraz Urząd Stanu Cywilnego. Przed ratuszem stoi pomnik powstańców wielkopolskich projektu Kazimierza Bogdańskiego.

</doc>
<doc id="2867115" url="https://pl.wikipedia.org/wiki?curid=2867115" title="Henryka Stryczewska">
Henryka Stryczewska

Henryka Danuta Stryczewska (ur. 19 stycznia 1952 w Lublinie) – polska inżynier i nauczycielka akademicka, profesor nauk technicznych, specjalistka z dziedziny elektrotechniki teoretycznej, technologii plazmowych, teorii sygnałów, teorii systemów i urządzeń elektroenergetycznych. W latach 2012–2020 dziekan Wydziału Elektrotechniki i Informatyki Politechniki Lubelskiej.
Życiorys.
Absolwentka Szkoły Podstawowej nr 9 w Lublinie (1967) oraz I LO im. Stanisława Staszica w Lublinie (1971). Rozpoczęła następnie studia na Politechnice Lubelskiej, które ukończyła w 1976 z tytułem zawodowym magistra inżyniera elektryka (specjalność: przetwarzanie i użytkowanie energii elektrycznej). W 1986 na macierzystej uczelni uzyskała stopień naukowy doktora nauk technicznych (na podstawie pracy zatytułowanej "Analiza pracy magnetycznego potrajacza częstotliwości jako źródła zasilania odbiornika nieliniowego na przykładzie wytwornicy ozonu"), habilitowała się w 1999 w Instytucie Elektrotechniki (w oparciu o rozprawę "Elektromagnetyczny układ zasilania reaktorów plazmowych ze ślizgającym się wyładowaniem łukowym"). W 2010 otrzymała tytuł profesora nauk technicznych.
Obejmowała stanowiska profesora nadzwyczajnego i następnie profesora zwyczajnego Politechniki Lubelskiej. W 2004 została tam dyrektorem Instytutu Podstaw Elektrotechniki i Elektrotechnologii. W 2012 objęła funkcję dziekana Wydziału Elektrotechniki i Informatyki Politechniki Lubelskiej, którą pełniła do 2020.
Została także członkinią Stowarzyszenia Elektryków Polskich (w 1978) oraz wiceprezesem Oddziału Lubelskiego SEP ds. Nauki. Była też profesorem w Państwowej Wyższej Szkole Zawodowej w Chełmie.
Odznaczenia.
Odznaczona Krzyżem Kawalerskim Orderu Odrodzenia Polski (2011), Złotym Krzyżem Zasługi (2000) i Medalem Komisji Edukacji Narodowej.

</doc>
<doc id="2867116" url="https://pl.wikipedia.org/wiki?curid=2867116" title="Zegapain">
Zegapain

, napis stylizowany ZEGAPAIN – japoński telewizyjny serial anime emitowany od 6 kwietnia do 28 września 2006 na antenie TV Tokyo.
Na podstawie serialu powstała adaptacja w formie mangi, radio dramy oraz powieści. Ponadto powstały dwie gry komputerowe wydane na konsolę Xbox 360, wyprodukowane przez studio Cavia.
15 października 2016 premierę miał film zatytułowany Zegapain ADP, który został wyprodukowany z okazji 10-lecia serialu.
Fabuła.
Kyo Sogoru to zwyczajny nastolatek wiodący zwyczajne życie w japońskim mieście Maihama. W jego beztroskim świecie największe zmartwienia to nauka, reaktywacja szkolnego koła pływackiego i dbanie o swoje kontakty ze swoją najlepszą przyjaciółką z dzieciństwa. Jednak jego życie zmienia się gdy pewnego dnia na basenie spotyka Shizuno Mizaki, tajemniczą dziewczynę którą pozornie z początku tylko on widzi. Shizuno zgadza się wziąć w akcji mającej na celi uratować koło przed zamknięciem, w zamian prosząc Kyo aby wraz z nią wziął udział w wirtualnej grze, gdzie dwóch graczy steruje robotem bojowym broniącym ludzkość przed rasą kosmitów zwaną Gards-orm.
Wraz z upływem czasu, Kyo coraz bardziej wciąga się w grę, ale ku swojemu przerażeniu zaczyna zauważać, że z jego życiem jest coś nie tak, a ocenienie, który z jego dwóch światów jest bardziej rzeczywisty staje się coraz trudniejsze.

</doc>
<doc id="2867117" url="https://pl.wikipedia.org/wiki?curid=2867117" title="Crux">
Crux

Crux – termin łaciński, oznaczający krzyż

</doc>
<doc id="2867118" url="https://pl.wikipedia.org/wiki?curid=2867118" title="Schulwerk Orffa">
Schulwerk Orffa

Schulwerk Orffa – jeden z kilku dużych systemów edukacji muzycznej dzieci i młodzieży, wykorzystujący muzykowanie na prostych instrumentach perkusyjnych, zabawy ruchowe i dramę.
Schulwerk, czyli w dosłownym znaczeniu "praca szkolna", został stworzony przez kompozytora Carla Orffa na początku lat 20. XX wieku w Niemczech. Obok działalności kompozytorskiej Orffa jest to jego dzieło życia, nad udoskonalaniem którego pracował do końca swych dni. Metoda Orffa rozpowszechniła się w całym świecie, stając się żywą i wciągającą do zabawy metodą pracy z uczniami. 
Praca Orffa ukazała się drukiem w latach 50. XX w. Nie jest to właściwie metodyczny podręcznik z ułożonym ściśle programem, a raczej propozycja artystycznego wprowadzenia dziecka w świat muzyki, poczynając od Starożytnej Grecji, poprzez średniowieczny fauxbourdon do współczesnego teatru muzycznego. W wielu krajach jest podstawą programów muzycznej edukacji szkolnej.

</doc>
<doc id="2867121" url="https://pl.wikipedia.org/wiki?curid=2867121" title="Kościół Świętych Piotra i Pawła w Tarnawatce">
Kościół Świętych Piotra i Pawła w Tarnawatce

Kościół Świętych Piotra i Pawła w Tarnawatce − rzymskokatolicki kościół w Tarnawatce, wzniesiona ok. 1890 jako cerkiew prawosławna.
Historia.
Okres prawosławny i unicki.
W Tarnawatce w 1578 r. istniała prawosławna cerkiew parafialna, która po unii brzeskiej przeszła do Kościoła unickiego. W 1679 r. miejscowa parafia została erygowana po raz drugi jako unicka. Wtedy też we wsi wzniesiono nową drewnianą cerkiew. Została ona przemianowana na prawosławną w momencie likwidacji unickiej diecezji chełmskiej. Przy cerkwi funkcjonował cmentarz, który jeszcze przed zmianą wyznania w 1875 r. został przeniesiony za wieś. Po 1875 r. w Tarnawatce utworzono jeszcze jedną nekropolię prawosławną.
Murowana nowa cerkiew w Tarnawatce była jedną z jedenastu świątyń, które w latach 80. i 90. XIX w. zaprojektował dla parafii na ziemi chełmskiej Wiktor Syczugow. Plan opracowany przez architekta posłużył do wzniesienia dwóch świątyń - w Tarnawatce i w Kobylanach. Budynek przeznaczony był dla 400 wiernych. Obiekt pozostawał w rękach prawosławnych do bieżeństwa. Po wyjeździe prawosławnej ludności w głąb Rosji został zamknięty.
Okres katolicki.
Po zakończeniu I wojny światowej obiekt został zrewindykowany na rzecz Kościoła katolickiego. Niektórzy autorzy katoliccy utrzymują, że prawosławni mieszkańcy Tarnawatki sami zrzekli się praw do cerkwi, co Grzegorz Pelica uważa za nieprawdopodobne.
W związku ze zmianą wyznania świątyni w latach 1929-1930 świątynia została przebudowana, najważniejsze zmiany dotyczyły kształtu wieży. W czasie II wojny światowej kościół został przekazany przez niemiecką administrację okupacyjną prawosławnej diecezji chełmsko-podlaskiej i był współużytkowany przez prawosławnych i katolików. Po zakończeniu działań wojennych obiekt ponownie stał się wyłączną własnością parafii katolickiej.
Architektura.
Świątynia tarnawacka jest budowlą trójdzielną, jednonawową, z kwadratową nawą pokrytą dachem czteropołaciowym, który wieńczy niewielka cebulasta kopuła na cylindrycznym bębnie. Dzwonnica cerkiewna wznosi się nad przedsionkiem, również ją wieńczy kopuła.

</doc>
<doc id="2867125" url="https://pl.wikipedia.org/wiki?curid=2867125" title="Adam LaRoche">
Adam LaRoche

David Adam LaRoche (ur. 6 listopada 1979) – amerykański baseballista, który występował na pozycji pierwszobazowego i jako designated hitter.
Kariera zawodnicza.
LaRoche został wybrany w czerwcu 2000 roku w dwudziestej dziewiątej rundzie draftu przez Atlanta Braves (w 1998 i 1999 był wybierany przez Florida Marlins, jednak nie podpisał z tym klubem kontraktu) i początkowo występował w klubach farmerskich tego zespołu, między innymi w Richmond Braves, reprezentującym poziom Triple-A. W Major League Baseball zadebiutował 7 kwietnia 2004 w meczu przeciwko New York Mets, w którym zaliczył dwa uderzenia i dwa RBI.
W styczniu 2007 w ramach wymiany zawodników przeszedł do Pittsburgh Pirates, w którym występował przez dwa i pół roku. Pod koniec sezonu 2009 grał w Boston Red Sox i ponownie w Atlanta Braves, zaś w styczniu 2010 podpisał kontrakt jako wolny agent z Arizona Diamondbacks.
W styczniu 2011 podpisał dwuletnią umowę wartą 16 milionów dolarów z Washington Nationals. W sezonie 2012 zdobył 33 home runy (4. wynik w lidze), zaliczył 100 RBI (8. wynik w lidze), otrzymał Złotą Rękawicę i nagrodę Silver Slugger Award, a w głosowaniu na najbardziej wartościowego zawodnika, zajął 6. miejsce.
W styczniu 2013 podpisał nowy, dwuletni z opcją przedłużenia o rok kontrakt z Nationals wart 24 miliony dolarów. 28 kwietnia 2013 w meczu przeciwko New York Mets zdobył 200. home runa w karierze.
W listopadzie 2014 przeszedł do Chicago White Sox, podpisując dwuletnią umowę wartą 25 milionów dolarów. W marcu 2016 postanowił zakończyć zawodniczą karierę.

</doc>
<doc id="2867130" url="https://pl.wikipedia.org/wiki?curid=2867130" title="Zatoka Smyrneńska">
Zatoka Smyrneńska



</doc>
<doc id="2867131" url="https://pl.wikipedia.org/wiki?curid=2867131" title="Mistrzostwa Azji w Piłce Ręcznej Mężczyzn 2002">
Mistrzostwa Azji w Piłce Ręcznej Mężczyzn 2002

Mistrzostwa Azji w Piłce Ręcznej Mężczyzn 2002 – dziesiąte mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 10–19 lutego 2002 roku w irańskim mieście Isfahan. Tytułu zdobytego w 2000 roku broniła reprezentacja Korei Południowej. Mistrzostwa były jednocześnie eliminacjami do MŚ 2003.
W zawodach triumfował zespół Kuwejtu, wraz z pozostałymi medalistami zyskując awans na Mistrzostwa Świata w Piłce Ręcznej Mężczyzn 2003.

</doc>
<doc id="2867134" url="https://pl.wikipedia.org/wiki?curid=2867134" title="Bernardo Hernández">
Bernardo Hernández



</doc>
<doc id="2867135" url="https://pl.wikipedia.org/wiki?curid=2867135" title="Adolf Gawalewicz">
Adolf Gawalewicz

Adolf Gawalewicz (ur. 2 września 1916 we Lwowie, zm. 11 czerwca 1987 w Krakowie) – polski prawnik, pisarz i więzień hitlerowskich obozów koncentracyjnych.
Życiorys.
W 1935 zdał egzamin dojrzałości w IX Państwowym Gimnazjum im. Jana Kochanowskiego we Lwowie. W czerwcu 1939 otrzymał dyplom na Wydziale Prawa Uniwersytetu Jagiellońskiego i rozpoczął pracę w krakowskim magistracie.
Za udział w konspiracji i rozpowszechnianiu prasy podziemnej został 16 września 1940 aresztowany i osadzony w więzieniu Montelupich. 9 stycznia 1941 znalazł się w KL Auschwitz, gdzie otrzymał numer więźnia 9225.
W połowie czerwca 1944 został przewieziony do KL Buchenwald, stąd do Mittelbau-Dora, Ellrich i KL Bergen-Belsen.
Od czerwca 1945 do lipca 1946 przebywał na leczeniu sanatoryjnym w Szwecji. Po powrocie do kraju wrócił do pracy w krakowskim urzędzie miejskim, gdzie pracował do przejścia na emeryturę.
W roku 1948 otrzymał stopień doktora na Uniwersytecie Jagiellońskim. W roku 1963 uczestniczył jako świadek na drugim procesie oświęcimskim we Frankfurcie nad Menem. Zmarł w Krakowie.

</doc>
<doc id="2867137" url="https://pl.wikipedia.org/wiki?curid=2867137" title="Philippe Descola">
Philippe Descola

Philippe Descola (ur. 1949) – francuski antropolog kulturowy, prowadził badania terenowe pośród ekwadorsko-peruwiańskich Indian Achuar z rodziny językowej jívaro. Od 2000 r. profesor w Collège de France, gdzie zajął zastąpił Françoise Héritier.
Życiorys.
Descola rozpoczął studia filozoficzne, a potem ukończył etnologiczne pod kierunkiem Claude Lévi-Straussa. Pozostając pod dużym wpływem strukturalizmu twórczo rozwinął go podejmując krytyczne studia nad kulturowym zróżnicowaniem dychotomii Natura/Kultura. Światową sławę przyniosły mu etnograficzne badania terenowe pośród Indian Achuar. Podczas dwuletniego pobytu w terenie (1976-1979) interesowały go przede wszystkim relacje Indian Achuar z naturą i ich wyobrażenia na jej temat. Jego studia zaowocowały przedefiniowaniem klasycznej koncepcji animizmu.

</doc>
<doc id="2867138" url="https://pl.wikipedia.org/wiki?curid=2867138" title="Cuilco">
Cuilco

Cuilco – miasto w zachodniej Gwatemali, w departamencie Huehuetenango, około 70 km na zachód od stolicy departamentu miasta Huehuetenango i około 20 km od granicy państwowej z Meksykiem. Miasto leży w kotlinie, w górach Sierra Madre de Chiapas, na wysokości 1159 m n.p.m. Według danych szacunkowych w 2012 roku liczba ludności miasta wyniosła 2006 mieszkańców.
Gmina Cuilco.
Jest siedzibą władz gminy o tej samej nazwie, która w 2012 roku liczyła 59 233 mieszkańców. Gmina jak na warunki Gwatemali jest średnia, a jej powierzchnia obejmuje 592 km².

</doc>
<doc id="2867143" url="https://pl.wikipedia.org/wiki?curid=2867143" title="Kościół św. Jozafata i św. Praksedy w Zamchu">
Kościół św. Jozafata i św. Praksedy w Zamchu

Kościół św. Jozafata i św. Praksedy w Zamchu − rzymskokatolicki kościół w Zamchu, wzniesiony w latach 1842-1843 jako cerkiew unicka, następnie użytkowany jako cerkiew prawosławna.
Historia.
W Zamchu istniała parafia unicka, w 1875 przemianowana na prawosławną podobnie jak wszystkie inne placówki duszpasterskiej likwidowanej unickiej diecezji chełmskiej. Unicką cerkiew w latach 1842-1843 wzniósł w miejscowości Konstanty Zamoyski. W 1887 budynek był remontowany. W 1919 został zrewindykowany na rzecz Kościoła rzymskokatolickiego, zaś w 1928 stał się siedzibą rzymskokatolickiej parafii. W Zamchu pozostała społeczność prawosławna, która korzystała z kaplicy zorganizowanej przez nieetatowego duchownego skierowanego do miejscowości, mnicha Dymitra (Magana). Prawosławni na krótko odzyskali świątynię jeszcze w latach 1943-1944. W 1969 kościół został wyremontowany.
Architektura.
Obiekt wzniesiony został w stylu neogotyckim, nie jest orientowany, lecz zwrócony w kierunku północnym. Dwuspadowy dach świątyni wieńczy pojedyncza sygnaturka
Wyposażenie.
We wnętrzu znajduje się barokowy ołtarz z wizerunkiem Matki Bożej i św. Anny oraz obrazy patronów świątyni. W ołtarzach bocznych znajdują się obrazy Najświętszego Serca Pana Jezusa i Matki Boskiej Częstochowskiej. . 
Otoczenie.
Z cerkwią, a następnie kościołem w Zamchu związany jest kompleks cmentarzy we wsi - nekropolie unicka (następnie prawosławna), starszy i młodszy cmentarz prawosławny oraz cmentarz katolicki.

</doc>
<doc id="2867144" url="https://pl.wikipedia.org/wiki?curid=2867144" title="Karine Chambonneau">
Karine Chambonneau

Karine Chambonneau (ur. 9 stycznia 1979) – francuska kolarka BMX, srebrna medalistka mistrzostw świata.
Kariera.
Największy sukces w karierze Karine Chambonneau osiągnęła w 2002 roku, kiedy zdobyła srebrny medal w kategorii elite podczas mistrzostw świata w Paulinii. W zawodach tych wyprzedziła ją jedynie María Gabriela Díaz z Argentyny, a trzecie miejsce zajęła Czeszka Jana Horáková. Był to jedyny medal wywalczony przez Chambonneau na międzynarodowej imprezie tej rangi. Na mistrzostwach świata wśród seniorek wystąpiła jeszcze dwukrotnie, a na mistrzostwach świata w Brighton w 1996 roku była piąta wśród juniorek. Nigdy nie wystąpiła na igrzyskach olimpijskich.

</doc>
<doc id="2867150" url="https://pl.wikipedia.org/wiki?curid=2867150" title="Hermos">
Hermos



</doc>
<doc id="2867156" url="https://pl.wikipedia.org/wiki?curid=2867156" title="Orans">
Orans



</doc>
<doc id="2867164" url="https://pl.wikipedia.org/wiki?curid=2867164" title="Lista odcinków serialu Tożsamość szpiega">
Lista odcinków serialu Tożsamość szpiega

Poniżej znajduje się lista odcinków serialu telewizyjnego Tożsamość szpiega – emitowanego przez amerykańską stację telewizjną USA Network od 28 czerwca 2008 W Polsce natomiast jest emitowany przez stację AXN od 5 października 2010 oraz TV Puls od 3 września 2008
Sezon 1 (2007).
!! style="background-color: #CCCCCC; color:#100; text-align: center;"|#
!! style="background-color: #CCCCCC; color:#100; text-align: center;"|Tytuł 
!! style="background-color: #CCCCCC; color:#100; text-align: center;"|Reżyseria
!! style="background-color: #CCCCCC; color:#100; text-align: center;"|Scenariusz
!! style="background-color: #CCCCCC; color:#100; text-align: center;"|Premiera 
!! style="background-color: #CCCCCC; color:#100; text-align: center;"|Premiera AXN
Sezon 2 (2008-2009).
!! style="background-color: #060; color:#100; text-align: center;"|#
!! style="background-color: #060; color:#100; text-align: center;"|Tytuł 
!! style="background-color: #060; color:#100; text-align: center;"|Reżyseria
!! style="background-color: #060; color:#100; text-align: center;"|Scenariusz
!! style="background-color: #060; color:#100; text-align: center;"|Premiera 
!! style="background-color: #060; color:#100; text-align: center;"|Premiera AXN 
Sezon 3 (2009-2010).
!! style="background-color: #804040; color:#100; text-align: center;"|#
!! style="background-color: #804040; color:#100; text-align: center;"|Tytuł 
!! style="background-color: #804040; color:#100; text-align: center;"|Reżyseria
!! style="background-color: #804040; color:#100; text-align: center;"|Scenariusz
!! style="background-color: #804040; color:#100; text-align: center;"|Premiera 
!! style="background-color: #804040; color:#100; text-align: center;"|Premiera AXN 
Sezon 4 (2010).
!! style="background-color: #ed4431; color:#100; text-align: center;"|#
!! style="background-color: #ed4431; color:#100; text-align: center;"|Tytuł 
!! style="background-color: #ed4431; color:#100; text-align: center;"|Reżyseria
!! style="background-color: #ed4431; color:#100; text-align: center;"|Scenariusz
!! style="background-color: #ed4431; color:#100; text-align: center;"|Premiera 
!! style="background-color: #ed4431; color:#100; text-align: center;"|Premiera AXN
 
Sezon 5 (2011).
!! style="background-color: #FF8243; color:#100; text-align: center;"|#
!! style="background-color: #FF8243; color:#100; text-align: center;"|Tytuł 
!! style="background-color: #FF8243; color:#100; text-align: center;"|Reżyseria
!! style="background-color: #FF8243; color:#100; text-align: center;"|Scenariusz
!! style="background-color: #FF8243; color:#100; text-align: center;"|Premiera 
!! style="background-color: #FF8243; color:#100; text-align: center;"|Premiera 
Sezon 6 (2012).
!! style="background-color: #660099; color:#100; text-align: center;"|#
!! style="background-color: #660099; color:#100; text-align: center;"|Tytuł 
!! style="background-color: #660099; color:#100; text-align: center;"|Reżyseria
!! style="background-color: #660099; color:#100; text-align: center;"|Scenariusz
!! style="background-color: #660099; color:#100; text-align: center;"|Premiera 
!! style="background-color: #660099; color:#100; text-align: center;"|Premiera 
Sezon 7 (2013).
!! style="background-color: #0066FF; color:#100; text-align: center;"|#
!! style="background-color: #0066FF; color:#100; text-align: center;"|Tytuł 
!! style="background-color: #0066FF; color:#100; text-align: center;"|Reżyseria
!! style="background-color: #0066FF; color:#100; text-align: center;"|Scenariusz
!! style="background-color: #0066FF; color:#100; text-align: center;"|Premiera 
!! style="background-color: #0066FF; color:#100; text-align: center;"|Premiera 

</doc>
<doc id="2867174" url="https://pl.wikipedia.org/wiki?curid=2867174" title="Jana Horáková">
Jana Horáková

Jana Horáková (ur. 4 września 1983 w Prościejowie) – czeska kolarka górska i BMX, trzykrotna medalistka mistrzostw świata MTB i dwukrotna medalistka mistrzostw świata BMX.
Kariera.
Pierwszy sukces w karierze Jana Horáková osiągnęła w 2002 roku, kiedy zdobyła brązowy medal w kategorii elite podczas mistrzostw świata w Paulinii. W zawodach tych wyprzedziły ją jedynie María Gabriela Díaz z Argentyny oraz Francuzka Karine Chambonneau. Wynik ten powtórzyła na rozgrywanych pięć lat później mistrzostwach świata w Victorii, tym ulegając tylko Shanaze Reade z Wielkiej Brytanii oraz Sarze Walker z Nowej Zelandii. W tej samej konkurencji była ponadto trzykrotnie czwarta: na MŚ w São Paulo (2006), MŚ w Taiyuan (2008) oraz MŚ w Adelaide (2009). W 2008 roku wzięła udział w igrzyskach olimpijskich w Pekinie, ale nie awansowała do finału. Równocześnie Czeszka startowała w kolarstwie górskim, zdobywając między innymi trzy medale w Four Crossie na mistrzostwach świata. Pierwszy i zarazem największy sukces osiągnęła podczas mistrzostw świata MTB w Les Gets, gdzie była najlepsza. Ponadto dwukrotnie była druga: na mistrzostwach w Val di Sole (2008) wyprzedziła ją Amerykanka Melissa Buhl oraz na mistrzostwach w Mt-Sainte-Anne (2010), gdzie wygrała Australijka Caroline Buchanan.

</doc>
<doc id="2867175" url="https://pl.wikipedia.org/wiki?curid=2867175" title="Mechanizm Kozai">
Mechanizm Kozai

Mechanizm Kozai lub mechanizm Lidowa-Kozai – zjawisko w mechanice nieba polegające na okresowym wzroście ekscentryczności przy spadku inklinacji orbity (i na odwrót). Innymi słowy, ma miejsce libracja (oscylacje wokół stałej wartości) argumentu perycentrum.
Efekt ten został po raz pierwszy opisany w 1961 r. przez radzieckiego specjalistę od dynamiki Michaiła Lidowa, analizującego orbity sztucznych i naturalnych satelitów planet, oraz niezależnie w 1962 roku przez japońskiego astronoma Yoshihide Kozai, analizującego orbity planetoid. Później okazało się, że odkryty mechanizm jest ważnym czynnikiem kształtującym orbity nieregularnych księżyców planet, obiektów transneptunowych, jak również planet pozasłonecznych i wielu systemów gwiezdnych.
Rezonans Kozai.
W ograniczonym problemie trzech ciał, dla ciała niebieskiego o mimośrodzie orbity formula_1 i nachyleniu formula_2 do płaszczyzny odniesienia, w której leżą pozostałe dwa ciała, następująca wielkość jest całką ruchu:
co oznacza, że mimośród może zostać „wymieniony” na nachylenie i vice versa; okresowe występowanie takich zmian może prowadzić do rezonansu dwóch ciał niebieskich. Zatem prawie okrągła, ale silnie nachylona orbita może uzyskać bardzo duży mimośród przy jednoczesnym zmniejszeniu nachylenia. Jako że zwiększenie mimośrodu przy stałej wielkiej półosi orbity zmniejsza odległość między obiektami w perycentrum, mechanizm ten może sprowadzać komety na orbity muskające Słońce.
Dla obiektów krążących po orbitach o niskiej inklinacji, perturbacje prowadzą do precesji argumentu szerokości perycentrum. Od pewnej granicznej wartości kąta nachylenia, zamiast precesji występuje libracja wokół kąta 90° lub 270°, tzn. położenie kątowe perycentrum będzie się wahać wokół jednej z tych wartości. Graniczny kąt nachylenia nazywa się kątem Kozai i ma wartość:
Dla satelitów na orbitach wstecznych jest to 140,8°.
Fizyczną podstawą tego zjawiska jest wymiana momentu pędu w układzie; w tym problemie zachowany jest nie całkowity moment pędu, ale jego normalna składowa.
Skutki.
Mechanizm Kozai jest powodem, dla którego ciało niebieskie osiąga perycentrum orbity, kiedy znajduje się w dużej odległości od płaszczyzny równikowej. Efekt ten jest jednym z powodów, dla których Pluton jest dynamicznie chroniony przed dużymi zbliżeniami do Neptuna i kolizją z tą planetą.
Rezonans Kozai nakłada również ograniczenia na elementy orbitalne dozwolone w danym systemie:

</doc>
<doc id="2867177" url="https://pl.wikipedia.org/wiki?curid=2867177" title="Patrick Bürger">
Patrick Bürger

Patrick Bürger (ur. 27 czerwca 1987 w Oberwarcie) – austriacki piłkarz występujący na pozycji napastnika. Zawodnik klubu SV Mattersburg, którego jest wychowankiem i do którego powrócił w 2010.
Życiorys.
Kariera klubowa.
Przez niemal całą dotychczasową karierę występował w klubie SV Mattersburg. Wyjątkiem były lata 2008−2010, kiedy to reprezentował barwy klubu TSV Hartberg.
Kariera reprezentacyjna.
W reprezentacji Austrii zadebiutował 1 czerwca 2012 w meczu przeciwko Ukrainie. Na boisku pojawił się w 63 minucie meczu.

</doc>
<doc id="2867178" url="https://pl.wikipedia.org/wiki?curid=2867178" title="Mistrzostwa Azji w Piłce Ręcznej Mężczyzn 2004">
Mistrzostwa Azji w Piłce Ręcznej Mężczyzn 2004

Mistrzostwa Azji w Piłce Ręcznej Mężczyzn 2004 – jedenaste mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 12–21 lutego 2004 roku w katarskim mieście Doha. Mistrzostwa były jednocześnie eliminacjami do MŚ 2005.
Dziewięć uczestniczących zespołów zostało podzielonych na dwie grupy, w ramach których rywalizowały systemem kołowym o dwa czołowe miejsca premiowane awansem do półfinału.
Tytuł zdobyty w 2002 roku obroniła reprezentacja Kuwejtu, wraz z pozostałymi medalistami zyskując awans na Mistrzostwa Świata w Piłce Ręcznej Mężczyzn 2005.

</doc>
<doc id="2867181" url="https://pl.wikipedia.org/wiki?curid=2867181" title="Linderhof">
Linderhof



</doc>
<doc id="2867183" url="https://pl.wikipedia.org/wiki?curid=2867183" title="Ixtahuacán">
Ixtahuacán

Ixtahuacán, San Ildefonso Ixtahuacán – miasto w zachodniej Gwatemali, w departamencie Huehuetenango, 43 km na zachód od stolicy departamentu miasta Huehuetenango i około 40 km od granicy państwowej z Meksykiem. Miasto leży w kotlinie, w górach Sierra Madre de Chiapas, na wysokości 1159 m n.p.m. Według danych szacunkowych w 2012 roku liczba ludności miasta wyniosła 4662 mieszkańców.
Gmina Ixtahuacán.
Jest siedzibą władz gminy o tej samej nazwie, która w 2012 roku liczyła 43 613 mieszkańców. Gmina jak na warunki Gwatemali jest nieduża, a jej powierzchnia obejmuje 184 km².

</doc>
<doc id="2867187" url="https://pl.wikipedia.org/wiki?curid=2867187" title="Olympia Zacharias">
Olympia Zacharias

Olympia Zacharias (ur. 17 stycznia 1986) – nauruańska lekkoatletka startująca w biegu na 100 metrów, reprezentantka kraju na mistrzostwach świata.
W 2003 roku wzięła udział w mistrzostwach świata rozgrywanych we Francji, na których startowała w eliminacjach biegu na 100 metrów. Była jedną z dwóch reprezentantów kraju na tych mistrzostwach (drugim był sprinter JJ Capelle). 
Eliminacje rozpoczęły się 23 sierpnia 2003 roku o godzinie 10:30. Nauruanka startowała w pierwszym biegu eliminacyjnym. Podczas tego biegu wiatr wiał z korzystną dla zawodniczek prędkością 0,1 metra na sekundę. Z wynikiem 14,07 zajęła przedostatnie, 6. miejsce, a w łącznej klasyfikacji pierwszej rundy zajęła 54. miejsce na 59 zawodniczek startujących w eliminacjach. 
Rekord życiowy w biegu na 100 metrów: 13,17 (17 maja 2003).

</doc>
<doc id="2867188" url="https://pl.wikipedia.org/wiki?curid=2867188" title="RTÉ One">
RTÉ One

RTÉ One () – sztandarowy kanał telewizyjny Raidió Teilifís Éireann, uruchomiony 31 grudnia 1961 roku, z siedzibą w Donnybrook, dzielnicy Dublina w Irlandii. Kanał jest dostępny dla widzów całej wyspy poprzez cyfrową telewizję naziemną Saorview i Freeview, cyfrową platformę Sky, jak również online na całym świecie przy pomocy usługi "RTÉ player". Jest finansowany częściowo z abonamentu radiowo-telewizyjnego, pozostała część finansowania pochodzi z reklam komercyjnych. Ponieważ RTÉ jest częściowo finansowane z abonamentu radiowo-telewizyjnego, wyświetla znacznie mniej reklam niż większość innych kanałów dostępnych w Irlandii i Irlandii Północnej.
Telewizja startowała pod nazwą "Telefís Éireann" i jej pierwsza emisja miała miejsce w Sylwestra 1961 roku. W 1968 roku rozpoczęto nadawanie kanału w standardzie PAL. Pierwszą kolorową transmisją był w 1971 finałowy mecz Railway Cup na stadionie Croke Park oraz niedługo później pierwsza w historii Irlandii transmisja Konkursu Piosenki Eurowizji. Nazwa kanału była zmieniana kilkakrotnie: w 1966 na "RTÉ Television", w 1978 na "RTÉ1", natomiast aktualna nazwa istnieje od 1995.
RTÉ One przedstawia zróżnicowany program tygodniowy. Sztandarowym programem kanału jest "The Late Late Show". Na kanale emitowane są też m.in. opery mydlane "Fair City" i "Coronation Street". W ciągu dnia mają miejsce trzy wydania wiadomości: "RTÉ News: One O'Clock", "RTÉ News: Six One", "RTÉ News: Nine O'Clock".

</doc>
<doc id="2867190" url="https://pl.wikipedia.org/wiki?curid=2867190" title="Jacques Nguyên Van Mâu">
Jacques Nguyên Van Mâu



</doc>
<doc id="2867191" url="https://pl.wikipedia.org/wiki?curid=2867191" title="Magali Amadei">
Magali Amadei

Magali Amadei (ur. 30 listopada 1974 w Nicei) – francuska modelka.
Została „odkryta” przez poszukiwacza modelek w 1990 roku, gdy miała szesnaście lat. Początkowo pracowała na wybiegach Paryża. W 1992 roku podpisała międzynarodowe kontrakty w Los Angeles i Nowym Jorku. Od tego czasu jej kariera nabrała rozpędu, ponieważ dostrzeżono w jej twarzy podobieństwo do Sophi Loren. Pojawiała się na okładkach najbardziej prestiżowych magazynów mody na świecie, jak: Vogue, Marie Claire, Cosmopolitan, Glamour. Ozdabiała pokazy mody m.in.: Dries van Noten, Emanula Ungaro, Givenchy oraz Dries van Noten. Wzięła udział w licznych kampaniach reklamowych dla: L’Oréal, Dove, Banana Republic, Blumarine, Chico's oraz Avon.
W 1997 roku zakończyła międzynarodową karierę w modelingu na rzecz ról w serialach telewizyjnych i filmach.

</doc>
<doc id="2867192" url="https://pl.wikipedia.org/wiki?curid=2867192" title="San Ildefonso Ixtahuacán">
San Ildefonso Ixtahuacán



</doc>
<doc id="2867193" url="https://pl.wikipedia.org/wiki?curid=2867193" title="Brójce (gromada w powiecie łódzkim)">
Brójce (gromada w powiecie łódzkim)

Brójce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brójce siedzibą GRN w Brójcach utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Brójce, Leśne Odpadki, Pałczew, Wardzyń, Wola Rakowa i Wygoda ze zniesionej gminy Brójce w tymże powiecie. Dla gromady ustalono 22 członków gromadzkiej rady narodowej.
1 stycznia 1958 do gromady Brójce przyłączono część zniesionej gromady Dalków (wieś Wola Kutowa i osada młyńska Cieplucha).
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Brójce.

</doc>
<doc id="2867196" url="https://pl.wikipedia.org/wiki?curid=2867196" title="Jan Samuel Pac">
Jan Samuel Pac

Jan Samuel Pac herbu Gozdawa (ur. ok. 1616, zm. przed 19 października 1654) – dworzanin królewski, poseł na sejmy, od 1654 podstoli litewski.
Syn Samuela, chorążego wielkiego litewskiego. Po raz pierwszy wystąpił na arenie politycznej w lutym 1634, biorąc udział w sejmiku deputackim w Brześciu Litewskim. Przed 1638 został dworzaninem królewskim. Na sejmie 1638 r. został wyznaczony na komisarza do rozgraniczenia województw smoleńskiego i czernihowskiego. Posłował z powiatu mozyrskiego na sejm 1641. Od lipca 1648 brał udział w tłumieniu powstania kozackiego na Zadnieprzu. Wojsko wystawił i utrzymywał z własnej kieszeni.Rekompensując tak poważne wydatki król dał mu 6 marca 1651 dobra Szerścin, Prysno i Lipnicze w powiecie rzeczyckim, a 14 maja 1652 przywilej na bogate wójtostwo mohylewskie. Pac był posłem na sejm nadzwyczajny 1652 roku. Na sejmie nadzwyczajnym 1652 roku wyznaczony z Koła Poselskiego komisarzem do zapłaty wojsku Wielkiego Księstwa Litewskiego. We wrześniu 1654 otrzymał urząd podstolego litewskiego.
Był dwukrotnie żonaty. W 1641 poślubił córkę Aleksandra Dadźboga Sapiehy Krystynę Konstancję (zm. 1649), a 1652 w Wilnie Zofię Isajkowską, wdowę po Janie Dusiackim. Jan Samuel nie pozostawił potomstwa. Wdowa Zofia wyszła po raz trzeci za mąż przed 1657 za Wiktoryna Konstantego Mleczkę, sędziego ziemskiego żmudzkiego. Zadłużone majętności Woroncewicze będące wianem pierwszej żony i Kiwatycze dopiero w 1678 wykupił od monasteru Św. Ducha w Wilnie Michał Kazimierz Pac hetman wielki litewski. Uroczysty pogrzeb Jana Samuela odbył się dopiero 4 sierpnia 1670 (razem z pogrzebem jego brata Dominika Kazimierza) w katedrze wileńskiej.

</doc>
<doc id="2867198" url="https://pl.wikipedia.org/wiki?curid=2867198" title="Nowosolna (gromada)">
Nowosolna (gromada)

Nowosolna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nowosolna siedzibą GRN w Nowosolnej (obecnie w granicach Łodzi) utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Nowosolna, Mileszki, Wiączyń i Wiączyń Górny ze zniesionej gminy Nowosolna w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Nowosolna.

</doc>
<doc id="2867199" url="https://pl.wikipedia.org/wiki?curid=2867199" title="Rzgów (gromada w powiecie łódzkim)">
Rzgów (gromada w powiecie łódzkim)

Rzgów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rzgów siedzibą GRN w Rzgowie (wówczas wsi) utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Rzgów i Starowa Góra ze zniesionej gminy Rzgów oraz Grodzisko ze zniesionej gminy Wiskitno w tymże powiecie. Dla gromady ustalono 27 członków gromadzkiej rady narodowej.
29 lutego 1956 do gromady Rzgów przyłączono wieś Gadka Stara z gromady Gospodarz w tymże powiecie.
1 stycznia 1958 do gromady Rzgów przyłączono obszar zniesionej gromady Kalinko oraz część zniesionej gromady Zofiówka (wieś Rydzynki, osada młyńska Pyć, osada młyńska Kunka, osada młyńska Galas, wieś Zofiówka i osada leśna Molenda).
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Rzgów.

</doc>
<doc id="2867200" url="https://pl.wikipedia.org/wiki?curid=2867200" title="HMS H1">
HMS H1

HMS H1 – brytyjski okręt podwodny typu "H". Zbudowany w latach 1914–1915 w Canadian Vickers w Montrealu, gdzie okręt został wodowany 11 stycznia 1915 roku. Rozpoczął służbę w Royal Navy 26 maja 1915 roku. Pierwszym dowódcą został Lt. W. Pirie.
Razem z H2, H3 i H4 przepłynął Atlantyk z St. John’s (Nowa Fundlandia) do Gibraltaru, pod eskortą krążownika pomocniczego HMS „Calgarian”. Następnie wpłynął na Morze Śródziemne.
W 1916 roku był w składzie Adriatyckiej Flotylli Okrętów Podwodnych stacjonującej w Brindisi oraz Wenecji, pod dowództwem Lt. Wilfreda B. Pirie. 
7 marca 1921 roku okręt został sprzedany maltańskiej firmie B. Zammit i następnie złomowany.

</doc>
<doc id="2867203" url="https://pl.wikipedia.org/wiki?curid=2867203" title="Góry Raczyńskie">
Góry Raczyńskie

Góry Raczyńskie (gruz.: რაჭის ქედი, "Raczis Kedi") – pasmo górskie w południowej części Wielkiego Kaukazu, w Gruzji. Najwyższy szczyt, Lebeuris mta, wznosi się na 2862,7 m n.p.m. Góry zbudowane są głównie z wapieni, porfirytów i łupków. Zbocza porośnięte są lasami liściastymi (buk) i iglastymi (świerk, jodła, sosna) oraz łąkami subalpejskimi i alpejskimi. W południowo-zachodniej części pasma znajdują się złoża węgla kamiennego (Tkibuli). Występują zjawiska krasowe.

</doc>
<doc id="2867204" url="https://pl.wikipedia.org/wiki?curid=2867204" title="Krzysztof Zimnoch">
Krzysztof Zimnoch

Krzysztof Zimnoch (ur. 6 września 1983 w Białymstoku) – polski pięściarz zawodowy. W boksie amatorskim zdobył trzykrotnie mistrzostwo Polski oraz wygrał dwukrotnie turniej im. Feliksa Stamma w wadze ciężkiej. Został również 2-krotnym brązowym medalistą mistrzostw Unii Europejskiej oraz reprezentował Polskę na mistrzostwach świata w latach 2005 oraz 2007. W 2010 przeszedł na zawodowstwo.
Życiorys.
Dzieciństwo oraz początki w boksie.
Wychował się w Chodorach koło Białegostoku. W dzieciństwie interesował się piłką nożną i chciał zostać zawodowym piłkarzem. Treningi bokserskie rozpoczął w styczniu 2000 roku, zapisując się na treningi, wraz z bratem Tomaszem, do białostockiego klubu Cristal Białystok, gdzie trenował pod okiem Ryszarda Dargiewicza. Swój pierwszy sukces na amatorskim ringu odniósł dwa miesiące później, zdobywając brązowy medal mistrzostw Polski juniorów w kategorii lekkopółśredniej. Jeszcze w lipcu tego samego roku reprezentował swój klub na 24. edycji turnieju o czarne diamenty, który odbywał się w Myszkowie. Zimnoch doszedł do finału tej imprezy, przegrywając w nim z Tomaszem Laburą.
Kariera amatorska.
Lata 2001-2005.
W 2001 roku rozpoczął zmagania od odbywających się w Elblągu mistrzostw Polski juniorów. Zimnoch podczas marcowego turnieju wygrał wszystkie swoje pojedynki przed czasem, zdobywając złoty medal w kategorii półciężkiej. W czerwcu tego samego roku triumfował w juniorskim turnieju o czarne diamenty, wygrywając złoty medal w tej samej kategorii wagowej. Swój pierwszy seniorski start na arenie międzynarodowej zaliczył w listopadzie 2001 roku, reprezentując Polskę na 17. edycji bokserskiego turnieju Aleksandria, który odbywał się w greckim mieście Saloniki. Polak wygrał wszystkie swoje pojedynki, dochodząc do finału, w którym przegrał na punkty (10:15) z reprezentantem Anglii Davidem Pendletonem.
W latach 2002-2004 trzykrotnie stawał na podium mistrzostw Polski seniorów w kategorii półciężkiej, dochodząc do finału w roku 2003 oraz półfinału w roku 2002 i 2004. Trzy lata z rzędu przegrywał w finałowych walkach mistrzostw kraju z Aleksym Kuziemskim. W roku 2002 oraz 2003 był wicemistrzem Polski do lat 20 w kategorii do 81 kg.
W 2005 roku Zimnoch przeniósł się do wyższej kategorii wagowej, rozpoczynając rywalizację w kategorii ciężkiej. W marcu wygrał w 22. edycji Turnieju im. Feliksa Stamma w Warszawie. W finale pokonał na punkty (31:7) Lukása Viktorię. W kwietniu tego samego roku uczestniczył w 20. edycji turnieju im. Ahmeta Cömerta w Stambule. Polak doszedł do finału imprezy, przegrywając w nim z reprezentantem Azerbejdżanu Elvinem Alizade. Dwa miesiące po tym sukcesie, Zimnoch reprezentował Polskę na Mistrzostwach Unii Europejskiej 2005, gdzie doszedł do ćwierćfinału, w którym przegrał przed czasem z reprezentantem Niemiec Aleksandrem Powernowem. 11 września 2005 roku zdobył swoje pierwsze mistrzostwo Polski seniorów, pokonując w finale Tomasza Hutkowskiego. W listopadzie reprezentował Polskę na mistrzostwach świata w chińskim mieście Mianyang. Zimnoch odpadł w 1/16 finału mistrzostw, przegrywając z Anglikiem Davidem Dolanem.
Lata 2006-2009.
W kwietniu 2006 roku brał udział w 34. edycji turnieju Chemiepokal, który odbywał się w Halle. Zimnoch zdobył brązowy medal tych zawodów, przegrywając w półfinale z Węgrem Józsefem Darmosem. Niecały miesiąc później wywalczył brązowy medal na mistrzostwach Unii Europejskiej. Polak zakończył rywalizację po przegranej w półfinale z medalistą olimpijskim Roberto Cammarelle. W tym samym roku był również finalistą czeskiego turnieju Grand Prix w Ostrawie.
Rok 2007 zaczął od triumfu na marcowych mistrzostwach Polski, które odbywały się w Białymstoku. Zimnoch wygrał w półfinale zawodów z Marcinem Madajem a w finale z Jakubem Kapelińskim, kończąc dwa pojedynki przed czasem. Pod koniec miesiąca startował również w turnieju Stamma, gdzie zdobył srebrny medal. W finale lepszy od Polaka okazał się reprezentant Białorusi Wiktar Zujeu, który wygrał ten pojedynek wyraźnie na punkty (29:4). W czerwcu reprezentował Polskę na mistrzostwach Unii Europejskiej w Dublinie. Polak wyeliminował z turnieju ówczesnego mistrza Anglii Danny'ego Price'a oraz reprezentanta Hiszpanii Mahdiego Khanji, zapewniając sobie brązowy medal mistrzostw. Udział zakończył na półfinale, w którym przegrał na punkty (5:12) z Włochem Clemente Russo. W październiku był uczestnikiem mistrzostw świata w Chicago. Zimnoch pokonał w 1/32 finału Amerykanina Deontaya Wildera, wygrywając z nim na punkty (23:20). Z turnieju odpadł w swojej kolejnej walce, w której przegrał ze swoim byłym rywalem, Aleksandrem Powernowem.
Po występie na mistrzostwach świata, Zimnoch do końca kariery amatorskiej nie brał udziału w żadnych międzynarodowych mistrzostwach. W roku 2008 i 2009 ponownie triumfował w turnieju im. Feliksa Stamma oraz zdobył mistrzostwo Polski w roku 2009. Ostatni amatorski pojedynek stoczył 16 stycznia 2010 roku, uczestnicząc w meczu międzynarodowym przeciwko reprezentacji Chicago. Zimnoch w swoim ostatnim pojedynku pokonał przed czasem Roberta Jekabsona.
Łącznie na ringu amatorskim stoczył 130 pojedynków.
Kariera zawodowa.
Lata 2010-2016.
W styczniu 2010 roku, Zimnoch nawiązał współpracę z przebywającym wtedy w Stanach Zjednoczonych Hubertem Kozubem. W lutym wyjechał do Stanów, gdzie do swojego zawodowego debiutu przygotowywał się z Fresem Oquendo oraz Andrejem Arłouskim. Na zawodowym ringu zadebiutował 20 lutego 2010 roku, nokautując w pierwszej rundzie debiutanta Keona Grahama.
Po stoczeniu kolejnych trzech walk, Zimnoch podpisał w sierpniu 2010 roku długoletni kontrakt promotorski z Babilon Promotion przy współpracy z KnockOut Promotion, którzy za finansowym rozliczeniem dogadali się z ówczesnym opiekunem Polaka, Hubertem Kozubem.
Swój pierwszy pojedynek w Polsce stoczył 25 września 2010 roku, wygrywając przez nokaut w pierwszej rundzie z Panjoundoro Nsangou. Do końca lutego 2013, Zimnoch wygrał kolejne dziesięć pojedynków z mało znanymi rywalami, pracując w międzyczasie jako trener boksu na siłowni oraz jako ochroniarz w jednej z białostockich dyskotek.
28 marca 2013 roku były mistrz świata wagi ciężkiej Oliver McCall został ogłoszony rywalem Polaka podczas gali w Legionowie, organizowanej przez Babilton Promotion, która zaplanowała była na 18 maja. Polak wygrał ten pojedynek przez jednogłośną decyzję sędziów, po bardzo wyrównanym pojedynku. W przygotowaniach do walki z Oliverem McCallem, Zimnochowi pomagał wielokrotny mistrz Polski w boksie amatorskim Marcin Rekowski, który na tej samej gali wygrał z synem Olivera, Elijahem McCallem.
18 sierpnia 2013 roku odbyła się walka Zimnocha z Mateuszem Malujdą. Rywal Zimnocha był w tej walce dwukrotnie liczony (w rundzie trzeciej oraz szóstej), a sama walka zakończyła się wysokim zwycięstwem punktowym (80-71, 79-71, 80-71) na korzyść Podlasianina. Zimnoch wyszedł do ringu ponownie 19 października 2013 roku podczas gali w Wieliczce. Jego rywalem był olimpijczyk z Sydney, Artur Binkowski. Zimnoch wygrał ten pojedynek jednogłośnie na punkty (80-75, 80-71, 79-74) po nieczystym pojedynku. Bokserzy zostali ukarani odjęciem punktu w rundzie szóstej za wyzwiska, a sam Binkowski w tej samej rundzie ugryzł rywala w ramię.
Polski bokser planował powrócić na ring 16 sierpnia 2014 roku na gali w Międzyzdrojach, jednakże 10 czerwca ogłoszono, że konieczna będzie operacja barku boksera, gdyż od miesięcy zmagał się z kontuzją, która uniemożliwiała mu treningi. 18 września 2015 roku Gbenga Oluokun został ogłoszony jako rywal Zimnocha podczas gali w Wieliczce, która została zaplanowana na 17 października 2015 roku. Sama walka trwała tylko dwie rundy, podczas których Polak dwukrotnie posłał rywala na deski. Nigeryjczyk był liczony w pierwszej rundzie po tym jak uklęknął, a w drugiej rundzie został wyliczony do dziesięciu przez sędziego Leszka Jankowiaka, który ogłosił zwycięstwo Polaka przez nokaut.
20 lutego 2016 roku doszło do jego pierwszego pojedynku z Amerykaninem Mikiem Mollo. Amerykanin był nieaktywny na zawodowym ringu przez ponad dwa i pół roku, od czasu porażki z Arturem Szpilką. Walka zakończyła się nokautem na Polaku już w pierwszej rundzie pojedynku. Zimnoch był liczony po tym, jak upadł po prawym sierpowym rywala. Polak wstał, jednak upadł po raz kolejny po kombinacji ciosów Amerykanina i dał się wyliczyć przez sędziego, który ogłosił zwycięstwo Mollo przez nokaut.
Kolejną zawodową walkę stoczył 28 maja 2016 roku, mierząc się z reprezentantem Niemiec Konstantinem Airichem. Zimnoch pokonał rywala przez techniczny nokaut w czwartej rundzie, po tym gdy trener Airicha rzucił na ring ręcznik na znak poddania swojego zawodnika. Po wygranym pojedynku, Polak wyraził chęć rewanżu z Mollo, twierdząc że potrzebowałby trzech miesięcy na przygotowania do tej walki.
Ponownie na ringu pojawił się 22 października 2016 roku, walcząc z Polakiem Marcinem Rekowskim. Zimnoch wygrał ten pojedynek po niejednogłośnej decyzji sędziów, dominując w początkowych rundach pojedynku.
Lata 2017-2019.
20 grudnia 2016 ogłoszono datę rewanżowego pojedynku z Amerykaninem Mikiem Mollo na 25 lutego 2017 roku. Do walki doszło w Netto Arenie w Szczecinie. Walka miała zupełnie inny przebieg niż ich pierwsze starcie. Polak od pierwszego gongu kontrolował pojedynek, posyłając rywala na deski w drugiej rundzie. Po zakończeniu szóstej rundy, Mollo narzekał na ból w lewym barku, przez co jego narożnik zdecydował się na zakończenie pojedynku. Zimnoch zwyciężył przez poddanie, wygrywając każdą rundę u wszystkich sędziów punktowych do czasu przerwania walki.
Kolejnym rywalem Polaka był Michael Grant. Amerykanin przed walka z Zimnochem był nieaktywny od ponad dwóch lat, a ostatnie zwycięstwo zanotował w roku 2011. Do walki doszło 22 kwietnia 2017 roku w Legionowie. Zimnoch zwyciężył przez nokaut w drugiej rundzie, w której Grant był dwukrotnie liczony.
9 września 2017 roku przystąpił do walki z Joeyem Abellem. Obydwaj bokserzy wnieśli na wagę najwięcej w swojej dotychczasowej karierze. Amerykanin podczas ważenia wniósł 120 kilogramów, a Polak 106 kilogramów. Walka trwała trzy rundy, w której to znany z mocnego ciosu Abell zwyciężył przez nokaut. Amerykanin napierał na Zimnocha od pierwszego starcia, raniąc go już w pierwszym starciu. Pojedynek zakończył się po kombinacji ciosów Abella, który posłał Zimnocha na matę ringu i nie zdołał wstać po nokdaunie.
Na początku 2019 roku Zimnoch poddał się głodówce, która trwała 21 dni. Celem głodówki według Polaka było oczyszczenie organizmu z toksyn po antybiotykach przeciwko boreliozie, które przyjmował przez rok. W trakcie tego procesu Zimnoch schudł ponad 15 kilogramów, przenosząc się do niższej kategorii wagowej (junior ciężkiej).
Na zawodowy ring powrócił 23 listopada 2019 roku na gali organizowanej przez Mateusza Borka, mierząc się z Krzysztofem Twardowskim. Zimnoch przegrał ten pojedynek przez techniczny nokaut w drugiej rundzie. Walka została przerwana przez sędziego po tym jak Twardowski zasypał rywala serią ciosów.
Wizerunek medialny.
Do świadomości medialnej Zimnoch przebił się w 2013 roku za sprawą bójki z Arturem Szpilką podczas konferencji prasowej. Niejednokrotnie wypowiadali się w wulgarnych słowach o sobie nawzajem, a w mediach szeroko komentowana była możliwa potyczka między nimi. We wrześniu 2017 roku portal Interia.pl zwrócił uwagę, iż mimo passy porażek Szpilki (dwie porażki, ostatnie zwycięstwo w sierpniu 2015 roku) i przegranej Zimnocha z Abellem, ewentualne starcie między nimi nadal ma największy potencjał marketingowy w Polsce.

</doc>
<doc id="2867208" url="https://pl.wikipedia.org/wiki?curid=2867208" title="Etal">
Etal



</doc>
<doc id="2867210" url="https://pl.wikipedia.org/wiki?curid=2867210" title="Czarnocin (gromada w powiecie łódzkim)">
Czarnocin (gromada w powiecie łódzkim)

Czarnocin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czarnocin siedzibą GRN w Czarnocinie utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Bieżywody, Biskupia Wola, Czarnocin, Czarnocin Poduchowny, Zawodzie i Kalska Wola oraz kolonia Remiszowice, część obszaru parcelacji Remiszowice (położonej na zachód of linii kolejowej Koluszki-Piotrków) i tereny PKP z dotychczasowej gromady Remiszowice ze zniesionej gminy Czarnocin w tymże powiecie. Dla gromady ustalono 25 członków gromadzkiej rady narodowej.
1 stycznia 1958 do gromady Czarnocin przyłączono obszar zniesionej gromady Szynczyce oraz osadę młyńską Ruta Żeromińska i osadę włościańską Ruta Żeromińska ze zniesionej gromady Dalków.
31 grudnia 1959 do gromady Czarnocin przyłączono wieś i kolonię Zamość ze znoszonej gromady Prażki w powiecie brzezińskim (woj. łódzkie).
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łódzkim reaktywowano gminę Czarnocin (od 1999 gmina znajduje się w powiecie piotrkowskim).

</doc>
<doc id="2867213" url="https://pl.wikipedia.org/wiki?curid=2867213" title="Estadio Ciudad de Málaga">
Estadio Ciudad de Málaga

Estadio Ciudad de Málaga – wielofunkcyjny stadion w Maladze, w Hiszpanii. Jego budowa rozpoczęła się 3 grudnia 2003 roku, a w 2005 roku nastąpiło oddanie do użytku, choć obiekt nie był wówczas jeszcze w pełni gotowy. Ponowne otwarcie, już po całkowitym zakończeniu prac miało miejsce 27 czerwca 2009 roku. Obiekt może pomieścić 10 816 widzów. Na obiekcie rozegrano zawody lekkoatletycznego Pucharu Europy 2006, odbyły się na nim również lekkoatletyczne Mistrzostwa Hiszpanii – w latach 2005 i 2011. Ponadto czterokrotnie na stadionie rozegrane zostały towarzyskie spotkania piłkarskich reprezentacji: 18 stycznia 2010 roku Finlandia uległa Korei Południowej 0:2, 22 stycznia 2010 roku Korea Południowa pokonała Łotwę 1:0, 2 lutego 2013 roku Polska pokonała Rumunię 4:1, a 6 lutego 2013 roku Rumunia wygrała z Australią 3:2.

</doc>
<doc id="2867214" url="https://pl.wikipedia.org/wiki?curid=2867214" title="Michael Rossi">
Michael Rossi

Michael Rossi (ur. 25 lutego 1994) – amerykański narciarz dowolny, specjalizujący się w skokach akrobatycznych. Jak dotąd nie startował na igrzyskach olimpijskich ani na mistrzostwach świata. Najlepsze wyniki w Pucharze Świata osiągnął w sezonie 2010/2011, kiedy to zajął 184. miejsce w klasyfikacji generalnej, a w klasyfikacji skoków akrobatycznych był 39.

</doc>
<doc id="2867215" url="https://pl.wikipedia.org/wiki?curid=2867215" title="Efekt Kozai">
Efekt Kozai



</doc>
<doc id="2867217" url="https://pl.wikipedia.org/wiki?curid=2867217" title="Bełdów (gromada)">
Bełdów (gromada)

Bełdów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954-1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Bełdów siedzibą GRN w Bełdowie tworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Adamów Nowy, Adamów Stary, Bełdów, Bełdówek, Błoto, Ciężków, Sanie i Słowak ze zniesionej gminy Bełdów w tymże powiecie. Dla gromady ustalono 14 członków gromadzkiej rady narodowej.
1 stycznia 1959 do gromady Bełdów przyłączono wieś Sobień, wieś Chrośno, osadę Kobiałka, osadę Linda i wieś Krasnodęby Stare ze zniesionej gromady Sobień.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2867218" url="https://pl.wikipedia.org/wiki?curid=2867218" title="Brużyca Wielka (gromada)">
Brużyca Wielka (gromada)

Brużyca Wielka (alt. "Brużyca-Wielka") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brużyca Wielka siedzibą GRN w Brużycy Wielkiej tworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Aniołów (z Krogulcem), Brużyca, Brużyca Wielka, Brużyczka Mała, Jastrzębie Górne, Sokołów, Zimna Woda, Franin (z wyłączeniem wsi Zwierzyniec A) i Szatonia (z wyłączeniem wsi Zwierzyniec B) oraz wieś Stara Wieś Piaskowice i zachodnia (od granic gruntów Starej Wsi Piaskowice) część kolonii Piaskowice z dotychczasowej gromady Piaskowice ze zniesionej gminy Brużyca Wielka w tymże powiecie. Dla gromady ustalono 16 członków gromadzkiej rady narodowej.
14 listopada 1957 do gromady Brużyca Wielka przyłączono część wsi Jedlicze A o powierzchni 51,08 ha (stanowiącą oddzielną kolonię, położoną przy wsi Jastrzębie Górne) z gromady Grotniki w tymże powiecie.
1 stycznia 1958 do gromady Brużyca Wielka przyłączono obszar zniesionej gromady Ruda-Bugaj.
1 stycznia 1959 z gromady Brużyca Wielka wyłączono osadę Huta Aniołów o powierzchni 2,2860 ha, włączając ją do miasta Łodzi.
1 stycznia 1970 do gromady Brużyca Wielka z miasta Aleksandrów Łódzki przyłączono obszar lasów o powierzchni 133 ha, położony w zachodniej części miasta.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2867219" url="https://pl.wikipedia.org/wiki?curid=2867219" title="Matt Wieters">
Matt Wieters

Matthew Richard Wieters (ur. 21 maja 1986) – amerykański baseballista występujący na pozycji łapacza.
Przebieg kariery.
Baltimore Orioles.
Wieters studiował w Georgia Institute of Technology, gdzie w latach 2005–2007 grał w drużynie uniwersyteckiej Georgia Tech Yellow Jackets. Został wybrany w 2007 roku w pierwszej rundzie draftu z numerem piątym przez Baltimore Orioles i początkowo występował w klubach farmerskich tego zespołu, między innymi w Norfolk Tides, reprezentującym poziom Triple-A. W Major League Baseball zadebiutował 29 maja 2009 w meczu przeciwko Detroit Tigers.
W sezonie 2011 po raz pierwszy w karierze wystąpił w Meczu Gwiazd i otrzymał Złotą Rękawicę. Rok później ponownie wystąpił w All-Star Game i drugi raz z rzędu otrzymał Złotą Rękawicę spośród łapaczy. 18 kwietnia 2013 w meczu przeciwko Tampa Bay Rays przy stanie 6–6 zdobył zwycięskiego grand slama w drugiej połowie dziesiątej zmiany.
1 maja 2014 w drugim meczu między ligowym doubleheader z Pittsburgh Pirates w drugiej połowie dziesiątej zmiany zdobył walk-off home runa. W tym samym miesiącu doznał kontuzji prawego łokcia i zmuszony był przejść operację Tommy'ego Johna, co wykluczyło go z gry do końca sezonu 2014.
Washington Nationals.
24 lutego 2017 podpisał roczny z opcją przedłużenia o rok kontrakt wart 21 milionów dolarów z Washington Nationals.

</doc>
<doc id="2867221" url="https://pl.wikipedia.org/wiki?curid=2867221" title="Rąbień (gromada)">
Rąbień (gromada)

Rąbień – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia 1 stycznia 1973, tym samym wypierając organizację gminną w latach 1954–1972.
Gromadę Rąbień siedzibą GRN w Rąbieniu utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Antoniew, Budy Wolskie, Dąbrowa Krzywiec, Niesięcin (ze Rszewem), Piaskowa Góra, Rąbień, Rąbień AB, Romanów i Wola Grzymkowa ze zniesionej gminy Rąbień w tymże powiecie. Dla gromady ustalono 22 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2867223" url="https://pl.wikipedia.org/wiki?curid=2867223" title="Jan Dominikowicz Pac">
Jan Dominikowicz Pac

Jan Dominikowicz Pac herbu Gozdawa (ur. 1563 we Wilnie, zm. 1610) – wojewoda miński oraz ciwun wileński.
Życiorys.
Syn Dominika, kasztelana sandomierskiego. 
Był cześnikiem wileńskim od 1580 roku, potem ciwunem wileńskim od 1589. W latach (1600–1610) pełnił urząd wojewody mińskiego. Był marszałkiem sejmu w 1592 oraz dzierżawcą Kamieńca. Początkowo kalwin, w 1600 roku przeszedł na katolicyzm.
Poseł na sejm zwyczajny 1597 roku z powiatu wileńskiego.
Jego wnuk Konstanty Władysław Pac był chorążym-pułkownikiem wojsk litewskich.

</doc>
<doc id="2867225" url="https://pl.wikipedia.org/wiki?curid=2867225" title="Mistrzostwa Azji w Piłce Ręcznej Mężczyzn 2006">
Mistrzostwa Azji w Piłce Ręcznej Mężczyzn 2006

Mistrzostwa Azji w Piłce Ręcznej Mężczyzn 2006 – dwunaste mistrzostwa Azji w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej męskiej reprezentacji narodowej w Azji. Odbył się w dniach 12–21 lutego 2006 roku w Tajlandii. Mistrzostwa były jednocześnie eliminacjami do MŚ 2007.
Początkowo w zawodach miało wystartować dziesięć zespołów, lecz jeszcze przed rozpoczęciem turnieju wycofała się drużyna Arabii Saudyjskiej, harmonogram zawodów uległ zatem zmianie. Pozostałe reprezentacje zostały podzielone na dwie grupy, w ramach których rywalizowały systemem kołowym o dwa czołowe miejsca premiowane awansem do półfinału.
Tytuł zdobyty w 2004 roku obroniła reprezentacja Kuwejtu, wraz z pozostałymi medalistami zyskując awans na Mistrzostwa Świata w Piłce Ręcznej Mężczyzn 2007.

</doc>
<doc id="2867227" url="https://pl.wikipedia.org/wiki?curid=2867227" title="Kohlgrub">
Kohlgrub



</doc>
<doc id="2867229" url="https://pl.wikipedia.org/wiki?curid=2867229" title="Jacaltenango">
Jacaltenango

Jacaltenango – miasto w zachodniej Gwatemali, w departamencie Huehuetenango, 75 km na północny zachód od stolicy departamentu miasta Huehuetenango i około 30 km od granicy państwowej z Meksykiem. Miasto leży w kotlinie, w górach Sierra Madre de Chiapas, na wysokości 1455 m n.p.m. Według danych szacunkowych w 2012 roku liczba ludności miasta wyniosła 32 268 mieszkańców, co sprawiało, że po stołecznym było największym miastem departamentu.
Gmina Jacaltenango.
Jest siedzibą władz gminy o tej samej nazwie, która w 2012 roku liczyła 44 593 mieszkańców. Gmina jak na warunki Gwatemali jest nieduża, a jej powierzchnia obejmuje 212 km².

</doc>
<doc id="2867231" url="https://pl.wikipedia.org/wiki?curid=2867231" title="Władysław Romańczyk">
Władysław Romańczyk

Władysław Romańczyk, ps. „Czarny”, „Kula”, „Rosa”, „Wir” (ur. 2 stycznia 1898 w Pakoszówce, zm. 26 maja 1982 w Warszawie) – oficer służby stałej piechoty Wojska Polskiego, wykładowca, podczas II wojny światowej major w SZP/ZWZ/AK, komendant Obwodu ZWZ Sanok i Obwodu AK Rawa Mazowiecka.
Życiorys.
Syn Jana (rolnik w Pakoszówce) i Marii Tymczyszyn. 6 września 1919 zdał egzamin dojrzałości w Państwowym Gimnazjum im. Królowej Zofii w Sanoku.
Był uczestnikiem działań niepodległościowych w latach 1916–1918. W listopadzie 1918 został przyjęty do Wojska Polskiego. Podczas wojny polsko-ukraińskiej (1918–1919) był operatorem ckm w pociągu pancernym „Gromobój”. Następnie w szeregach 26 pułku piechoty brał udział w polsko-bolszewickiej (1919–1920). Z 26 pułku piechoty został skierowany do Wielkopolskiej Szkoły Podchorążych Piechoty w Bydgoszczy. Dekretem z 16 lutego 1921 został awansowany na stopień podporucznika piechoty. Został zweryfikowany w tym stopniu ze starszeństwem z dniem 1 czerwca 1919. Został awansowany do stopnia porucznika piechoty w korpusie oficerów piechoty ze starszeństwem z dniem 1 czerwca 1920 i lokatą 43. Z dniem 7 stycznia 1925 został odkomenderowany na IX-ty 5 miesięczny kurs doszkolenia dla młodszych oficerów piechoty w Chełmnie. Po ukończeniu kursu w czerwcu 1926 powrócił do macierzystego pułku. W 1931 został przeniesiony z 26 pułku piechoty do Szkoły Podchorążych Rezerwy Piechoty w Zambrowie, gdzie w okresie 1931–1934 pełnił funkcję instruktora w 2 kompanii ckm, a od 1934 do 1935 był instruktorem w 1 kompanii ckm. 27 czerwca 1935 został mianowany na stopień kapitana ze starszeństwem z 1 stycznia 1935 i 1. lokatą w korpusie oficerów piechoty. W tym samym roku został przeniesiony do Szkoły Podchorążych Piechoty w Ostrowi Mazowieckiej na stanowisko instruktora i wykładowcy. W marcu 1939 pełnił służbę w Szkole Uzbrojenia w Warszawie na stanowisku wykładowcy kompanii szkolnej rusznikarzy. Wówczas, w tym samym stopniu i starszeństwie, zajmował 6. lokatę w korpusie oficerów uzbrojenia.
We wrześniu 1939 jako szef uzbrojenia 33 Dywizji Piechoty, która zmobilizowała się w Grodnie pod dowództwem płk. Zielińskiego po wybuchu II wojny światowej podczas kampanii wrześniowej walczył z Niemcami od 1 do 27 września 1939 w rejonie: Ostrołęka-Łomża, Węgrów, Biała Podlaska, Chełm, Kraśnik. Uniknął niewoli i po zakończeniu działań wojennych przebywał na Podkarpaciu. Był czynny w konspiracji SZP/ZWZ/AK. Początkowo od listopada do grudnia 1939 był dowódcą powiatowym SZP w Sanoku, potem od grudnia 1939 do przełomu stycznia i lutego 1940 był komendantem Obwodu ZWZ Sanok, którego struktury organizował od podstaw (w jego sztabie był m.in. Tadeusz Wojtowicz). W obliczu zagrożenia dekonspiracją w 1940 został przeniesiony na inny teren. W okresie maja 1944 do października 1944 pełnił funkcję komendanta Obwodu AK Rawa Mazowiecka w Okręgu AK Łódź. Został awansowany rozkazem KG AK nr L. 400/BP z 25 lipca 1944 do stopnia majora służby stałej ze starszeństwem z dniem 3 maja 1944. W okresie akcji „Burza” latem 1944 dowodził siłami AK obwodu.
Został pochowany na Cmentarzu Komunalnym Północnym w Warszawie (kwatera W-XV-2-8-1).

</doc>
<doc id="2867232" url="https://pl.wikipedia.org/wiki?curid=2867232" title="HMS H2">
HMS H2

HMS H2 – brytyjski okręt podwodny typu "H". Zbudowany w latach 1914–1915 w Canadian Vickers w Montrealu, gdzie okręt został wodowany 11 stycznia 1915 roku. Rozpoczął służbę w Royal Navy 4 czerwca 1915 roku. Pierwszym dowódcą został Lt. D.W. Fell.
Razem z H1, H3 i H4 przepłynął Atlantyk z St. John’s (Nowa Fundlandia) do Gibraltaru, pod eskortą krążownika pomocniczego HMS „Calgarian”. Następnie wpłynął na Morze Śródziemne.
W 1916 roku był w składzie Adriatyckiej Flotylli Okrętów Podwodnych stacjonującej w Brindisi pod dowództwem Lt. Davida M. Fella. 
7 marca 1921 roku okręt został sprzedany maltańskiej firmie B. Zammit i następnie złomowany.

</doc>
<doc id="2867233" url="https://pl.wikipedia.org/wiki?curid=2867233" title="Trockenbeerenauslese">
Trockenbeerenauslese

Trockenbeerenauslese (niem. "trocken" – suchy, "Beeren" – owoce, jagody, "Auslese" – wybór) – jedna z najwęższych kategorii niemieckich win, produkowanych z pojedynczych jagód winorośli, porażonych szlachetną pleśnią "Botrytis cinerea" i pozostawionych na krzewie aż do wyschnięcia do postaci zbliżonej do rodzynek. 
Wina należą do win deserowych i są bursztynowozłote albo bursztynowe, tłuste i bogate w aromaty. Ich koncentracja bywa przyrównywana do syropu.
Kategorię "Trockenbeerenauslese" wyróżnia się tylko w ramach win o najwyższej jakości według niemieckiego prawa winiarskiego, tzw. win jakościowych z predykatem (QmP – "Qualitätswein mit Prädikat"). Pośród nich "Trockenbeerenauslese" przysługuje tylko winom mocniejszym niż "Auslese" i "Beerenauslese". Ilość cukru w moszczu musi odpowiadać od 21,5 do 22,1% potencjalnego poziomu alkoholu, przy czym nie cały cukier musi przefermentować – minimalny rzeczywisty poziom alkoholu w winie "Beerenauslese" został określony na 5,5%. Niedozwolone jest dodawanie cukru, tzw. szaptalizacja. Trwałość win "Trockenbeerenauslese" sięga od 12 do 50 lat.

</doc>
<doc id="2867234" url="https://pl.wikipedia.org/wiki?curid=2867234" title="Ekstrudat">
Ekstrudat



</doc>
<doc id="2867236" url="https://pl.wikipedia.org/wiki?curid=2867236" title="Mark Bakker">
Mark Bakker

Mark Bakker – holenderski brydżysta.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2867238" url="https://pl.wikipedia.org/wiki?curid=2867238" title="RTÉ Two">
RTÉ Two

RTÉ Two () – kanał telewizyjny Raidió Teilifís Éireann. Kanał jest dostępny na terenie całej wyspy poprzez cyfrową telewizję naziemną Saorview i Freeview, cyfrową platformę Sky, jak również online na całym świecie przy pomocy usługi "RTÉ player".
Kanał został uruchomiony 2 listopada 1978 proponując widzom szerszy wybór programów. Kanał miał być również ukierunkowany dla młodszej widowni. W 2011 roku została uruchomiona na platformie Sky transmisja kanału w wysokiej rozdzielczości "RTÉ Two HD".

</doc>
<doc id="2867241" url="https://pl.wikipedia.org/wiki?curid=2867241" title="Wydział Elektrotechniki i Informatyki Politechniki Lubelskiej">
Wydział Elektrotechniki i Informatyki Politechniki Lubelskiej

Wydział Elektrotechniki i Informatyki Politechniki Lubelskiej – jeden z wydziałów Politechniki Lubelskiej.
Obecnie wydział umożliwia kształcenie na kierunkach:
Historia.
Wydział Elektrotechniki i Informatyki jako samodzielna jednostka Politechniki Lubelskiej powstał w roku 1964 (jako Wydział Elektryczny). Wydział wyodrębnił się z Wydziału Mechanicznego, gdzie do tej pory był kierunek Elektrotechnika. Pierwszym dziekanem nowego Wydziału został doc. mgr inż. Mieczysław Romuald Krzywicki, a prodziekanem zaś - doc. mgr inż. Leonid Kacejko. Początkowo wydział składał się z Zespołów i Pracowni: Elektrotechniki, Miernictwa Elektrycznego, Maszyn i Napędów Elektrycznych, Automatyki i Elektroniki, a od roku 1968 (w związku z likwidacją Wydziału Ogólnotechnicznego) - Fizyki Technicznej, Matematyki, Metod Numerycznych.
W roku 1973 wydział został przeformowany w Instytut Przetwarzania i Użytkowania Energii Elektrycznej na prawach Wydziału i działał tak do roku 1984. W latach 1984-2003 Wydział ponownie funkcjonował jako Wydział Elektryczny. Od roku 2003 Wydział funkcjonuje pod obecną nazwą.
Organizacja wydziału.
Obecnie wydział stanowią osiem katedr:

</doc>
<doc id="2867243" url="https://pl.wikipedia.org/wiki?curid=2867243" title="Masakra 9 kwietnia 1989 w Tbilisi">
Masakra 9 kwietnia 1989 w Tbilisi

Masakra 9 kwietnia 1989 w Tbilisi – stłumienie przez wojska Zakaukaskiego Okręgu Wojskowego pokojowej demonstracji niepodległościowej Gruzinów, na Alei Rustawelego w Tbilisi.
Tło wydarzeń.
W końcu lat 80. XX wieku ruch antykomunistyczny i niepodległościowy w Gruzińskiej SRR stale przybierał na sile. Od początku kwietnia 1989 w Tbilisi, w szczególności na głównej ulicy miasta, Alei Rustawelego, przed siedzibą Rady Najwyższej republiki, stale odbywały się manifestacje o wydźwięku niepodległościowym. Liczba uczestników demonstracji osiągnęła ponad 10 tys. osób. Demonstranci wznosili hasła antyradzieckie, antyrosyjskie, niepodległościowe, domagali się utworzenia rządu tymczasowego suwerennej Gruzji, wycofania wojsk radzieckich z kraju. Na transparentach widoczne były hasła w językach gruzińskim i angielskim. Wśród uczestników protestu przeważały kobiety.
Centralne władze Związku Radzieckiego zdecydowały o siłowym stłumieniu protestu, przy użyciu wojska. Kierownictwo Komunistycznej Partii Gruzji wyraziło zgodę na takie rozwiązanie. Do Tbilisi skierowano wówczas 2 tys. żołnierzy, do miasta przybył także wiceminister obrony ZSRR. Przygotowania te sprawiły, że kierujący Komunistyczną Partią Gruzji Dżumber Patiaszwili wycofał wcześniejszą zgodę, nie miało to już jednak żadnego znaczenia. Do tłumienia manifestacji skierowano żołnierzy spoza Tbilisi, aby uniemożliwić jakąkolwiek próbę porozumienia między protestującymi a wojskiem.
Przebieg masakry.
9 kwietnia 1989, po północy, wojska Zakaukaskiego Okręgu Wojskowego kierowane przez gen. Igora Rodionowa zaczęły koncentrować się na Placu Lenina w pobliżu centrum gruzińskiej manifestacji. Następnie żołnierze wprowadzili transportery opancerzone w boczne ulice dochodzące do Alei Rustawelego. Zgromadzeni nie rozeszli się jednak, chociaż wzywał ich do tego patriarcha Gruzji Eliasz II.
W nocy nieuzbrojeni demonstranci zostali ostrzelani, zaatakowani przez żołnierzy pałkami, łopatkami saperskimi i gazem paraliżującym K-15, w tłum wjeżdżały także transportery opancerzone. Ofiarą pacyfikacji padło 19 osób, było także kilkuset rannych. Przeważająca liczba ofiar śmiertelnych udusiła się gazem. Wśród zabitych i rannych przeważały kobiety. Pacyfikacji dokonali żołnierze niebędący Gruzinami; gruzińska milicja zachowywała się biernie, niekiedy pomagała nawet demonstrantom uciekać i ewakuować rannych.
Konsekwencje.
Wiadomość o brutalnej pacyfikacji szybko rozeszła się po ZSRR i po innych państwach świata. Władze republikańskie nie były w stanie uspokoić nastrojów społecznych. Ostatecznie Biuro Polityczne Komunistycznej Partii Gruzji zwróciło się do byłego pierwszego sekretarza, Eduarda Szewardnadze, z prośbą o przyjazd do Tbilisi i przywrócenie porządku. Szewardnadze doprowadził do dymisji gruzińskiego premiera Zuraba Czcheidze oraz pierwszego sekretarza Dżumbera Patiaszwili.
Wydarzenia w Tbilisi przełożyły się na wzrost nastrojów antyrosyjskich i dążeń niepodległościowych w Gruzji.
Sprawę pacyfikacji badała radziecka komisja parlamentarna pod kierownictwem Anatolija Sobczaka, która doprowadziła do odwołania gen. Rodionowa ze stanowiska komendanta Zaukakaskiego Okręgu Wojskowego.

</doc>
<doc id="2867244" url="https://pl.wikipedia.org/wiki?curid=2867244" title="Wiskitno (gromada)">
Wiskitno (gromada)

Wiskitno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wiskitno siedzibą GRN w Wiskitnie (obecnie w granicach Łodzi) utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Bronisin Dworski, Bronisin-Wieś, Przypusta, Giemzów, Huta Szklana, Huta Wiskicka, Kalino, Stefanów, Wiskitno i Wiskitno A (z wyłączeniem terenów PKP) ze zniesionej gminy Wiskitno w tymże powiecie. Dla gromady ustalono 27 członków gromadzkiej rady narodowej.
29 lutego 1956 z gromady Wiskitno wyłączono kolonię Wiskitno A Las włączając ją do gromady Andrzejów w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2867246" url="https://pl.wikipedia.org/wiki?curid=2867246" title="Kazimierz (gromada w powiecie łódzkim)">
Kazimierz (gromada w powiecie łódzkim)

Kazimierz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kazimierz siedzibą GRN w Kazimierzu utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Albertów, Babice, Babiczki, Kazimierz, Mirosławice, Stanisławów Nowy, Stanisławów Stary i Zdziechów ze zniesionej gminy Kazimierz w tymże powiecie. Dla gromady ustalono 22 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2867247" url="https://pl.wikipedia.org/wiki?curid=2867247" title="Viliam Široký">
Viliam Široký

Viliam Široký (ur. 31 maja 1902 w Preszburgu, zm. 6 października 1971 w Pradze) – słowacki polityk, minister, premier Czechosłowacji.
Życiorys.
Był działaczem czechosłowackiego ruchu robotniczego, współzałożycielem KPCz i od 1929 w jej władzach. W latach 1941–1945 był więziony przez słowackich faszystów. Od 1945 do 1953 był przewodniczącym Komunistycznej Partii Słowacji i jednocześnie wicepremierem Czechosłowacji i od 1950 również ministrem spraw zagranicznych. W okresie od 21 marca 1953 do 20 września 1963 był premierem (w tym: od 21 marca 1953 do 12 grudnia 1954 – "pierwszy rząd"; od 12 grudnia 1954 do 11 lipca 1960 – "drugi rząd"; od 11 lipca 1960 do 20 września 1963 – "trzeci rząd").

</doc>
<doc id="2867248" url="https://pl.wikipedia.org/wiki?curid=2867248" title="Kurowice (gromada w powiecie łódzkim)">
Kurowice (gromada w powiecie łódzkim)

Kurowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kurowice siedzibą GRN w Kurowicach utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Bukowiec, Kurowice Rządowe, Kurowice Kościelne i Karpin ze zniesionej gminy Brójce w tymże powiecie. Dla gromady ustalono 19 członków gromadzkiej rady narodowej.
29 lutego 1956 do gromady Kurowice przyłączono wieś Kotliny z gromady Dalków w tymże powiecie.
1 stycznia 1958 do gromady Kurowice przyłączono wieś Dalków ze zniesionej gromady Dalków.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2867249" url="https://pl.wikipedia.org/wiki?curid=2867249" title="HMS H3">
HMS H3

HMS H3 – brytyjski okręt podwodny typu "H". Zbudowany w latach 1914–1915 w Canadian Vickers w Montrealu, gdzie okręt został wodowany 11 stycznia 1915 roku. Rozpoczął służbę w Royal Navy 3 czerwca 1915 roku. Pierwszym dowódcą został Lt. D.W. Fell.
Razem z H1, H2 i H4 przepłynął Atlantyk z St. John’s (Nowa Fundlandia) do Gibraltaru, pod eskortą krążownika pomocniczego HMS „Calgarian”. Następnie wpłynął na Morze Śródziemne. 
15 lipca 1916 roku okręt wszedł na minę w Zatoce Kotorskiej u wybrzeży Czarnogóry. Zginęli wszyscy członkowie załogi.

</doc>
<doc id="2867250" url="https://pl.wikipedia.org/wiki?curid=2867250" title="Jules van Ackere">
Jules van Ackere

Jules van Ackere (ur. 8 lutego 1914 w Heule, zm. 3 lub 12 lutego 2008 w Uccle) – flamandzki eseista, muzykolog i filolog-italianista.
Życie i twórczość.
Eseista flamandzki urodzony w roku 1914. Profesor italianistyki na uniwersytecie w Antwerpii w latach 1959–1983. Pisał rozprawy z zakresu estetyki renesansu i baroku, m.in.: "Belgique Baroque et Classique" (1972, Barok i klasycyzm w Belgii), "Vlaamse kunstenaars in Italië" (1983, Artyści flamandzcy we Włoszech).

</doc>
<doc id="2867253" url="https://pl.wikipedia.org/wiki?curid=2867253" title="Szydłów (gromada w powiecie łódzkim)">
Szydłów (gromada w powiecie łódzkim)

Szydłów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szydłów siedzibą GRN w Szydłowie utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Charbice Górne, Jerwonice, Malanów, Madaje Nowe i Szydłów ze zniesionej gminy Puczniew w tymże powiecie. Dla gromady ustalono 14 członków gromadzkiej rady narodowej.
1 stycznia 1958 do gromady Szydłów przyłączono obszar zniesionej gromady Puczniew.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2867254" url="https://pl.wikipedia.org/wiki?curid=2867254" title="Matrin Wanner">
Matrin Wanner

Matrin Wanner – holenderski brydżysta.
Wyniki brydżowe.
Zawody europejskie.
W europejskich zawodach zdobył następujące lokaty:

</doc>
<doc id="2867255" url="https://pl.wikipedia.org/wiki?curid=2867255" title="Konstanty Władysław Pac">
Konstanty Władysław Pac

Konstanty Władysław Pac herbu Gozdawa (ur. 1620 w Wilnie, zm. 1686) – marszałek Trybunału Głównego Wielkiego Księstwa Litewskiego w 1678 roku, chorąży-pułkownik wojsk litewskich, chorąży nadworny litewski w 1658 roku, starosta wasilkowski, wójt wasilkowskii, poseł na sejmy.
Życiorys.
Wnuk wojewody mińskiego Jana Paca i jego żony Zofii Anny z ks. Wiśniowieckich h. Korybut. Syn Aleksandra i Zofii z ks. Hołowczyńskich h. Łabędź, córki kasztelana mścisławskiego Konstantego Hołowczyńskiego.
7 marca 1658 mianowano go chorążym nadwornym litewskim. Funkcję tę sprawował do 1681. Poseł na sejm nadzwyczajny 1658 roku. Na sejmie 1658 został wyznaczony na komisarza do zapłaty wojska litewskiego. 9 listopada 1659 został porucznikiem chorągwi husarskiej kanclerza litewskiego Krzysztofa Paca. Na sejm 1664 został obrany na posła wojskowego. Poseł sejmiku połockiego na sejm nadzwyczajny abdykacyjny 1668 roku. Był na sejmie we wrześniu 1668 i podpisał akt abdykacji Jana Kazimierza. W 1669 podpisał elekcję Michała Korybuta Wisniowieckiego z województwem połockim. W 1671 brał udział w komisji wojskowej w Wilnie. Był członkiem konfederacji kobryńskiej wojsk Wielkiego Księstwa Litewskiego w 1672 roku. Elektor Jana III Sobieskiego z województwa połockiego w 1674 roku. W 1678 został marszałkiem Trybunału Litewskiego. Ufundował dwa kościoły: w 1681 w Kniażycach Świętego Mikołaja dla dominikanów, do których miał wstąpić jego syn Aleksander, w 1682 w Berezynie dla bernardynów. Został pochowany w kościele Bernardynów w Berezynie.
Z Aleksandrą Lisowską h. Lis, córką rotmistrza Jan Lissowskiego i Marianny z Druckich-Sokolnickich, miał dzieci:

</doc>
<doc id="2867258" url="https://pl.wikipedia.org/wiki?curid=2867258" title="Un Dia Sin Ti">
Un Dia Sin Ti



</doc>
<doc id="2867260" url="https://pl.wikipedia.org/wiki?curid=2867260" title="Literatura polska - pozytywizm">
Literatura polska - pozytywizm



</doc>
<doc id="2867262" url="https://pl.wikipedia.org/wiki?curid=2867262" title="Literatura polska - średniowiecze">
Literatura polska - średniowiecze



</doc>
<doc id="2867264" url="https://pl.wikipedia.org/wiki?curid=2867264" title="Literatura polska - renesans">
Literatura polska - renesans



</doc>
<doc id="2867266" url="https://pl.wikipedia.org/wiki?curid=2867266" title="Literatura polska - Młoda Polska">
Literatura polska - Młoda Polska



</doc>
<doc id="2867268" url="https://pl.wikipedia.org/wiki?curid=2867268" title="Literatura polska - barok">
Literatura polska - barok



</doc>
<doc id="2867272" url="https://pl.wikipedia.org/wiki?curid=2867272" title="Bokopływy">
Bokopływy



</doc>
<doc id="2867273" url="https://pl.wikipedia.org/wiki?curid=2867273" title="Sebastian Gazurek">
Sebastian Gazurek

Sebastian Gazurek (ur. 18 czerwca 1990 w Istebnej) − polski biegacz narciarski, zawodnik klubu NKS Trójwieś Istebna.
Kariera.
Po raz pierwszy na arenie międzynarodowej Sebastian Gazurek pojawił się 30 grudnia 2006 roku podczas zawodów Slavic Cup w Zakopanem w sprincie stylem dowolnym, gdzie zajął 24. miejsce.
W Pucharze Świata zadebiutował 26 listopada 2010 roku w Ruce, gdzie zajął 95. miejsce w sprincie techniką klasyczną. Pucharowych punktów w swojej karierze nie zdobył.
Osiągnięcia.
Puchar Świata.
Miejsca na podium.
Gazurek nigdy nie stał na podium indywidualnych zawodów Pucharu Świata.

</doc>
<doc id="2867276" url="https://pl.wikipedia.org/wiki?curid=2867276" title="HMS H4">
HMS H4

HMS H4 – brytyjski okręt podwodny typu "H". Zbudowany w latach 1914–1915 w Canadian Vickers w Montrealu, gdzie okręt został wodowany 11 stycznia 1915 roku. Rozpoczął służbę w Royal Navy 3 czerwca 1915 roku. Pierwszym dowódcą został Lt. H.E. Smyth.
Razem z H1, H2 i H3 przepłynął Atlantyk z St. John’s (Nowa Fundlandia) do Gibraltaru, pod eskortą krążownika pomocniczego HMS „Calgarian”. Następnie wpłynął na Morze Śródziemne.
W 1916 roku był w składzie Adriatyckiej Flotylli Okrętów Podwodnych stacjonującej w Brindisi oraz Wenecji, pod dowództwem Lt. Henry'ego E. Smytha. 
23 maja 1918 roku H4 zatopił niemiecki okręt podwodny SM UB-52.
30 listopada 1921 roku okręt został sprzedany firmie Agius Bros z Malty i następnie złomowany.

</doc>
<doc id="2867277" url="https://pl.wikipedia.org/wiki?curid=2867277" title="Parafia Świętego Mikołaja - Sanktuarium Kalwaryjskie w Wielu">
Parafia Świętego Mikołaja - Sanktuarium Kalwaryjskie w Wielu

Parafia Świętego Mikołaja - Sanktuarium Kalwaryjskie w Wielu − rzymskokatolicka parafia w Wielu. Należy do dekanatu Brusy, diecezji pelplińskiej. Mieści się przy ulicy Derdowskiego w Wielu.
Swoim zasięgiem obejmuje miejscowości: Borsk, Dąbrowa, Górki, Czyste, Zabrody, Joniny, Kliczkowy, Przytarnia, Wdzydze Tucholskie, Huta, Broda.
Kościół parafialny pw. św. Mikołaja zbudowano w latach 1904–1906 według projektu Rogera Sławskiego z Poznania. Utrzymany jest w stylu neobarokowym. Kościół w Wielu jest murowany z cegły, pokryty na zewnątrz tynkiem. Jest największą budowlą sakralną wielewskiego sanktuarium. Został zbudowany na miejscu poprzedniego, drewnianego kościoła z 1728. Kościół konsekrował 7 lipca 1912 roku ks. biskup pomocniczy Jakub Klunder.
Kościół parafialny pw. Św. Mikołaja wraz z przyległym cmentarzem, został wpisany do rejestru zabytków województwa pomorskiego 4 czerwca 1998 roku pod pozycją nr 1663 (dawny numer rejestru 1188).
Główną atrakcją Wiela jest Kalwaria Wielewska, wybudowana w latach 1915–1927 na podstawie projektu monachijskiego architekta – Theodora Mayr. Kalwaria powstała z inicjatywy miejscowego proboszcza – księdza Szydzika. Grunty pod kalwarię uzyskane zostały od miejscowego gospodarza – pana Durajewskiego. Kalwaria powstała dzięki środkom własnym parafii oraz licznym ofiarom i darowiznom. Pierwszą wybudowaną kaplicą był „Ogrójec”, który poświęcony został dnia 19 sierpnia 1915 roku. 
Kalwaria Wielewska (23 obiekty), została wpisana do rejestru zabytków województwa pomorskiego 1 lipca 1998 roku pod pozycją nr 1667 (dawny numer rejestru 1189).
Parafia posiada własną, bardzo bogatą stronę internetową, na której znaleźć można oprócz historii kościoła oraz sanktuarium kalwaryjskiego, wszystkie inne dane opisujące tematykę parafii.

</doc>
<doc id="2867279" url="https://pl.wikipedia.org/wiki?curid=2867279" title="Ling Tang">
Ling Tang

Ling Tang (znana też jako Ling Tan; ; ur. 9 października 1974 roku w Kuala Lumpur) − malezyjska modelka.
Jedna z pierwszych supermodelek azjatyckiego pochodzenia, obok: Anny Bayle, Iriny Pantajewy, Jenny Shimizu oraz Navii Nguyen, które przebiły się na rynek międzynarodowy.
Ling studiowała sztukę projektowania w Kuala Lumpur, kiedy w 1994 roku została dostrzeżona przez łowcę modelek z agencji Catwalk. Z miejsca podpisała kontrakt i zaczęła pojawiać się na malezyjskich wybiegach. Po pierwszych sukcesach odniesionych w Malezji zaproponowano jej kontrakt w Nowym Jorku. W ciągu kilku kolejnych miesięcy miała już za sobą mnóstwo udanych pokazów w światowych stolicach mody, począwszy od Nowego Jorku, poprzez Paryż, po Barcelonę i Mediolan. Do stałych zleceniodawców Ling należeli renomowani projektanci i domy mody na świecie, wśród nich: Alexander McQueen, Ally Capellino, Badgley Mischka, Betsey Johnson, Bill Blass, Blumarine, Callaghan, Chanel, Christian Dior, Dirk Bikkembergs, DKNY, Dries van Noten, Ellen Tracy, Erreuno, Fendi, Genny, Gianfranco Ferré, Gucci, Hussein Chalayan, Karl Lagerfeld, Lanvin, Laura Biagiotti, Marcel Marongiu, Marithe &amp; Francois Girbaud, Missoni, Nicole Miller, Ocimar Versolato, Sonia Rykiel, Todd Oldham, Valentino, Vivienne Westwood, Givenchy, Thierry Mugler, Yves Saint Lauren.
Wzięła udział w kampaniach reklamowych dla m.in.: Chanel, Cover Girl i Emporio Armaniego.
Najczęściej pojawiała się na okładkach magazynu o modzie Harper’s Bazaar.
W 1997 roku jej zdjęcia pojawiły się w kalendarzu firmy Pirelli.
Od 2010 roku związana jest kontraktem z francuskim domem mody Givenchy.

</doc>
<doc id="2867280" url="https://pl.wikipedia.org/wiki?curid=2867280" title="Parafia św. Mikołaja w Wielach">
Parafia św. Mikołaja w Wielach



</doc>
<doc id="2867282" url="https://pl.wikipedia.org/wiki?curid=2867282" title="Auslese">
Auslese

Auslese (niem. wybór) – kategoria jakościowa win niemieckich. Wina nią oznaczane są produkowane z wybranych, w pełni dojrzałych gron winorośli zbieranych z pewnym opóźnieniem po osiągnięciu dojrzałości. Owoce mogą być, ale nie muszą porażone szlachetną pleśnią.
Wina "Auslese" są winami nadającymi się do leżakowania, z reguły słodkimi i o niskim poziomie alkoholu. Warianty wytrawne są przeważnie mocniejsze.
Kategorię "Auslese" wyróżnia się tylko w ramach win o najwyższej jakości według niemieckiego prawa winiarskiego, tzw. win jakościowych z predykatem (QmP – "Qualitätswein mit Prädikat"). Auslese mieści się w tej klasyfikacji pomiędzy "Spätlese" i "Beerenauslese". Ilość cukru w moszczu musi odpowiadać od 11,4 do 14,5% potencjalnego poziomu alkoholu, przy czym od decyzji winiarza zależy, czy będzie dążył do przefermentowania większości cukru i uzyskania krzepkiego wina wytrawnego, czy skłoni się ku słodkości kosztem poziomu alkoholu. Niedozwolone jest dodawanie cukru, tzw. szaptalizacja. Trwałość win "Auslese" sięga od 5 do 20 lat.

</doc>
<doc id="2867283" url="https://pl.wikipedia.org/wiki?curid=2867283" title="Rynek Starego Miasta w Policach">
Rynek Starego Miasta w Policach



</doc>
<doc id="2867284" url="https://pl.wikipedia.org/wiki?curid=2867284" title="Wade Bootes">
Wade Bootes

Wade Bootes (ur. 30 maja 1974 w Toowoomba) − australijski kolarz górski i BMX, dwukrotny medalista mistrzostw świata BMX i brązowy medalista mistrzostw świata MTB.
Kariera.
Pierwszy sukces w karierze Wade Bootes osiągnął w 2000 roku, kiedy zwyciężył w dualu podczas mistrzostw świata MTB w Sierra Nevada. W tej samej konkurencji wywalczył także brązowy medal na rozgrywanych rok później mistrzostwach w Vail, gdzie wyprzedzili go tylko Amerykanin Brian Lopes oraz Francuz Cédric Gracia. W wyścigach BMX jego największym sukcesem jest wywalczenie brązowego medalu w kategorii elite na mistrzostwach świata w Paulinii w 2002 roku. Lepsi od niego okazali się tam jedynie dwaj reprezentanci USA: Kyle Bennett i Randy Stumpfhauser.

</doc>
<doc id="2867285" url="https://pl.wikipedia.org/wiki?curid=2867285" title="HMS H9">
HMS H9

HMS H9 – brytyjski okręt podwodny typu "H". Zbudowany w latach 1914–1915 w stoczni Canadian Vickers w Montrealu, gdzie okręt został wodowany 1 kwietnia 1915 roku. Rozpoczął służbę w Royal Navy 29 czerwca 1915 roku. Pierwszym dowódcą został Lt. A.P. Williams-Freeman.
W 1916 roku H9 był w składzie Ósmej Flotylli Okrętów Podwodnych stacjonującej w Yarmouth, pod dowództwem Lt. F.A.P. Williams-Freemana. 
W listopadzie 1918 roku stacjonował w Brindisi.
30 listopada 1921 roku okręt został sprzedany firmie Agius Bros z Malty i następnie złomowany.

</doc>
<doc id="2867288" url="https://pl.wikipedia.org/wiki?curid=2867288" title="Metoda Suzuki">
Metoda Suzuki

Metoda Suzuki – metoda uczenia małych dzieci gry na instrumentach muzycznych na zasadzie naśladownictwa, stworzona przez japońskiego skrzypka Shinichi Suzuki (1898–1998) w latach 40–50. XX w.
Początkowo metodą Suzuki uczono gry na skrzypcach dzieci w wieku 3–5 lat. Shinichi Suzuki opracował ją dla swego 4-letniego ucznia już w latach 30. Po wojnie powstał Instytut Rozwoju Talentu w Matsumoto w Japonii, gdzie rozszerzono stosowanie metody Suzuki na naukę gry na innych instrumentach muzycznych, m.in. na fortepianie, gitarze, wiolonczeli. 
Shinichi Suzuki stworzył cały system metodyczno-filozoficzny, który opisał w książce „Nurtured by Love”. Idea jego metody edukacji muzycznej sprowadza się do otoczenia troską i miłością małych dzieci od najmłodszego wieku, kiedy to osiągają one najszybsze efekty pracy poprzez naśladowanie dorosłych – rodziców czy ulubionego nauczyciela. Nauka gry na instrumencie została tam porównana do nauki mowy u małego dziecka, którą to trudną sztukę niemal każde dziecko opanowuje doskonale. Metodą Suzuki można nauczyć grać każde dziecko, nie tylko szczególnie uzdolnione. Tak wczesne rozpoczęcie nauki gry na instrumencie wpływa na rozwój dziecka, jego wrażliwość na piękno. Szybko osiągane sukcesy w grze podnoszą dziecko na duchu i wzmacniają poczucie wartości i własnych możliwości. Rozwija też umiejętności językowe, matematyczne oraz pamięć. Często odbywają się zbiorowe pokazy gry na skrzypcach, w których uczestniczy równocześnie kilkudziesięciu małych wykonawców.
W Polsce działa stowarzyszenie Centrum Edukacji Suzuki (CES) w Warszawie, które zajmuje się upowszechnianiem idei Suzuki.

</doc>
<doc id="2867291" url="https://pl.wikipedia.org/wiki?curid=2867291" title="Owen Nolan">
Owen Nolan

Owen Liam Nolan (ur. 12 lutego 1972 w Belfaście) – były kanadyjski hokeista północnoirlandzkiego pochodzenia, reprezentant Kanady. 
Kariera.
Po urodzeniu latem 1972 roku przeniósł się wraz z rodziną do Kanady, gdzie osiedli w mieście Thorold. Wkrótce otrzymał obywatelstwo kanadyjskie. Jest wychowankiem klubu Thorold M.H.A.
W drafcie NHL z 1990 został wybrany przez klub Quebec Nordiques z numerem 1. Tym samym jest jednym z trzech zawodników w historii klubu z najwyższym numerem w drafcie (rok przed nim był Mats Sundin, a rok później Eric Lindros). Wieloletni zawodnik i kapitan drużyny San Jose Sharks (w latach 1998-2003, najdłużej w historii klubu). W sezonach 2004/2005 i 2005/2006 nie występował.
Uczestniczył w turniejach Mistrzostw Świata 1997 i Zimowych Igrzyskach Olimpijskich 2002.
W trakcie kariery określany pseudonimami "Buster, The Polar Bear (Niedźwiedź Polarny)".
Ma żonę Dianę (ślub w 2002) i dzieci: córkę Jordan (ur. 2002) i syna Dylana (ur. 2007). Po zakończeniu kariery zamieszkał w San Jose, gdzie posiada dwie restauracje o profilu brytyjskim pod nazwą "Britannia Arms". Jego podobizna widnieje na okładce gry wideo NHL 2001.

</doc>
<doc id="2867293" url="https://pl.wikipedia.org/wiki?curid=2867293" title="Stereomyxa">
Stereomyxa

Stereomyxa – rodzaj ameb o niepewnej klasyfikacji i przynależności należący do supergrupy Amoebozoa w klasyfikacji Cavaliera-Smitha.
Należą tutaj następujące gatunki:

</doc>
<doc id="2867294" url="https://pl.wikipedia.org/wiki?curid=2867294" title="Kyle Bennett">
Kyle Bennett

Kyle Ray Bennett (ur. 25 września 1979 w Conroe – zm. 14 października 2012 tamże) − amerykański kolarz BMX, trzykrotny mistrz świata.
Kariera.
Pierwszy sukces w karierze Kyle Bennett osiągnął w 2002 roku, kiedy zwyciężył w kategorii elite podczas mistrzostw świata w Paulinii. W zawodach tych bezpośrednio wyprzedził swego rodaka Randy'ego Stumpfhausera oraz Australijczyka Wade'a Bootesa. Tytuł ten Amerykanin obronił na rozgrywanych rok później mistrzostwach w Perth, a na mistrzostwach w Valkenswaard w 2004 roku był piąty. Ostatni medal zdobył podczas mistrzostw świata w Victorii w 2007 roku, gdzie po raz trzeci zwyciężył w wyścigu elite. W 2008 roku wziął udział w igrzyskach olimpijskich w Pekinie, ale nie awansował do finału.
Zginął 14 października 2012 roku w wypadku samochodowym.

</doc>
<doc id="2867295" url="https://pl.wikipedia.org/wiki?curid=2867295" title="Kurier - Kultura i Rzeczywistość">
Kurier - Kultura i Rzeczywistość



</doc>
<doc id="2867296" url="https://pl.wikipedia.org/wiki?curid=2867296" title="Guamatela tuerckheimii">
Guamatela tuerckheimii

Guamatela tuerckheimii – gatunek z monotypowego rodzaju Guamatela i rodziny Guamatelaceae . Występuje w Meksyku, Gwatemali i Hondurasie. 
Morfologia.
Płożący, zimozielony krzew z naprzeciwległymi liśćmi, przypominający jeżynę. Liście dłoniasto podzielone, od spodu kosmate, z blaszką piłkowaną na brzegu. Kielich barwny, trwały, podobnej długości jak płatki korony, pręcików 10, słupek trzykrotny z licznymi zalążkami. Owoce – mieszki z licznymi nasionami. 
Systematyka.
Rodzaj "Guamatela" bywa zaliczany do rodziny różowatych.
Rodzina z rzędu "Crossosomatales" w obrębie kladu różowych roślin okrytonasiennych, zajmuje następującą pozycję w kladogramie rzędu:

</doc>
<doc id="2867297" url="https://pl.wikipedia.org/wiki?curid=2867297" title="Guamatela">
Guamatela



</doc>
<doc id="2867299" url="https://pl.wikipedia.org/wiki?curid=2867299" title="Guamatelaceae">
Guamatelaceae



</doc>
<doc id="2867300" url="https://pl.wikipedia.org/wiki?curid=2867300" title="HMS H10">
HMS H10

HMS H10 – brytyjski okręt podwodny typu "H". Zbudowany w latach 1914–1915 w stoczni Canadian Vickers w Montrealu, gdzie okręt został wodowany 1 kwietnia 1915 roku. Rozpoczął służbę w Royal Navy 29 czerwca 1915 roku. Pierwszym dowódcą został Cdr. A. H. Quicke.
W 1916 roku był w składzie Ósmej Flotylli Okrętów Podwodnych stacjonującej w Yarmouth, pod dowództwem Lt. Gilberta E. Venninga. 
19 stycznia 1918 roku okręt zatonął na Morzu Północnym.

</doc>
<doc id="2867303" url="https://pl.wikipedia.org/wiki?curid=2867303" title="Kabinett">
Kabinett

Kabinett – najniższy wyróżnik wśród niemieckich win kategorii QmP – "Qualitätswein mit Prädikat" (wino jakościowe z predykatem). Kategorię reguluje niemieckie prawo winiarskie.
Określenie było początkowo stosowane analogicznie do współczesnego określenia "reserva" i nawiązuje do niemieckiego określenia "„Cabinet-Keller”", oznaczającego podziemne pomieszczenie na wartościowe przedmioty.
Pośród win QmP wina Kabinett należą do najmniej słodkich. Początkowy poziom cukru odpowiada potencjalnej mocy od 8,6 do 11,4% alkoholu.
W trakcie produkcji wina "Kabinett", podobnie jak innych win z predykatem, nie wolno dodawać cukru (tzw. szaptalizacja). Większość winogron jest przerabianych na dość lekkie wino wytrawne. Wino nadaje się do leżakowania przez 2–5 lat (do 10 lat w niektórych przypadkach).

</doc>
<doc id="2867306" url="https://pl.wikipedia.org/wiki?curid=2867306" title="Estadio Nuevo Mirador">
Estadio Nuevo Mirador

Estadio Nuevo Mirador – stadion piłkarski w Algeciras, w Hiszpanii. Został otwarty w 1999 roku. Obiekt może pomieścić 7500 widzów. Swoje spotkania rozgrywa na nim drużyna Algeciras CF, która przed otwarciem nowego stadionu występowała na Estadio del Mirador.

</doc>
<doc id="2867310" url="https://pl.wikipedia.org/wiki?curid=2867310" title="Geschlecht und Charakter">
Geschlecht und Charakter



</doc>
<doc id="2867312" url="https://pl.wikipedia.org/wiki?curid=2867312" title="Christian Becerine">
Christian Becerine

Cristian Daniel Becerine (ur. 17 kwietnia 1977 w Comodoro Rivadavia) − argentyński kolarz BMX, trzykrotny medalista mistrzostw świata.
Kariera.
Pierwszy sukces w karierze Christian Becerine osiągnął w 2002 roku, kiedy zdobył srebrny medal w konkurencji cruiser podczas mistrzostw świata w Paulinii. W zawodach tych wyprzedził go jedynie Randy Stumpfhauser z USA, a trzecie miejsce zajął Czech Michal Prokop. Na tych samych mistrzostwach Argentyńczyk był piąty w wyścigu elite. Jeszcze lepiej spisał się na rozgrywanych rok później mistrzostwach w Valkenswaard, gdzie zdobył dwa medale. W wyścigu elite był drugi za Australijczykiem Warwickiem Stevensonem, a w cruiserze zdobył brąz - wyprzedzili go Randy Stumpfhauser i kolejny Amerykanin Jason Richardson. Na mistrzostwach świata startował do 2011 roku, ale nie zajmował wysokich pozycji. W 2008 roku wziął udział w igrzyskach olimpijskich w Pekinie, ale nie awansował do finału.

</doc>
<doc id="2867315" url="https://pl.wikipedia.org/wiki?curid=2867315" title="Chiara Kreuzer">
Chiara Kreuzer

Chiara Kreuzer (ur. 18 lipca 1997), wcześniej Chiara Hölzl – austriacka skoczkini narciarska, reprezentantka SV Schwarzach-Salzburg, mistrzyni świata juniorów z Râșnova, srebrna medalistka mistrzostw świata z Val di Fiemme w konkursie drużyn mieszanych.
Na międzynarodowej arenie zadebiutowała 14 sierpnia 2010 w Bischofsgrün podczas zawodów Letniego Pucharu Kontynentalnego, oddając skok na odległość 53,5 m na skoczni normalnej.
5 stycznia 2013 zdobyła pierwsze punkty w konkursie Pucharu Świata – w Schonach zajęła 30. miejsce, po skokach na odległość odpowiednio 84,0 m i 81,5 m.

</doc>
<doc id="2867317" url="https://pl.wikipedia.org/wiki?curid=2867317" title="Hidehiko Koga">
Hidehiko Koga

 – japoński baseballista, który występował na pozycji zapolowego w Nippon Professional Baseball, a także na pozycji miotacza w klubach farmerskich Major League Baseball.
Kształcił się w wyższej szkole Kumamoto Kogyo High School. Później, wstąpił do Kinki University, gdzie studiował.
W Nippon Professional Baseball zadebiutował w 1962 roku. W inaugurującym sezonie wystąpił w czterech spotkaniach. W kolejnym sezonie wystąpił jedynie w 15 meczach; zaliczył m.in. 11 AB, 11 PA.
W 1965 roku przeniósł się do Stanów Zjednoczonych, gdzie przez kolejne dwa sezony występował w klubach farmerskich San Francisco Giants – AIL Giants i Decatur Commodores. W 1968 roku, grał w Lodi Crushers - klubie farmerskim Chicago Cubs.
Po zakończeniu kariery zawodniczej, został trenerem baseballowym. M.in. w latach 1990-1992, był trenerem zespołu Salinas Spurs, który występował wówczas w California League.

</doc>
<doc id="2867325" url="https://pl.wikipedia.org/wiki?curid=2867325" title="Luke Madill">
Luke Madill

Luke Madill (ur. 28 maja 1980 w Sydney) − australijski kolarz BMX, brązowy medalista mistrzostw świata.
Kariera.
Największy sukces w karierze Luke Madill osiągnął w 2003 roku, kiedy zdobył brązowy medal w konkurencji cruiser podczas mistrzostw świata w Perth. W zawodach tych wyprzedzili go jedynie Amerykanin Randy Stumpfhauser oraz Czech Michal Prokop. Był to jedyny seniorski medal wywalczony przez Madilla na międzynarodowej imprezie tej rangi. W kategorii juniorów zdobył srebro w cruiserze i brąz w wyścigu klasycznym na mistrzostwach świata w Melbourne w 1998 roku. W 2008 roku Luke Madill wziął udział w igrzyskach olimpijskich w Pekinie, jednak nie awansował do finału.

</doc>
<doc id="2867327" url="https://pl.wikipedia.org/wiki?curid=2867327" title="Maria Manuela Portugal Eanes">
Maria Manuela Portugal Eanes

Maria Manuela Portugal Eanes (ur. 29 grudnia 1938 w Almadzie) − portugalska pierwsza dama.
Życiorys.
28 października 1970 poślubiła wojskowego António Ramalho Eanesa, który w latach 1976-1986 był prezydentem kraju.
Eanesowie mają dwóch synów:

</doc>
<doc id="2867338" url="https://pl.wikipedia.org/wiki?curid=2867338" title="Szpital żydowski M. Lazarusa we Lwowie">
Szpital żydowski M. Lazarusa we Lwowie

Szpital żydowski M. Lazarusa we Lwowie (zwany dawniej także Szpitalem Izraelskim) – szpital znajdujący się we Lwowie przy ul. Jakuba Rappaporta 8.
Historia.
Od końca XVIII wieku we Lwowie działał szpital dla ludności żydowskiej ufundowany przez Izaaka Waringera. Mieścił się w starym budynku przy ul. Szpitalnej.
W 1898 roku Maurycy Lazarus zobowiązał się wybudować nowy szpital na 100 łózek. warunkiem było nadanie mu nazwy „"Szpital lwowskiej gminy wyznaniowej izraelickiej fundacji Maurycego Lazarusa"” oraz odstąpienie przez zbór izraelski bezpłatnie działki pod jego budowę. Pierwszym dyrektorem szpitala został mianowany Henryk Mebrer, prymariuszami na wydziale wewnętrznym dr Wilhelm Pisek i Dawid Ehrlich, a na chirurgicznym dr Salomon Ruff.
Budynek.
Budynek wzniesiono w latach 1898–1903. Inauguracja pracy szpitala odbyła się w czerwcu 1903 roku. Autorem projektu szpitala był znany lwowski architekt i teoretyk architektury Kazimierz Mokłowski, współpracujący z biurem architektoniczno-budowlanym Jana Lewińskiego, które realizowało projekt. Zaprojektowany został w stylu neomauretańskim, jest bogato zdobiony symbolami wschodnimi i żydowskimi. Do mauretańskich elementów należą niewielkie ażurowe attyki, obramienia okien i drzwi, poziome pasy z żółtej i czerwone cegły a przede wszystkich hełm wieży pokryty trójkolorową dachówką. Swoimi architekturą i wystrojem szpital przypomina Wielką Synagogę w Budapeszcie największą w Europie. Płaski dach przystosowany był do leżakowania. W budynku zainstalowano centralne ogrzewanie i oświetlenie gazowe. Sale operacyjne zostały wyposażone w najnowsze przyrządy chirurgiczne. Kuchnia i pralnia zostały umieszczone w osobnych budynkach w podwórzu.

</doc>
<doc id="2867340" url="https://pl.wikipedia.org/wiki?curid=2867340" title="Eulalia z Méridy">
Eulalia z Méridy

Eulalia z Méridy (ur. ok. 290 lub 292 w Augusta Emerita, zm. ok. 304 tamże) – dziewica i męczennica chrześcijańska, hiszpańska bohaterka wiary, święta Kościoła katolickiego i prawosławnego.
O jej życiu niewiele wiadomo. Jej "Passio", które się zachowało, nie przedstawia większej wartości historycznej, natomiast wczesny kult świętej jest dobrze udokumentowany. Śmierć męczeńską poniosła w czasach panowania Dioklecjana (284–305) i Maksymiana (286–305), będąc kilkunastoletnią dziewczyną.
Żywot.
Pochodziła z zamożnej chrześcijańskiej rodziny z okolic obecnej Barcelony. Słysząc o prześladowaniach chrześcijan, w tajemnicy opuściła dom. Jawnie upomniała miejscowego urzędnika za jego postępowanie wobec wiernych. Nie wyrzekłszy się wiary w Chrystusa i za odmowę złożenia ofiary bogom poniosła śmierć męczeńską mając trzynaście (lub czternaście) lat.
Hagiografia przypisuje jej śmierć poprzez spalenie w piecu lub poprzez rozpięcie jej na krzyżu i podpalenie świecami. W chwili śmierci z jej ust miała ulecieć dusza w postaci białej gołębicy oraz spaść śnieg, aby okryć jej ciało. Ciało świętej pogrzebali jej rodzice.
Kult świętej.
Święta Eulalia widnieje na bizantyńskiej mozaice w Rawennie, a rzymski poeta Prudencjusz (zm. ok. 405) poświęcił jej hymn "Peristephanon". Czcili ją Wenancjusz Fortunat w swej poezji i św. Grzegorz z Tours w dziele "In gloria martyrum".
Z czasem kult rozszerzył się na obszarze Afryki Północnej, Francji i Włoch. 
Jej wspomnienie liturgiczne w Kościele katolickim obchodzone jest 10 grudnia. Związany ze świętą dzień 12 lutego prawdopodobnie upamiętnia przeniesienie relikwii (św. Eulalia czczona w Barcelonie właśnie 12 lutego wydaje się być tożsama ze świętą z Méridy).
Cerkiew prawosławna wspomina męczennicę 22 sierpnia/4 września, tj. 4 września według kalendarza gregoriańskiego.
Jej atrybutami są miniaturowy piecyk i biała gołębica, lecz spotykana jest też lilia oraz tradycyjna palma męczeństwa. W ikonografii prawosławnej święta ma szkarłatne szaty i krzyż w ręce. Wyróżnia ją jedynie młody wiek i niski wzrost.
Jest patronką katedry św. Eulalii w Barcelonie i samej Barcelony. W wirydarzu katedry znajduje się niewielki staw dla trzynastu gęsi symbolizujących wiek świętej. Jest też patronką kobiet w połogu, podróżnych, a także młodzieży. Ponadto jest orędowniczką w wypadkach zachorowań na dyzenterię i w nieszczęściach.

</doc>
<doc id="2867341" url="https://pl.wikipedia.org/wiki?curid=2867341" title="Estadio del Mirador">
Estadio del Mirador

Estadio del Mirador – nieistniejący już stadion piłkarski w Algeciras, w Hiszpanii. Został otwarty 16 czerwca 1954 roku spotkaniem drużyny Andaluzji z klubem Athletic Bilbao (1:5). Obiekt mógł pomieścić 12 000 widzów. Swoje spotkania na stadionie regularnie rozgrywali piłkarze Algeciras CF, którzy wcześniej grali na Estadio El Calvario. W połowie 1999 roku oddano jednak do użytku nowy obiekt, Estadio Nuevo Mirador, na który przeniosła się drużyna Algeciras CF. Stary stadion natomiast został rozebrany, a na jego miejsce stanęło centrum handlowe. Ostatnim spotkaniem na Estadio del Mirador był rewanżowy mecz barażowy gospodarzy z drużyną Caudal Deportivo 20 czerwca 1999 roku. Aby co najmniej doprowadzić do dogrywki, zawodnicy Algeciras CF musieli wygrać 2:0, jednak gospodarze wygrali tylko 1:0 i pożegnanie ze starym obiektem zakończyło się spadkiem klubu z Segunda División B do Tercera División.

</doc>
<doc id="2867342" url="https://pl.wikipedia.org/wiki?curid=2867342" title="Liceum Ogólnokształcące w Kamiennej Górze">
Liceum Ogólnokształcące w Kamiennej Górze

Liceum Ogólnokształcące w Kamiennej Górze – jedno z najstarszych liceów ogólnokształcących na Dolnym Śląsku, jedyne liceum ogólnokształcące dla młodzieży w Kamiennej Górze oraz na terenie powiatu kamiennogórskiego, położone przy ul. Marii Skłodowskiej-Curie 2.
Liceum Ogólnokształcące wraz z Gimnazjum nr 2 w Kamiennej Górze i Liceum Ogólnokształcącym dla Dorosłych w Kamiennej Górze tworzy Zespół Szkół Ogólnokształcących w Kamiennej Górze. Obecnie dyrektorem Zespołu jest Jacek Bruździak.
Historia.
9 maja 1945 r. Kotlina Kamiennogórska została zajęta prawie bez walki przez oddziały 21 Armii Radzieckiej. 10 dni później zjawiła się w Kamiennej Górze polska grupa operacyjna z Tadeuszem Kalamanem na czele, pełnomocnikiem Rządu RP na Obwód nr XXVIII, w celu ustanowieniu władzy administracyjnej w powiecie kamiennogórskim. Jednym z ważniejszych zadań pionierskiego okresu było uruchomienie szkolnictwa, które w powszechnej opinii stwarzało poczucie stabilizacji polskim osadnikom w nowym miejscu zamieszkania.
Jednym z organizatorów i pierwszym kierownikiem (od 30 X 1945 r.) średniej szkoły był kapitan Adolf Laskowski, szef miejscowej placówki Państwowego Urzędu Repatriacyjnego. Z racji pełnienia funkcji znał on skład transportów przejeżdżających przez Kamienną Górę. Starał się zatrzymywać z nich nauczycieli oraz werbował młodzież do powstającego Państwowego Gimnazjum i Liceum. Uczniów przyjmowano na podstawie ostatniego świadectwa szkolnego lub (częściej) egzaminu wstępnego. Naukę rozpoczęto dopiero 1 października 1945 r. Powodem opóźnienia był fakt, iż budynek po gimnazjum z czasów niemieckich i drugi obok zostały zwolnione przez Armię Czerwoną dość późno i w żałosnym stanie. W roku szkolnym 1945/1946 udało zorganizować jedną klasę licealną.
W pierwszym powojennym roku szkolnym nauczaniem zajmowało się 12 nauczycieli: Jan Radomski (dyrektor), Tomasz Duda, ksiądz Bronisław Gawryś, Albin Górny, Jan Haduch, Franciszek Kłos, Gabriel Makowicz, Maria Obrocka, Aleksandra Plocek, Eugenia Sierocińska, Zbigniewa Skrocka i Władysław Zięba. Z wymienionych nauczycieli najdłużej w kamiennogórskim Liceum pracował nieżyjący już Tomasz Duda (29 lat).
Funkcję dyrektora szkoły w latach (1945-2001) sprawowało 11 osób:
Od początku 2002 roku obowiązki dyrektora Zespołu Szkół Ogólnokształcących w Kamiennej Górze, a zatem także funkcję dyrektora Liceum, pełni Jacek Bruździak, absolwent filologii polskiej Uniwersytetu Wrocławskiego.
W zależności od aktualnych tendencji w polskiej oświacie placówka zmieniała nazwy: 
W roku 1952 szkołę przeniesiono z budynków przy placu Kościelnym (obecnie siedziba Szkoły Podstawowej nr 1 w Kamiennej Górze im. ks. Jana Twardowskiego) do obecnej siedziby przy ulicy Marii Skłodowskiej-Curie 2. W 1961 r. dokonano podziału placówki na Liceum Ogólnokształcące i Szkołę Podstawową nr 4.
Po gruntownym remoncie w latach 1975-1978 wnętrze historycznego budynku zmieniło się nie do poznania. Z tego też względu w odnowionej szkole odbyła się w dniu 3 września 1978 r. wojewódzka inauguracja nowego roku szkolnego. Od tego momentu szkoła przyjmuje nazwę: Zespół Szkół Ogólnokształcących im. dra Alfreda Fiderkiewicza, który tworzyły 3 jednostki: 
25 sierpnia 2005 r. Rada Powiatu Kamiennogórskiego podjęła uchwałę nr XXXVII/180/05 w sprawie odebrania Zespołowi Szkół Ogólnokształcących w Kamiennej Górze imienia dra Alfreda Fiderkiewicza.
W roku 2004 mury Liceum Ogólnokształcące w Kamiennej Górze opuścił ostatni rocznik uczniów, którzy ukończyli liceum w czteroletnim systemie nauki. W roku szkolnego 2002/2003 naukę w szkole rozpoczął pierwszy rocznik uczniów, którzy ukończyli liceum w trzyletnim systemie nauki.
Pierwszy egzamin maturalny przeprowadzono w Liceum w 1949 roku. Zdały go wszystkie 23 osoby uczęszczające do jedynej wówczas XI klasy, której wychowawcą był Gabriel Makowicz, nauczyciel łaciny i języka angielskiego.
Oddziały (klasy).
Oddziały klasy pierwszej prowadzone po reformie szkolnictwa ponadgimnazjalnego od 2012 roku.
klasa z rozszerzonym programem nauczania historii, języka obcego i języka polskiego
klasa z rozszerzonym programem nauczania biologii, geografii i wiedzy o społeczeństwie
klasa z rozszerzonym programem nauczania języka obcego, języka polskiego i geografii
klasa z rozszerzonym programem nauczania biologii i chemii
klasa z rozszerzonym programem nauczania fizyki i matematyki
Liczba oddziałów (klas).
W roku szkolnym 2013/2014 w szkole prowadzonych jest 15 oddziałów:
W roku szkolnym 2012/2013 w szkole prowadzonych było 16 oddziałów:
W latach 2004-2011 w Liceum w każdym roku szkolnym prowadzono po sześć oddziałów w każdym roczniku (łącznie 18 oddziałów.)

</doc>
<doc id="2867345" url="https://pl.wikipedia.org/wiki?curid=2867345" title="Wydział Mechaniczny Politechniki Lubelskiej">
Wydział Mechaniczny Politechniki Lubelskiej

Wydział Mechaniczny Politechniki Lubelskiej – najstarszy wydział Politechniki Lubelskiej.
Historia.
Wydział Mechaniczny jest najstarszym wydziałem Politechniki Lubelskiej, powstał z dniem powstania Wieczorowej Szkoły Inżynierskiej w Lublinie. W roku 1973 w związku z wprowadzeniem nowej struktury organizacyjnej w uczelni dotychczasowy Wydział Mechaniczny staje się Instytutem Technologii i Eksploatacji Maszyn. W tym samym roku Instytut jako pierwszy z wydziałów Wyższej Szkoły Inżynierskiej, rozpoczął kształcenie na studiach dziennych w systemie studiów magisterskich.
W roku 1976 oddano do użytku Instytutu nowy gmach przy ul. Nadbystrzyckiej 36, co poprawiło warunki naukowo-dydaktyczne. W roku 1984 ponownie zmieniono organizację uczelni – zostaje powołany Wydział Mechaniczny i Organizacji, w skład zostaje włączony Instytut Technologii i Eksploatacji Maszyn.
W roku 1988 Wydział Mechaniczny i Organizacji zostaje przekształcony w dwie nowe jednostki: Wydział Mechaniczny oraz Wydział Zarządzania i Podstaw Techniki.
W latach 2011-2012 Wydział przeszedł gruntowny remont całego budynku w ramach Regionalnego Programu Operacyjnego Województwa Lubelskiego Osi Priorytetowej VIII Infrastruktura społeczna Działania 8.1 Infrastruktura dydaktyczna i społeczna szkół wyższych: „Modernizacja bazy dydaktycznej Wydziału Mechanicznego Politechniki Lubelskiej”. Łączny koszt realizacji projektu wynosił 12,8 mln PLN (ok. 9.1 mln PLN ze środków europejskich).
Po postępowaniu dot. kompleksowej oceny jakości działalności naukowej lub badawczo-rozwojowej jednostek naukowych 2017, po odwołaniu, decyzją Ministra Nauki i Szkolnictwa Wyższego - Jarosława Gowina z dn. 23.05.2018 r. - wyróżniony najwyższą kategorią A+ .
Edukacja.
Obecnie wydział prowadzi kształcenie na kierunkach:
oraz na studiach doktoranckich (III stopnia) w dyscyplinie:
Nadawanie tytułów.
Wydział posiada prawa doktoryzowania w dyscyplinie:
oraz prawa nadawania stopnia doktora habilitowanego w dyscyplinie:
Poczet dziekanów.
Od powstania Wydziału jego dziekanami byli:
Organizacja wydziału.
Obecnie wydział stanowi dwanaście katedr:

</doc>
<doc id="2867350" url="https://pl.wikipedia.org/wiki?curid=2867350" title="Stygamoebida">
Stygamoebida

Stygamoebida – rząd ameb należących do supergrupy Amoebozoa w klasyfikacji Cavaliera-Smitha. Klasyfikacja Adla traktuje Stygamoebida jako klad.
Należą tutaj następujące rodziny i rodzaje według Cavalier-Smitha:
W klasyfikacji Adla wyróżniamy następujące rodzaje:

</doc>
<doc id="2867351" url="https://pl.wikipedia.org/wiki?curid=2867351" title="Wojna guemmeńska">
Wojna guemmeńska



</doc>
<doc id="2867359" url="https://pl.wikipedia.org/wiki?curid=2867359" title="Stygamoebidae">
Stygamoebidae

Stygamoebidae – rodzina ameb należących do supergrupy Amoebozoa, podgromady Flabellinia w klasyfikacji Cavaliera-Smitha.
Należą tutaj następujące rodzaje według Cavalier-Smitha:

</doc>
<doc id="2867365" url="https://pl.wikipedia.org/wiki?curid=2867365" title="Kościół św. Mateusza Apostoła w Nowem nad Wisłą">
Kościół św. Mateusza Apostoła w Nowem nad Wisłą

Kościół Świętego Mateusza Apostoła w Nowem nad Wisłą – rzymskokatolicki kościół parafialny pod wezwaniem św. Mateusza Apostoła w Nowem Nad Wisłą, w powiecie świeckim, w województwie kujawsko-pomorskim. Należy do dekanatu Nowe nad Wisłą. Mieści się przy ulicy Krótkiej.
Historia i architektura.
Świątynia powstała w XIV wieku na miejscu wcześniejszej drewnianej świątyni. Została wybudowana w stylu gotyku halowego. Charakteryzuje się ozdobnymi szczytami i wieżą z krenelażem, usytuowana jest ona z boku i pokryta jest dachem namiotowym. Prezbiterium z 1366 roku posiada piękne gwiaździste sklepienie, nawa została zbudowana w końcu XIV i na początku XV stulecia.
Budowla była kilkakrotnie przebudowywana, ostatni raz w latach 1910-1912. Poszerzono wtedy nawę północną i przedłużono nawę główną o 3 przęsła (m.in. obecny chór muzyczny). Został założony również kolejny, czwarty szczyt, wzorowany na oryginalnych. Przesklepiono wtedy również całe wnętrze, wedle uproszczonego wzoru prezbiterialnego. Podczas zbijania starych tynków okazało się wtedy, że ściany pokryte są polichromiami gotyckimi z XIV-XV stulecia. Część z nich zachowano. Freski te zostały ukryte pod tynkiem zapewne w czasie, gdy świątynia była użytkowana na krótko przez reformatów (lata 1557-1581). W kościele znajdują się gotyckie rzeźby i kamienna chrzcielnica z tego samego czasu, poza tym wyposażenie reprezentuje styl barokowy i rokokowy.

</doc>
<doc id="2867366" url="https://pl.wikipedia.org/wiki?curid=2867366" title="Rewolucja Francuska (film)">
Rewolucja Francuska (film)



</doc>
<doc id="2867368" url="https://pl.wikipedia.org/wiki?curid=2867368" title="Matthew Saad Muhammad">
Matthew Saad Muhammad

Matthew Saad Muhammad (ur. 16 czerwca 1954 w Filadelfii, zm. 25 maja 2014 tamże) – amerykański bokser, zawodowy mistrz świata kategorii półciężkiej.
Dzieciństwo.
Urodził się jako Maxwell Antonio Loach. Jego matka zmarła, gdy był niemowlęciem. Wychowywała go (oraz starszego brata) ciotka. Gdy miał pięć lat ciotka nie mogła ich dłużej utrzymać i poleciła jego bratu, by porzucił go na ulicy. Został znaleziony przez zakonnice, gdy spał na schodach Katedry św. Piotra i Pawła. Zajęły się nim i wychowały w misji katolickiej. Otrzymał imię i nazwisko Matthew Franklin od imienia apostoła i nazwy ulicy, przy której został znaleziony ("Benjamin Franklin Parkway"). Później został zaadoptowany.
Kariera bokserska.
Rozpoczął karierę boksera zawodowego w 1974. Startował w wadze półciężkiej. 21 maja 1976 w Mediolanie pokonał na punkty niezwyciężonego dotąd mistrza olimpijskiego i przyszłego zawodowego mistrza świata Mate Parlova. W tym samym roku wygrał z innym przyszłym mistrzem świata Marvinem Camelem, a także przegrał z Camelem i zremisował z Parlovem. W 1977 pokonał go Eddie Gregory, znany później jako Eddie Mustafa Muhammad.
26 lipca 1977 w Filadelfii zdobył tytuł mistrza NABF ("North American Boxing Federation") wagi półciężkiej wygrywając z niepokonanym dotąd Marvinem Johnsonem. Krótko potem przeszedł na islam i przybrał imię "Matthew Saad Muhammad". W 1977 i 1978 trzykrotnie obronił tytuł, w tym przez techniczny nokaut z Yaqui Lópezem.
Zdobył tytuł mistrza świata federacji WBC w wadze półciężkiej po wygranej 22 kwietnia 1979 w Indianapolis z Marvinem Johnsonem przez techniczny nokaut w 8. rundzie. W obronie pasa pokonał Johna Conteha 18 sierpnia tego roku w Atlantic City na punkty, ponownie Conteha 23 marca 1980 w Atlantic City przez TKO w 4. rundzie i Louisa Pergauda 11 maja 1980 w Halifaksie przez TKO w 5. rundzie.
12 lipca 1980 w McAfee zmierzył się w kolejnej obronie tytułu z Yaqui Lópezem. Po bardzo zaciętej walce zwyciężył przez TKO w 14. rundzie. Spotkanie to zostało uznane za walkę roku przez czasopismo "The Ring". Następnie Saad Muhammad wygrał kolejne walki w obronie tytułu: z Lottie Mwale 28 listopada 1980 w San Diego przez nokaut w 4. rundzie, z Vonzellem Johnsonem 28 lutego 1981 w Atlantic City przez TKO w 11. rundzie, z Murrayem Sutherlandem 25 kwietnia 1981 w Atlantic City przez KO w 9 rundzie i z Jerrym Martinem 29 września tego roku, również a Atlantic City, przez TKO w 11. rundzie.
Kolejna obrona tytułu nie była udana. Dwight Muhammad Qawi pokonał go przez TKO w 10. rundzie 19 grudnia 1981 w Atlantic City. Wygrał również w walce rewanżowej 7 sierpnia 1982 w Filadelfii przez TKO w 6. rundzie.
Później Saad Muhammad walczył ze zmiennym szczęściem. Pokonali go m.in. Uriah Grant w 1986, Markus Bott w 1990 oraz mistrzowie olimpijscy Anton Josipović i Andrew Maynard w 1991. Zakończył karierę w 1992.
Został wybrany w 1998 do Międzynarodowej Bokserskiej Galerii Sławy.
Późniejsze życie.
Późniejsze lata nie były udane dla Saada Muhammada. Utracił cały majątek, skłócił się z rodziną i musiał zamieszkać w schronisku dla bezdomnych. Zaangażował się wówczas w kampanię przeciwko bezdomności. Później pogodził się z rodziną.

</doc>
<doc id="2867372" url="https://pl.wikipedia.org/wiki?curid=2867372" title="Sosnowa Wola">
Sosnowa Wola

2 miejscowości w Polsce:

</doc>
<doc id="2867373" url="https://pl.wikipedia.org/wiki?curid=2867373" title="Krzysztof Konstanty Pac">
Krzysztof Konstanty Pac

Krzysztof Konstanty Pac herbu Gozdawa (ur. ok. 1679 w Połocku, zm. 11 sierpnia 1725) – marszałek Trybunału Głównego Wielkiego Księstwa Litewskiego w 1715 roku, pisarz wielki litewski, kasztelan połocki.
Syn Mikołaja Andrzeja i Marianny Stadnickiej. Wnuk Konstantego Władysława.
Pierwszą żoną Krzysztofa Konstantego była Teresa Krystyna Sapieha, córka Jerzego Stanisława Sapiehy. Ślub odbył się w 1712 roku. Po roku małżeństwa Teresa Krystyna zmarła. Druga żona Barbara Ogińska, córka Marcjana Michała Ogińskiego, wojewody witebskiego, którą poślubił w 1715 roku urodziła dwie córki: Teresę i Rozalię oraz syna Antoniego Michała.
Od 1710 roku pracował na dworze, jako pisarz wielki litewski. Jako poseł powiatu kowieńskiego był uczestnikiem Walnej Rady Warszawskiej 1710 roku. Pod koniec życia został kasztelanem połockim (1724). Był starostą kowieńskim, pińskim i dudzkim. W 1718 roku był posłem na sejm z powiatu kowieńskiego.

</doc>
<doc id="2867375" url="https://pl.wikipedia.org/wiki?curid=2867375" title="Georgij Gongadze">
Georgij Gongadze



</doc>
<doc id="2867376" url="https://pl.wikipedia.org/wiki?curid=2867376" title="Józef Przygodzki">
Józef Przygodzki

Józef Franciszek Przygodzki (ur. 8 sierpnia 1891 w Radziechowie, zm. 1940 w Charkowie) – major saperów Wojska Polskiego, dyplomowany inżynier budownictwa Politechniki Lwowskiej, wykładowca, ofiara zbrodni katyńskiej.
Życiorys.
Urodził się 8 sierpnia w Radziechowie, w ówczesnym powiecie kamioneckim Królestwa Galicji i Lodomerii, w rodzinie Jana, urzędnika sądowego i Tekli z Blachów (Błochów). W 1909 przeniósł się do Lwowa, gdzie w 1910 ukończył z wyróżnieniem Gimnazjum im. Franciszka Józefa. Ukończył studia na Politechnice Lwowskiej. 
W czasie I wojny światowej walczył w szeregach cesarskiej i królewskiej Armii. Ukończył roczny oficerski kurs artyleryjski w Krakowie. Na stopień podporucznika został mianowany ze starszeństwem z 1 sierpnia 1916 w korpusie oficerów rezerwy artylerii fortecznej. Jego oddziałem macierzystym był Pułk Artylerii Fortecznej Nr 2. Został ranny na froncie włoskim. 
W 1918 został przyjęty do Wojska Polskiego i przydzielony do 2 Pułku Artylerii Ciężkiej w Krakowie. Walczył na wojnie z bolszewikami. M. in. wziął udział w wyprawie kijowskiej. 9 września 1920 został zatwierdzony z dniem 1 kwietnia 1920 w stopniu kapitana, w artylerii, w grupie oficerów byłej armii austriacko-węgierskiej. Pełnił wówczas służbę w Batalionie Mostowym.
1 czerwca 1921 roku nadal pełnił służbę w Batalionie Mostowym, a jego oddziałem macierzystym był 1 Dywizjon Artylerii Ciężkiej. 3 maja 1922 roku został zweryfikowany w stopniu kapitana ze starszeństwem z 1 czerwca 1919 roku i 21. lokatą w korpusie oficerów inżynierii i saperów. Jego oddziałem macierzystym był Batalion Mostowy. W 1924 został przeniesiony do rezerwy. Posiadał przydział w rezerwie do Batalionu Mostowego. W 1934, jako kapitan rezerwy pozostawał w ewidencji Powiatowej Komendy Uzupełnień Kościan. Posiadał wówczas przydział w rezerwie do 7 Batalionu Saperów w Poznaniu.
Po zwolnieniu z wojska rozpoczął pracę jako wykładowca w Państwowej Szkole Budowlanej i Mierniczo-Melioracyjnej w Poznaniu. W 1929 roku został przeniesiony do Leszna na stanowisko dyrektora Państwowej Szkoły Budownictwa i Państwowej Szkoły Przemysłowo-Handlowej. W Lesznie był członkiem Rady Miejskiej oraz Prezesem Koła Oficerów Rezerwy. W związku z przeniesieniem w 1939 roku szkoły budowlanej do Torunia, wraz z rodziną opuścił Leszno. W Toruniu pełnił funkcję dyrektora Państwowego Liceum Budowlanego.
W maju 1939 roku został zmobilizowany jako major rezerwy z przydziału do 8 batalionu saperów. We wrześniu 1939 roku batalion skierowany na wschód, gdzie trafił do radzieckiej niewoli. Internowany w obozie jenieckim w Starobielsku. Został zamordowany przez NKWD w 1940 w Charkowie. 
W 1922 roku zawarł związek małżeński z Olgą Szczawińską. Miał z nią córkę Aleksandrę (ur. 1925).
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Ordery i odznaczenia.
W czasie służby w c. i k. Armii otrzymał:

</doc>
<doc id="2867381" url="https://pl.wikipedia.org/wiki?curid=2867381" title="Kasyno Szlacheckie we Lwowie">
Kasyno Szlacheckie we Lwowie

Kasyno Szlacheckie we Lwowie przy ul. Czynu Listopadowego 6 (w okresie II Rzeczypospolitej ul. Adama Mickiewicza). 
Historia.
Kasyno dawniej zwane także: Narodowym, Ziemiańskim, Końskim, ponieważ bywali w nim bogaci ziemianie, hodowcy koni. Budynek wzniesiony w latach 1897-98 według wiedeńskiego biura projektowego Fellner &amp; Helmer, jest uznawany za najpiękniejszą lwowską budowlę w stylu neobarokowym. Z zewnątrz zdobi ją arkadowa loggia oraz dwie figury atlantów przy portalach wejściowych, wewnątrz na uwagę zasługują zabytkowe drewniane schody w holu głównym, który ma przeszklony sufit. Ze względu na architektów, podobne są do schodów w pałacu Goetza w Brzesku. Obecnie Dom Uczonych.

</doc>
<doc id="2867382" url="https://pl.wikipedia.org/wiki?curid=2867382" title="Krążowniki pancernopokładowe typu Matsushima">
Krążowniki pancernopokładowe typu Matsushima

Krążowniki pancernopokładowe typu Matsushima (松島型防護巡洋艦 Matsushima-gata bōgojun’yōkan) – trzy okręty Marynarki Wojennej Imperium Japońskiego, zbudowane w latach 1888–1894. Japonia określiła je jako krążowniki obrony wybrzeża, mające być okrętami dość uniwersalnymi, użytecznymi w czasie, gdy Japonia rozbudowywała swe imperium. Jednym z założeń była możliwość walki tych okrętów z chińskimi pancernikami typu "Dingyuan".
Projekt okrętów wykonał Francuz Louis Emile Bertin, który w tym celu przyjechał do Japonii w 1886 na trzyletni kontrakt (przedłużony później o rok; oprócz projektowania okrętów pracował przy rozwoju japońskiego przemysłu stoczniowego).
Plany rozbudowy floty japońskiej przewidywały budowę 6 pancerników, lecz ze względów finansowych ograniczono się do budowy 3 okrętów opancerzonych tylko wypukłym pokładem pancernym. Słabsze opancerzenie powodowało, że okręty były szybsze, a wyposażone w ciężką armatę mogły (zwłaszcza w zespole) walczyć z chińskim pancernikami.
Postanowiono o budowie 3 okrętów. 2 z nich („Itsukushima” oraz „Matsushima”) zostały zamówione we francuskiej stoczni Société Nouvelle des Forges et Chantiers de la Méditerranée w La Seyne-sur-Mer, zaś „Hashidate” został zbudowany w Yokosuce.
We Francji położono stępki w styczniu i lutym 1888, zaś w Japonii w sierpniu tegoż roku. Daty wodowania to: „Itsukushima” 18 lipca 1889, „Matsushima” 22 stycznia 1890 a „Hashidate” 24 marca 1891. „Itsukushima” weszła do służby 3 września 1891, „Matsushima” 5 kwietnia 1892, a „Hashidate” 26 czerwca 1894.
Rozmiary.
Wyporność okrętów wynosiła 4217 ton, długość na linii wodnej 91,81 m, szerokość maksymalna 15,6 m. Ze względu na kształt (typowy dla okrętów francuskich z tamtych czasów), z pochylonymi do wewnątrz burtami, szerokość na pokładzie głównym wynosiła 12,5 m. Zanurzenie 6,05 m. Poszycie stalowe o grubości 6–16 mm.
Załogę stanowiło 360-430 osób.
Pancerz.
Nad całym wnętrzem kadłuba był zamontowany pancerz wypukły. Składał się z 20 milimetrowych płyt utwardzonych metodą Harveya osadzonych na dwóch warstwach płyt 9 milimetrowych (według innych źródeł 10 mm). Całkowita grubość wynosiła więc 38 mm. Tak samo chronione były burty, tylko na wysokości maszynowni grubość wzrastała do 50 mm. Opancerzenie kończyło się 1,75 m pod linią wodną. Wieża głównego działa była osłonięta pancerzem o grubości 300 mm, zaś windy amunicyjne – 260 mm. Stanowisko dowodzenia chronione było pancerzem grubości 125 mm (35 mm na dachu).
Dodatkową ochronę kadłuba stanowiły przyburtowe koferdamy, wypełnione celulozą, chroniące kadłub na 2/3 jego długości.
Uzbrojenie.
Głównym uzbrojeniem była armata Caneta kalibru 320 mm, jedna z najpotężniejszych w owym czasie. Miała umożliwiać tym, stosunkowo niewielkim, jednostkom walkę z najpotężniejszymi przeciwnikami. Ze względu na ciężar, stosowano tylko jedną armatę na okręcie. Na „Matsushimie” działo to zostało zainstalowane na rufie, zaś na pozostałych jednostkach na dziobie.
Działo to miało zasięg 12 km, pocisk burzący ważył 350 kg, zaś przeciwpancerny 450 kg. Szybkostrzelność: 1 strzał na 5 minut (teoretyczna; praktycznie, ze względu na częste usterki, osiągano jeden wystrzał na godzinę). Na okręcie znajdowało się 60 pocisków do tego działa.
Pozostałe uzbrojenie to szybkostrzelne armaty systemu Armstronga 120 mm („Matsushima” 12 sztuk, pozostałe 11), armaty 57 mm („Matsushima” 5, pozostałe 6) oraz 12 pięciolufowych działek rewolwerowych systemu Hotchkissa kalibru 37 mm.
Na każdym okręcie były 4 wyrzutnie torpedowe kalibru 356 mm, z zapasem po 5 torped na wyrzutnię.
4 działka rewolwerowe były zamontowane na niższym marsie masztu bojowego. Wyższy mars przeznaczony był na stanowiska strzelców wyborowych.
Dziób miał pod wodą kształt taranu.
Napęd.
Napęd okrętu stanowiły dwie maszyny parowe potrójnego rozprężania, każda napędzająca jedną śrubę o średnicy 4,4 metra. Parę dostarczało 6 kotłów opalanych węglem. Cała siłownia zajmowała 4 przedziały wodoszczelne (2 dla silników i 2 dla każdych 3 kotłów).
Moc maksymalna (przy forsowaniu maszyn) wynosiła 5400 IHP zaś przy normalnej eksploatacji 3400 IHP. Pozwalało to na osiągnięcie maksymalnej prędkości 16,5 węzłów (prędkość normalna 15 w). W trybie oszczędnym (podwójnego rozprężania) prędkość spadała do 10 węzłów.
Zapas paliwa to 680 ton. Maksymalne zużycie (przy mocy 5400 HP) to 117,5 tony/dobę, ekonomiczne 44 tony/dobę.

</doc>
<doc id="2867385" url="https://pl.wikipedia.org/wiki?curid=2867385" title="Ambasador Dobrej Woli UNICEF">
Ambasador Dobrej Woli UNICEF



</doc>
<doc id="2867386" url="https://pl.wikipedia.org/wiki?curid=2867386" title="Ambasador Dobrej Woli UNESCO">
Ambasador Dobrej Woli UNESCO



</doc>
<doc id="2867387" url="https://pl.wikipedia.org/wiki?curid=2867387" title="Słownik pracowników książki polskiej">
Słownik pracowników książki polskiej

Słownik pracowników książki polskiej (Spkp) – polski specjalistyczny słownik biograficzny.
Charakterystyka.
Wydany w 1972 w Łodzi przez Państwowe Wydawnictwo Naukowe; zawiera biogramy bibliotekarzy, bibliofilów, wydawców, księgarzy, drukarzy, ilustratorów, introligatorów, kolporterów, właścicieli kolekcji, bibliologów oraz bibliotekoznawców; suplementy do słownika wydano w 1986, 2000, 2010 i 2016.
Prace nad "Słownikiem" zainicjował Adam Łysakowski, będący dyrektorem Państwowego Instytutu Książki w Łodzi w latach 40. XX wieku. W 1958 roku wyszedł zeszyt próbny Słownika. W 1962 roku powstał Komitet Redakcyjny, którego siedzibą była Biblioteka Uniwersytecka w Łodzi, który wysłał do prawie 500 osób wraz z zaproszeniem do współpracy "Wykaz haseł" proponowanych do opracowania. Redaktorem naczelnym została Irena Treichel.
"Słownik" ukazał się nakładem Państwowego Wydawnictwa Naukowego w 1972, w opracowaniu biogramów wzięło udział ponad 550 autorów. Zawierał ok. 3 tys. biogramów oraz wstęp autorstwa I. Treichel. Po opublikowaniu "Słownika" rozpoczęły się prace nad suplementem, o którym była już mowa we wstępie do głównego wydawnictwa. Redaktorem pozostała Irena Treichel. Suplement ukazał się w 1986, dzięki uzyskanej pomocy finansowej Instytutu Bibliotekoznawstwa i Informacji Naukowej Uniwersytetu Wrocławskiego, Biblioteki Uniwersyteckiej w Łodzi oraz fundacji Heleny Więckowskiej (zawierał ok. 550 życiorysów).
W 1987 – po śmierci I. Treichel redakcję drugiego Suplementu objął Jerzy Tynecki, a po jego śmierci w 1992 Hanna Tadeusiewicz, która doprowadziła do wydania suplementów: drugiego i trzeciego
Suplement II ukazał się w 2000 i zawiera 392 biogramy, głównie osób zmarłych po 1980.
Suplement III, opublikowany w 2010, pomieścił 404 biogramy osób przede wszystkim zmarłych po roku 2000.
Suplement IV, opublikowany w 2016.
Od 1992 redakcja "Słownika" działa w Katedrze Informatologii i Bibliologii Uniwersytetu Łódzkiego (Pracownia Słownika pracowników książki polskiej – kierownikiem Pracowni jest (2019) Agata Walczak-Niewiadomska).
Chronologia.
Dotychczas (2019) ukazały się drukiem:

</doc>
<doc id="2867388" url="https://pl.wikipedia.org/wiki?curid=2867388" title="Ambasador Dobrej Woli UNHCR">
Ambasador Dobrej Woli UNHCR



</doc>
<doc id="2867390" url="https://pl.wikipedia.org/wiki?curid=2867390" title="Timothy Ferriss">
Timothy Ferriss

Timothy Ferriss (ur. 20 lipca 1977 w East Hampton (Nowy Jork) – amerykański przedsiębiorca, autor poradników i inwestor. Zyskał popularność dzięki bestsellerowym poradnikom "4-godzinny tydzień pracy. Nie bądź płatnym niewolnikiem od 9.00 do 17.00" (2007) i "4-godzinne ciało. Niezwykły poradnik jak szybko zrzucić wagę, stać się niedoścignionym kochankiem i superczłowiekiem" (2010). W 2012 r. ukazała się kolejna książka Tima Ferrissa zatytułowana "The 4-Hour Chef: The Simple Path to Cooking Like a Pro, Learning Anything, and Living the Good Life", która już w pierwszym tygodniu sprzedaży trafiła na listę najlepiej sprzedających się książek Wall Street Journal.
Jako inwestor - anioł biznesu - bądź doradca zaangażował się w takie firmy jak Facebook, Twitter, StumbleUpon, Evernote czy Uber. 
Ferriss prowadzi swój własny podcast - "The Tim Ferriss Show -" gdzie przeprowadza wywiady z wybitnymi osobowościami świata rozrywki, biznesu i nauki. Owe wywiady stały się podstawą wydanej w 2016 książki "Tools of Titans: The Tactics, Routines, and Habits of Billionaires, Icons, and World-Class Performers."

</doc>
<doc id="2867391" url="https://pl.wikipedia.org/wiki?curid=2867391" title="Tasiemnica">
Tasiemnica



</doc>
<doc id="2867396" url="https://pl.wikipedia.org/wiki?curid=2867396" title="Jan Krzysztof Pac">
Jan Krzysztof Pac

Jan Krzysztof Pac herbu Gozdawa (ur. 1650 w Wilnie, zm. 31 maja 1702 pod Nowym Miastem) – podkomorzy wielki litewski, syn Bonifacego Teofila i Katarzyny Frąckiewicz Radzimińskiej.
Życiorys.
Po ojcu został starostą botockim (przed rokiem 1665). Już jako młodzieniec brał udział w walkach przeciw Lubomirskiemu. W bitwie pod Częstochową w 1665 roku dostał się do niewoli rokoszan. Był pułkownikiem na dworze królewskim od 1683. Wielokrotnym posłem na sejm z powiatu wiłkomirskiego. Aktywnym uczestnikiem wojny domowej na Litwie. Opowiedział się po stronie Sapiehów. W maju 1702 roku Kazimierz Jan Zaranek Horbowski dokonał zajazdu, na jego siedzibę w Towianach, a następnie kazał go rozstrzelać, co miało miejsce 31 maja tegoż roku. Zmarł bezpotomnie.
Sprawowane urzędy.
Poseł sejmiku żmudzkiego na sejm 1678/1679 roku, poseł sejmiku wiłkomierskiego na sejm zwyczajny 1688 roku, sejm 1690 roku, sejm zwyczajny 1692/1693 roku, sejm nadzwyczajny 1693 roku. Poseł na sejm 1696 - ze Żmudzi

</doc>
<doc id="2867398" url="https://pl.wikipedia.org/wiki?curid=2867398" title="Carlos González">
Carlos González

Carlos Eduardo González (ur. 17 października 1985) – wenezuelski baseballista występujący na pozycji zapolowego w Colorado Rockies.
Przebieg kariery.
W 2002 roku podpisał kontrakt jako wolny agent z Arizona Diamondbacks, ale występował jedynie w klubach farmerskich tego zespołu. W grudniu 2007 w ramach wymiany zawodników przeszedł do Oakland Athletics. W Major League Baseball zadebiutował 30 maja 2008 w meczu przeciwko Texas Rangers, w którym dwukrotnie zaliczył double. W listopadzie 2008 został oddany do Colorado Rockies.
W sezonie 2010 zwyciężył w National League w klasyfikacji pod względem średniej uderzeń (0,336), zaliczył najwięcej uderzeń (197) i najwięcej baz ogółem (351), otrzymał Złotą Rękawicę oraz nagrodę Silver Slugger Award, a w głosowaniu do nagrody dla najbardziej wartościowego zawodnika, zajął 3. miejsce za Joeyem Votto z Cincinnati Reds i Albertem Pujolsem z St. Louis Cardinals.
W styczniu 2011 podpisał nowy, siedmioletni kontrakt wart 80 milionów dolarów. W 2012 po raz pierwszy w karierze wystąpił w Meczu Gwiazd i po raz drugi otrzymał Złotą Rękawicę.

</doc>
<doc id="2867404" url="https://pl.wikipedia.org/wiki?curid=2867404" title="Kołowy transporter opancerzony Rosomak">
Kołowy transporter opancerzony Rosomak



</doc>
<doc id="2867408" url="https://pl.wikipedia.org/wiki?curid=2867408" title="Ernst Moritz Arndt">
Ernst Moritz Arndt

Ernst Moritz Arndt (ur. 26 grudnia 1769 w Groß Schoritz na Rugii, wówczas Pomorze Szwedzkie, zm. 29 stycznia 1860 w Bonn) – niemiecki pisarz, historyk, literat i delegat do Parlamentu frankfurckiego. Szczególnie poświęcał się zmobilizowaniu obywateli przeciwko okupacji Niemiec przez wojska Napoleona Bonaparte.
Jest jednym z najważniejszych liryków epoki Wojny Wyzwoleńczej. Arndt jest różnie oceniany: jedni uważają go za patriotę, inni za nacjonalistę i antysemitę.
Życiorys.
Młodość i okres studiów.
Arndt urodził się w okresie między wojną siedmioletnią a rewolucją francuską. Ojciec jego Ludwig Nikolaus – chociaż był tylko synem pasterza w posiadłości rodziny Potbus – 28 marca 1769 za sumę 80 talarów wykupił się z pańszczyzny u hrabiego Malte Friedricha zu Putbus i w momencie gdy urodził się syn, pracował jako inspektor w dobrach hrabiego. W 1776 roku ojciec był dzierżawcą wielu gruntów na Rugii.
Jego matka Friederike Wilhelmine z domu Schumacher (1747-1804) była córką chłopa. Jego wczesne wychowanie oparła na ludowych powiadaniach i historiach biblijnych.
W latach 1787 do 1789 Arndt uczęszczał do gimnazjum w klasztorze św. Katarzyny w Stralsundzie. Ernst Moritz Arndt mieszkał w małym pokoju w budynku mieszczącym się przy ulicy Mönchstraße 45. Obecnie budynek wykorzystywany jest przez Deutsches Meeresmuseum i mieści się w nim miejsce pamięci Hermanna Burmeistera.
Od 1788 roku uczęszczał Arndt do Prima (ósma klasa gimnazjum) u rektora Christiana Heinricha Groskurda, a jesienią 1789 roku za wyniki z egzaminów został publicznie pochwalony. Nie widział jednak dalszego sensu nauki w gimnazjum i opuścił Stralsund, udając się do Zemmin. Po interwencji ojca, który dał mu wybór pomiędzy kontynuowaniem nauki a podjęciem pracy w rodzinnym majątku w Löbnitz, Arndt wrócił do rodziców i pozostał tam do Świąt Wielkanocnych w 1791, po czym skończył gimnazjum eksternistycznie.
Od maja 1791 roku studiował na uniwersytecie w Greifswaldzie, który od 1933 roku nosi jego imię. Następnie studiował w Jenie teologię ewangelicką, historię, geografię, etnologię i nauki przyrodnicze. Po krótkim okresie nauczania u Ludwiga Gottharda Kosegartena udał się w 1798/99 w podróż i odwiedził Austrię, północne Włochy, Francję, Belgię i część północnych Niemiec. Swoje wrażenia z tych podróży przedstawił w licznych sprawozdaniach.
Profesura w Greifswaldzie.
W 1800 roku Arndt napisał pracę habilitacyjną na uniwersytecie w Greifswaldzie z historii i filologii, w której polemizował z poglądami Jean-Jacque’a Rousseau. Ożenił się z córką profesora Johanna Quistorpa (1758–1834), która umarła w 1801 po porodzie syna Karla Moritza. 5 maja 1800 roku otrzymał stanowisko wykładowcy historii i filologii z rąk generalnego gubernatora Pomorza Szwedzkiego Hansa Henrika von Essen, któremu później poświęcił rozprawę pt. "Versuch einer Geschichte der Leibeigenschaft in Pommern und Rügen" ("Próba historii pańszczyzny na Pomorzu i Rugii").
W 1803 roku po ukazaniu się "Versuch einer Geschichte der Leibeigenschaft in Pommern und Rügen", w której z dużym oburzeniem krytykował wykup pola chłopskiego i pańszczyznę w przeszłych, jak i współczesnych mu czasach, został oskarżony przez obszarników. W swojej autobiografii napisał, że w 1806 król szwedzki zniósł pańszczyznę i sądy patrymonialne na Pomorzu Szwedzkim pod wpływem lektury jego studium. W tym samym roku napisał też Arndt pierwszą część antynapoleońskiego dzieła "Geist der Zeit" (Duch czasu).
W roku 1805 zaczął pracę profesora na uniwersytecie w Greifswaldzie. W tym też czasie opracował rozporządzenie dla rządu szwedzkiego o obronie krajowej ("Landwehr"), które 30 kwietnia 1806 roku weszło w życie. Od lata tegoż roku częściej pracował dla rządu i więcej czasu spędzał w Stralsundzie, gdzie od 1799 roku przyjaźnił się z lekarzem Christianem Ehrenfriedem Weiglem. 12 lipca 1806 roku z powodu wypowiedzi antyniemieckich oficera szwedzkiego o nazwisku Gyllensvärd doszło do pojedynku na pistolety, w którym Arndt został ranny w brzuch.
Ucieczka i walka przeciw Napoleonowi.
Z powodu swoich antyfrancuskich wypowiedzi, po przegranej bitwie pod Jeną-Auerstedt musiał uciekać przed francuskimi okupantami do Szwecji. 26 grudnia 1806 roku przybył do Sztokholmu, gdzie napisał drugą część "Geist der Zeit". W Szwecji przetłumaczył szwedzki kodeks prawny, aby zawarte w nim przepisy wprowadzić na Pomorzu Szwedzkim.
Po obaleniu króla Gustawa IV Adolfa w 1809 roku, opuścił Szwecję i wrócił do Niemiec. W 1810 roku przybył do Greifswaldu, gdzie spędził kilka miesięcy, po czym zamieszkał w Berlinie u Georga Andreasa Reimera. Poznał tam m.in. Blüchera, Augusta Neidhardta von Gneisenau, Friedricha Ludwiga Jahna, Hermanna von Boyen, vom Steina. W 1812 na prośbę barona vom Steina udał się z nim do Petersburga. Do jego obowiązków, jako prywatnego sekretarza barona, należało prowadzenie korespondencji z Anglią, dotyczącej legionu rosyjsko-niemieckiego i koalicji angielsko-rosyjskiej. W tym czasie publikował większą część swoich pieśni, poematów patriotycznych i pism skierowanych przeciw Francji.
W tym samym czasie napisał "Kurzer Katechismus für den Deutschen Soldaten" ("Krótki katechizm niemieckiego żołnierza") i "Katechismus für den Deutschen Kriegs- und Wehrmann". W tym ostatnim krytykował wojny prowadzone przez tyranów:
W swoich tekstach jako przykład tyrana ukazywał Napoleona Bonaparte. W tym dziele są także między innymi barwne opisy szlachty, walczącej przeciw Napoleonowi:
O wojnie, żołnierzach np. o zachowaniu żołnierzy pisze:
Oprócz "Versuch einer Geschichte der Leibeigenschaft in Pommern und Rügen", które skierowane jest przeciwko pańszczyźnie, jest to jedno z jego najważniejszych pism i uważane za bardzo rewolucyjne.
Powrót.
W 1813 roku po klęsce Napoleona w Rosji wrócił na Pomorze Szwedzkie. W wielu pismach nadal propagował narodowe ruchy zjednoczeniowe. Np. w "Der Rhein, Deutschlands Strom, aber nicht Deutschlands Grenze" domagał się oderwania od Francji krain niemieckojęzycznych leżących nad Renem.
W celu poparcia ewangelickiego pietyzmu opublikował "Deutsche Volkskatechismus". Dalej napisał pisma skierowane przeciw francuskiej polityce, filozofii, stylowi życia jak np. "Über Volkshass und über den Gebrauch einer fremden Sprache" (1813), "Über das Verhältnis Englands und Frankreichs zu Europa" (1813) i "Noch ein Wort über die Franzosen und über uns" (1814). W piśmie "Das preußische Volk und Heer" (Pruski lud i armia) (1813) zalecał pruskim przywódcom uwolnić umysły i nakazywał ludowi przygotowanie do wojny. Z tego samego okresu pochodzą jego wojenne i ojczyźniane pieśni "Lieder für Teutsche" (1813) i "Kriegs und Wehrlieder" (1815). W 1813 roku opublikował trzecia część "Geist der Zeit" (Duch czasu), w której nakreślił podstawy nowej niemieckiej konstytucji.
Profesura w Bonn, Zgromadzenie Narodowe.
W kwietniu 1817 roku Arndt podczas pobytu w Berlinie zakochał się w Annie Marii Schleiermacher, siostrze teologa Friedricha Schleiermachera, z którą 18 września tegoż roku ożenił się. Tego samego roku ukazały się "Märchen und Jugenderinnerungen" (Baśnie i młodzieńcze wspomnienia) i czwarta część "Geist der Zeit". Udał się do Bonn, gdzie w 1818 roku został profesorem historii w nowo powstałym uniwersytecie "Rheinische Friedrich-Wilhelms-Universität" w Bonn. Jego roczna pensja wyniosła 1500 talarów.
W roku 1819 Arndt opublikował wiersz "Der Fels des Heils" (Opoka światłości) w swoim piśmie "Von dem Wort und dem Kirchenliede". Już za życia Arndta wiersz ukazał się jako pieśń w licznych śpiewnikach. Dzisiaj znajduje się w śpiewnikach ewangelickich pt. "Wiem dobrze,w kogo wierzę". Melodie skomponował Heinrich Schütz w 1628 roku(małe poprawki pochodzą z 1661 roku).
Działalność akademicka Arndta nie trwała długo. W następstwie uchwały karlsbadzkiej ("Karlsbader Beschlüsse") w ramach tzw. prześladowania demagogów w 1819 zostały skonfiskowane jego papiery z powodu czwartej części "Geist der Zeit" oraz jego prywatnych wypowiedzi. W listopadzie 1820 zawiesił nauczanie, a w lutym 1821 rozpoczęto postępowanie przeciw niemu. Zakończyło się bez wyniku: żądanie Arndta w sprawie publicznego odwołania oskarżeń nie zostało spełnione, a on także nie został uznany za winnego.
W 1826 roku musiał Arndt zrezygnować z urzędu profesora. Dopiero w 1840 został zrehabilitowany przez Fryderyka Wilhelma IV. Opis owego procesu jest tematem "Notgedrungenen Bericht aus meinem Leben, aus und mit Urkunden der demagogischen und antidemagogischen Umtriebe" (1847) (Wymuszone okolicznościami sprawozdanie z mojego życia, z i bez dokumentów demagogicznego i antydemagogicznego knowania).
Także w życiu prywatnym musiał walczyć z kłopotami. W 1834 roku utonął w Renie jego młodszy syn Wilibald. Syn Sigerich Arndt z powodu przykrych okoliczności, jakie spotkały ojca wstąpił do Corps Rhenania Bonn (stowarzyszenie studenckie); ojciec przekonał korporację studencką, aby odrzuciła zasadę neutralności politycznej. Od 1841 Arndt był rektorem uniwersytetu w Bonn i kierował nim do 1854 roku, czyli do swojej emerytury.
W maju 1848 został posłem okręgu Solingen do Frankfurckiego Zgromadzenia Narodowego. Był członkiem delegacji cesarskiej ("Kaiserdeputation") i prezydentem starszyzny. Król pruski Fryderyk IV Wilhelm już przed zebraniem konstytucyjnym napisał Arndtowi, że nie przyjmie zaproponowanej korony od demokratycznego parlamentu. Od 20 maja 1849 roku znowu poświęcił się życiu akademickiemu i rezygnuje z działalności partyjnej.
Jesień życia.
Arndt pozostał nadal aktywny jako patriotyczny literat. Napisał "Blätter der Erinnerung, meistens um und aus der Paulskirche in Frankfurt" (1849), "Mahnruf an alle deutschen Gauen in betreff der schleswig holsteinischen Sache" (1854), "Pro populo germanico" (1854), "Blütenlese aus Altem und Neuem" (1857), "Meine Wanderungen und Wandelungen mit dem Reichsfreiherrn H. K. Fr. vom Stein" (1858). Z powodu rzekomej obrazy generała Carla Philippa von Wredego i bawarskiego wojska w ostatnim piśmie został pozwany przed sąd przysięgłych w Zweibrücken i zaocznie skazany na karę pozbawienia wolności.
W 1858 roku Herman i Moritz Schauenberg zadedykowali Arndtowi pierwsze wydanie "Allgemeines Deutsches Kommersbuch". Ta dedykacja i kopia jego odpowiedzi są do dzisiaj dołączane do każdego nowego wydania "Kommersbuch". Jego 90. urodziny obchodzone były publicznie. Zmarł 29 stycznia 1860 roku. Grób jego znajduje się na "Alter Friedhof" w Bonn.
Stosunek do Francuzów i Żydów.
Pogląd Arndta o czystości narodu niemieckiego, która musi być zachowana:
W czasie okupacji niemieckich miast przez Francuzów rozważania te prowadzą Arndta do bardzo ostrej propagandy antyfrancuskiej, w której wzywa społeczeństwo niemieckie do nienawiści przeciw narodowi francuskiemu:
Przestrzega również przed kontaktami z Żydami: Wprawdzie po przestąpieniu na chrześcijaństwo ledwo rozpoznać można drugie pokolenie „potomstwa Abrahama”, ale ostrzega przed „tysiącami imigrantów uciekającymi spod rosyjskiej tyranii, których bardzo dużo jest w Polsce”.
Ostrzega przed żydowsko-intelektualnym spiskiem, twierdząc, że Żydzi przywłaszczyli „więcej niż połowę literatury” i rozpowszechniają „swój bezczelny i dziki wrzask, przez co […] święty i ludzki porządek państwa jako kłamstwo i niedorzeczność chcą zburzyć.”
Jego nienawiść do Francuzów i Żydów łączy się, gdy nazywa Francuzów narodem żydowskim ("Judenvolk") lub „wyrafinowani źli Żydzi”. W 1815 roku pisał o Francuzach: „Żydzi… ponownie ich tak nazwę, nie tylko z powodu ich żydowskiej chytrości i skąpstwa, ale jeszcze bardziej z powodu ich żydowskiej solidarności.”
Stosunek do Polaków i Słowian.
Od 24 – 27 lipca 1848 roku w parlamencie frankfurckim we "Frankfurter Paulskirche" prowadzono debatę w sprawie Polski. Debata wywołana została za sprawą Polaków, którzy zabiegali o przywrócenie państwa polskiego. Większość delegatów popierała Wilhelma Jordana, który solidaryzowanie się niemieckich liberałów z Polakami zbywał słowami: „polskie upojenie”, „kosmopolityczny idealizm”, „poetycki sentymentalizm”. Jednym z jego popleczników był również Ernst Moritz Arndt, który w 1848 roku w eseju "Gerechtigkeit für Polen: Sendschreiben an E. M. Arndt, als Entgegnung auf ein fliegendes Blatt „Polenlärm und Polenbegeisterung”" mając na myśli Polskę pisał:
Stosunek Arndta do języka polskiego:
Poglądy na historyczne stosunki między Polską a Niemcami:
W innym miejscu pisze:
W Niemczech w tym czasie szczególnie wysoko ceniono „porządek, pilność i oszczędność”, które przeciwstawiano pojęciu „polska gospodarka” związanemu ze stereotypem Polaka. Pojęcie to było kojarzone z lenistwem, anarchią, zacofaniem, korupcją i chaosem.
Działanie i ocena.
Okres życia Arndta.
Za życia Arndt był szanowany i czczony, jego pisma doprowadziły do założenia patriotycznych organizacji między innymi w Gießen, Heidelbergu i Marburgu, które były poprzednikami korporacji studenckich. Arndt był również jednym ze współzałożycieli chrześcijańskiej organizacji Wingolf. Jego pieśń „Was ist des Deutschen Vaterland?” była przez długi czas nieoficjalnym hymnem niemieckiego ruchu zjednoczeniowego. Zbudowano na jego cześć wiele pomników, m.in. w Bonn i Stralsund.
Celem Arndta było, aby pisma jego dotarły w kręgi ludzi wykształconych i troszczył się o powszechnie zrozumiały język. Stało się jasne, że pewne jego publikacje, takie jak np. „Duch czasu”, tylko czytelnik wykształcony mógłby zrozumieć i pracował nad tym, aby część z nich była w prosto utrzymanych książkach dla ludu. Pisał więc dla ludzi wykształconych i nie wykształconych. Świadomie używał języka prostego, jasnego i bez żadnych zawiłości.
Można z pewnością zauważyć, że antyfrancuskie poglądy na trafiły na podatny grunt, a jak dalece jego narodowe zaangażowanie było skuteczne, można sobie zaledwie wyobrazić. W badaniach, przeważa opinia, że wprawdzie na obszarach wiejskich istniała „niejasna wspólna Niemcom wrażliwość”, jednakże patriotyzm wiejski i przywiązanie rozwijało się z każdorazowym władcą.
Okres powojenny.
Także NRD wykorzystało Arndta, jako bojownika przeciw feudalizmowi i wzór przyjaźni z ZSRR. Krajowa Rada Narodowa NRD ustanowiła medal "Ernst-Moritz-Arndt-Medaille", który wręczano twórcom kultury. Medal otrzymali między innymi Johannes Becher i Karl-Eduard von Schnitzler.
W 1992 roku założono Towarzystwo Ernsta-Moritza-Arndta, które prowadzi badania życia i twórczości Arndta w kontekście jego czasów i oddziaływania na przyszłe epoki.
Teraźniejszość.
W 2009 roku zebrano na uniwersytecie w Greifswaldzie 1400 podpisów celem zmiany patrona uniwersytetu. Jako przyczynę podano jego antysemickie wypowiedzi. W głosowaniu w dniach od 11 do 15 stycznia 2010 roku większość opowiedziała się jednak przeciw zmianie nazwy uczelni. 49,9 procent (1398 głosów) głosowało przeciw zmianie nazwy, 42 procent (1217 głosów) było za zmianą.
17 marca 2010 roku senat uczelni rozstrzygnął spór, gdzie 22 członków z 36 głosowało za zachowaniem nazwy.
W 2017 roku senat zmienił nazwę uczelni, jednak jego decyzja nie była prawomocna.
Twórczość.
Oprócz politycznych pism Arndt opublikował zbiory bajek i opowiadań, jak również poematy religijne, z których dwa znajdują się w Śpiewniku Ewangelickim (ŚE pieśń 408 Przystąpcie, zaproszeni i pieśń, 652 Wiem dobrze, w kogo wierzę).

</doc>
<doc id="2867409" url="https://pl.wikipedia.org/wiki?curid=2867409" title="Flaga powiatu świdnickiego (lubelskiego)">
Flaga powiatu świdnickiego (lubelskiego)



</doc>
<doc id="2867411" url="https://pl.wikipedia.org/wiki?curid=2867411" title="Biskupi innsbruccy">
Biskupi innsbruccy

Biskupi innsbruccy – lista biskupów ordynariuszów, a wcześniej administratorów apostolskich diecezji innsbruckiej oraz ich sufraganów (biskupów pomocniczych).

</doc>
<doc id="2867413" url="https://pl.wikipedia.org/wiki?curid=2867413" title="Michał Kazimierz Pac (kasztelan połocki)">
Michał Kazimierz Pac (kasztelan połocki)

Michał Kazimierz Pac herbu Gozdawa (ur. 1650 w Połocku, zm. 1724) – starosta wasilkowski, kasztelan połocki.
Syn Konstantego Władysława i Aleksandry Lisowskiej herbu Lis. W 1668 ojciec scedował mu starostwo wasilkowskie. Był elektorem Michała Korybuta Wiśniowieckiego z województwa połockiego w 1669 roku. Pac był na sejmie elekcyjnym 1669 i podpisał zaprzysiężenie przez króla Michała Korybuta Wisniowieckiego paktów konwentów. Brak wiadomości o losach Paca w latach następnych, oddał głos na Augusta II z województwa witebskiego. Na sejmie elekcyjnym 1697 był deputatem do "pacta conventa" z powiatu orszańskiego. 1 października 1697 został kasztelanem połockim. Był członkiem konfederacji olkienickiej w 1700 roku. Z końcem 1716 zrezygnował z kasztelanii połockiej na rzecz swego bratanka pisarza wielkiego litewskiego Krzysztofa Konstantego, ale z niewyjaśnionych powodów rezygnację wycofał.
Był trzykrotnie żonaty:
Katarzyna Karaś po śmierci Michała Kazimierza Paca wyszła po raz trzeci za mąż za Michała Gustawa Wiszniewskiego, łowczego orszańskiego.

</doc>
<doc id="2867414" url="https://pl.wikipedia.org/wiki?curid=2867414" title="Język biafada">
Język biafada

Język biafada, bidyola – język z grupy tende rodziny języków nigero-kongijskich, używany w Gwinei Bissau. Liczebność użytkowników ocenia się na około 51 tys. osób.

</doc>
<doc id="2867415" url="https://pl.wikipedia.org/wiki?curid=2867415" title="Flaga powiatu świdnickiego">
Flaga powiatu świdnickiego



</doc>
<doc id="2867416" url="https://pl.wikipedia.org/wiki?curid=2867416" title="Siam Park">
Siam Park

Siam Park − największa w Europie atrakcja zaliczana do parków wodnych, otwarta dla turystów w 2008 roku. Zlokalizowany na południu Teneryfy przy centrum turystycznym (Las Americas, Los Cristianos). Powierzchnia parku (185000m²) obejmuje ogrody, zjeżdżalnie, restauracje, basen z plażą i inne atrakcje nawiązujące swą stylistyką do architektury Tajlandii. Ponadto Siam Park oferuje swe przestrzenie do organizowania wszelkich eventów, spotkań i imprez firmowych, spektakli muzycznych, a także naukę pływania na desce dla dorosłych i najmłodszych adeptów surfingu.
Atrakcje.
Oprócz atrakcji wodnych organizatorzy udostępnili swoim klientom kilka barów i restauracji:

</doc>
<doc id="2867424" url="https://pl.wikipedia.org/wiki?curid=2867424" title="Vampyrellida">
Vampyrellida

Vampyrellida – takson eukariotów należący do supergrupy Sar. W systematyce Adla występuje jako klad, według Hessa i innych ma rangę rzędu.
Należą tutaj organizmy, które są wyłącznie cudzożywne. Te ameboidalne, nagie komórki są fagotrofami. Ich cykl życiowy obejmuje: ameboid, trofozoit, cystę. Kilka gatunków może wytwarzać plazmodium i osiągać znaczne rozmiary. Gatunki tu należące zasiedlają wody morskie (słone) lub śródlądowe (słodkie) oraz glebę
Systematyka.
Według Hessa podział rzędu Vampyrellida jest następujący:
Według Adla należą tutaj:
oraz prawdopodobnie

</doc>
<doc id="2867425" url="https://pl.wikipedia.org/wiki?curid=2867425" title="Piotr Michał Pac">
Piotr Michał Pac

Piotr Michał Pac herbu Gozdawa (ur. ok. 1650, zm. 22 lutego 1696) – starosta generalny żmudzki.
Był najstarszym synem Hieronima Dominika, bratem Jana Kazimierza i Kazimierza Michała. W lipcu 1668 otrzymał potwierdzenie pełnoletniości i sam objął opiekę nad młodszym rodzeństwem. Posłował z powiatu brasławskiego na konwokację warszawską, skąd wybrany został na deputata do rewizji skarbu Rzeczypospolitej. Posłował na sejm styczniowy w 1672. Prawdopodobnie już od 1683 służył w wojsku litewskim jako porucznik chorągwi petyhorskiej hetmana wielkiego litewskiego Michała Kazimierza Paca i wziął udział w wojnie z Turcją: walczył pod Chocimiem, Barem i Żurawnem (1673–1676). W 1674 jako chorąży brasławski był obecny na elekcji Jana III Sobieskiego, podpisał jego "pacta conventa". W 1681 otrzymał starostwo brasławskie, które trzymał do 1685. W latach 1684–1696 był starostą żmudzkim; starostwo otrzymał 28 października 1684. Poseł sejmiku brasławskiego na sejm zwyczajny 1677 roku. Poseł na sejm 1685 roku. W 1685 obecny był na sejmie; wybrano go do komisji zajmującej się spawami finansowymi wojska.
W 1695 Pac przybył na wezwanie króla do Warszawy, aby pośredniczyć w próbie ugody między biskupem wileńskim Konstantym Kazimierzem Brzostowskim a hetmanem wielkim litewskim Kazimierzem Janem Sapiehą. Już chory opuścił Warszawę i udał się na Żmudź, gdzie zmarł. Jego ciała biskup żmudzki nie pozwolił pochować. Dopiero po długich sporach i interwencji u papieża, za wstawiennictwem brata Kazimierza Michała, uzyskano pozwolenie na złożenie zwłok w kościele Kamedułów w Pożajściu.
Piotr Michał Pac był dwukrotnie żonaty. Pierwszą żoną była od 1677 Tekla Konstancja Wołłowiczówna (zm. 1691) córka Eustachego Wołłowicza stolnika litewskiego, drugą żoną została w 1692 Marianna Tekla Naruszewiczówna (zm. 1726), córka podkanclerzego litewskiego Aleksandra Krzysztofa i wdowa po oboźnym litewskim Jerzym Karolu Chodkiewiczu. Oba małżeństwa były bezdzietne; majątek odziedziczyli młodsi bracia.

</doc>
<doc id="2867426" url="https://pl.wikipedia.org/wiki?curid=2867426" title="Niger na Letnich Igrzyskach Olimpijskich 1968">
Niger na Letnich Igrzyskach Olimpijskich 1968

Niger na Letnich Igrzyskach Olimpijskich 1968 reprezentowało 2 zawodników (sami mężczyźni). Był to 2 start reprezentacji Nigru na letnich igrzyskach olimpijskich.
Skład kadry.
Boks.
Mężczyźni

</doc>
<doc id="2867428" url="https://pl.wikipedia.org/wiki?curid=2867428" title="Agatówka (gmina Gościeradów)">
Agatówka (gmina Gościeradów)

Agatówka – osada leśna w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2867430" url="https://pl.wikipedia.org/wiki?curid=2867430" title="Baraki (gmina Gościeradów)">
Baraki (gmina Gościeradów)

Baraki – osada leśna w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2867431" url="https://pl.wikipedia.org/wiki?curid=2867431" title="Jakob Bürgler">
Jakob Bürgler

Jakob Bürgler (ur. 13 sierpnia 1967 w Lienzu) – austriacki duchowny rzymskokatolicki, teolog, wikariusz biskupi diecezji Innsbrucku.
Życiorys.
Urodził się w 1967 w Lienzu, gdzie spędził dzieciństwo i wczesną młodość. Ukończył tam kolejno szkołę podstawową oraz miejscowe gimnazjum. Po zdaniu egzaminu maturalnego w 1985 podjął studia teologiczne na uniwersytecie w Innsbrucku, które ukończył w 1994. W tym samym roku w katedrze św. Jakuba w Innsbrucku otrzymał święcenia kapłańskie z rąk biskupa Reinholda Stechera.
Następnie przez dwa lata pracował jako wikariusz przy parafii św. Mikołaja w Hall in Tirol, a od 1996 do 2005 proboszcz w parafii św. Marcina w Wängle oraz moderator parafii w Lechaschau. 1 września 2005 został wikariuszem generalnym diecezji Innsbrucku, zastępując na tym stanowisku księdza Ernsta Jägera. Po przeniesieniu bpa Manfreda Scheuera z diecezji Innsbruck do diecezji Linzu, został wybrany administratorem diecezjalnym, który to urząd pełnił do czasu powołania nowego ordynariusza, Hermanna Glettelera. Przez nowego zwierzchnika został mianowany wikariuszem biskupim ds. misji duszpasterskiej.
Jego starszym bratem jest Bernhard Bürgler, prowincjał prowincji środkowoeuropejskiej jezuitów.

</doc>
<doc id="2867432" url="https://pl.wikipedia.org/wiki?curid=2867432" title="Niger na Letnich Igrzyskach Olimpijskich 1984">
Niger na Letnich Igrzyskach Olimpijskich 1984

Niger na Letnich Igrzyskach Olimpijskich 1984 reprezentowało 4 zawodników (sami mężczyźni). Był to 4 start reprezentacji Nigru na letnich igrzyskach olimpijskich.
Skład kadry.
Boks.
Mężczyźni

</doc>
<doc id="2867438" url="https://pl.wikipedia.org/wiki?curid=2867438" title="BBC Radio Derby">
BBC Radio Derby

BBC Radio Derby – brytyjska stacja radiowa należąca do publicznego nadawcy BBC i pełniąca w jego sieci rolę stacji lokalnej dla hrabstwa Derbyshire oraz wschodniej części hrabstwa Staffordshire. Została uruchomiona 29 kwietnia 1971 roku, obecnie dostępna jest w cyfrowym i analogowym przekazie naziemnym oraz w Internecie.
Siedzibą stacji jest ośrodek BBC w Derby. Oprócz audycji własnych stacja transmituje również audycje siostrzanych stacji lokalnych z Nottingham i Leeds, a także programy ogólnokrajowego BBC Radio 5 Live.

</doc>
<doc id="2867440" url="https://pl.wikipedia.org/wiki?curid=2867440" title="Niger na Letnich Igrzyskach Olimpijskich 1988">
Niger na Letnich Igrzyskach Olimpijskich 1988

Niger na Letnich Igrzyskach Olimpijskich 1988 reprezentowało 6 zawodników (sami mężczyźni). Był to 5 start reprezentacji Nigru na letnich igrzyskach olimpijskich.

</doc>
<doc id="2867444" url="https://pl.wikipedia.org/wiki?curid=2867444" title="Belweder (województwo lubelskie)">
Belweder (województwo lubelskie)

Belweder – osada leśna w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2867445" url="https://pl.wikipedia.org/wiki?curid=2867445" title="Kotowszczany Dół">
Kotowszczany Dół

Kotowszczany Dół – osada leśna w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2867446" url="https://pl.wikipedia.org/wiki?curid=2867446" title="Mistrzostwa Azji w Piłce Ręcznej Kobiet 1987">
Mistrzostwa Azji w Piłce Ręcznej Kobiet 1987

Mistrzostwa Azji w Piłce Ręcznej Kobiet 1987 – pierwsze mistrzostwa Azji w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej żeńskiej reprezentacji narodowej w Azji. Odbył się w dniach 15 sierpnia – 1 września 1987 roku w Ammanie. Mistrzostwa były jednocześnie eliminacjami do IO 1988.
W zawodach zwyciężyła reprezentacja Korei Południowej, awans na Letnie Igrzyska Olimpijskie 1988 uzyskały natomiast Chinki, Koreanki bowiem miały już zapewniony start jako gospodarze.

</doc>
<doc id="2867447" url="https://pl.wikipedia.org/wiki?curid=2867447" title="Liśnik (województwo lubelskie)">
Liśnik (województwo lubelskie)

Liśnik – osada leśna w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2867448" url="https://pl.wikipedia.org/wiki?curid=2867448" title="Armonie">
Armonie

Armonie (także: "stortini") – rodzaj włoskiego makaronu w kształcie krótkich, małych, pofalowanych pasków.
Stosowany przede wszystkim do rzadkich zup, w tym zwłaszcza warzywnych.

</doc>
<doc id="2867449" url="https://pl.wikipedia.org/wiki?curid=2867449" title="Kaitlyn Farrington">
Kaitlyn Farrington

Kaitlyn Farrington (ur. 18 grudnia 1989 w Sun Valley) − amerykańska snowboardzistka, specjalizująca się w half-pipe'ie, mistrzyni olimpijska.
Kariera.
Po raz pierwszy na arenie międzynarodowej pojawiła się 15 grudnia 2006 roku w Breckenridge, gdzie w zawodach FIS Race zajęła 47. miejsce w halfpipe’ie. W 2008 roku wystartowała na mistrzostwach świata juniorów w Valmalenco, zdobywając srebrny medal w tej konkurencji. Wystąpiła też na mistrzostwach świata juniorów w Nagano rok później, gdzie w halfpipe’ie była szósta.
W zawodach Pucharu Świata zadebiutowała 10 marca 2007 roku w Lake Placid, zajmując 15. miejsce w halfpipe’ie. Tym samym już w swoim debiucie wywalczyła pierwsze pucharowe punkty. Na podium zawodów tego cyklu jedyny raz stanęła 1 lutego 2013 roku w Park City, kończąc rywalizację na trzeciej pozycji. W zawodach tych wyprzedziły ją jedynie Chinka Liu Jiayu i kolejna reprezentantka USA, Arielle Gold. Najlepsze wyniki osiągnęła w sezonie 2012/2013, kiedy to zajęła czwarte miejsce w klasyfikacji generalnej AFU, a w klasyfikacji halfpipe’a była również czwarta.
W 2014 roku zdobyła złoty medal na igrzyskach olimpijskich w Soczi, wyprzedzając obrończynię tytułu, Thorę Bright z Australii, o 0,25 punktu i swą rodaczkę, Kelly Clark o 1 punkt. Na rozgrywanych rok wcześniej mistrzostwach świata w Stoneham zajęła czwarte miejsce. Walkę o podium przegrała tam z Francuzką Sophie Rodriguez. Jest też dwukrotną medalistką Winter X Games.
W 2014 roku zakończyła karierę.

</doc>
<doc id="2867451" url="https://pl.wikipedia.org/wiki?curid=2867451" title="Marynopole (osada leśna w województwie lubelskim)">
Marynopole (osada leśna w województwie lubelskim)

Marynopole – osada leśna w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2867452" url="https://pl.wikipedia.org/wiki?curid=2867452" title="Stortini">
Stortini



</doc>
<doc id="2867453" url="https://pl.wikipedia.org/wiki?curid=2867453" title="Maziarka">
Maziarka

Maziarka – osada leśna w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość administracyjnie należała do województwa tarnobrzeskiego.
Etymologia nazwy.
Według Słownika geograficznego Królestwa Polskiego z roku 1885 Maziarka, Maziarki alias Maziarnia, są to osady założone po lasach do pędzenia smoły. Nazwa ta występuje na obszarze dawnej Rusi.

</doc>
<doc id="2867455" url="https://pl.wikipedia.org/wiki?curid=2867455" title="Sadki (województwo lubelskie)">
Sadki (województwo lubelskie)

Sadki – osada leśna w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2867456" url="https://pl.wikipedia.org/wiki?curid=2867456" title="Claudio Martini">
Claudio Martini

Claudio Martini (ur. 10 stycznia 1951 w Bardau) – włoski polityk, działacz partyjny i samorządowiec, w latach 2000–2010 prezydent Toskanii.
Życiorys.
Jego rodzina pochodziła z Livorno, zamieszkała w Tunezji pod koniec XIX wieku. Na początku lat 60. Claudio Martini z rodziną osiedlił się we Włoszech. Działalność polityczną rozpoczął w młodzieżówce komunistycznej. W połowie lat 70. wstąpił do Włoskiej Partii Komunistycznej, był etatowym działaczem partyjnym, w 1985 stanął na czele partii w Prato. Po rozwiązaniu PCI przystąpił do powołanego na jej bazie nowego ugrupowania – Demokratycznej Partii Lewicy. Następnie działał w Demokratach Lewicy, a w 2007 z tym ugrupowaniem przystąpił do nowo powołanej Partii Demokratycznej.
W latach 1988–1995 zajmował stanowisko burmistrza Prato. Następnie pełnił funkcję radnego rady regionalnej w Toskanii. Od 18 maja 2000 do 16 kwietnia 2010 przez dwie kadencje sprawował urząd prezydenta Toskanii. Również w 2000 został powołany w skład Komitetu Regionów.
W 2013 z listy PD został wybrany do Senatu XVII kadencji.

</doc>
<doc id="2867457" url="https://pl.wikipedia.org/wiki?curid=2867457" title="Sosnowa Wola (gmina Gościeradów)">
Sosnowa Wola (gmina Gościeradów)

Sosnowa Wola – osada leśna w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2867458" url="https://pl.wikipedia.org/wiki?curid=2867458" title="Dobranocka wszech czasów">
Dobranocka wszech czasów



</doc>
<doc id="2867459" url="https://pl.wikipedia.org/wiki?curid=2867459" title="Wymysłów (gmina Gościeradów)">
Wymysłów (gmina Gościeradów)

Wymysłów – osada leśna w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2867461" url="https://pl.wikipedia.org/wiki?curid=2867461" title="Uffing a.Staffelsee">
Uffing a.Staffelsee



</doc>
<doc id="2867465" url="https://pl.wikipedia.org/wiki?curid=2867465" title="Herb Bad St. Leonhard im Lavanttal">
Herb Bad St. Leonhard im Lavanttal

Herb miasta Bad St. Leonhard im Lavanttal stanowi w heraldycznie złotym polu en face postać świętego Leonarda w czarnym habicie z takimż łańcuchem przewieszonym przez prawą rękę, w której trzyma srebrny pastorał oraz niebieską księgą ze złotym grzbietem przyciśniętą do ciała lewą ręką. Nogi świętego schowane są za złotą tarczą ze srebrnym skosem przysłaniającym czarnego lwa z czerwonym językiem i takimiż pazurami.
Herb został zatwierdzony 29 kwietnia 1970 roku.

</doc>
<doc id="2867467" url="https://pl.wikipedia.org/wiki?curid=2867467" title="Iván Nova">
Iván Nova

Iván Manuel Nova Guance (ur. 12 stycznia 1987) – dominikański baseballista występujący na pozycji miotacza w Chicago White Sox.
Przebieg kariery.
New York Yankees.
Nova podpisał w 2004 roku kontrakt jako wolny agent z New York Yankees i początkowo występował w klubach farmerskich tego zespołu, między innymi w Scranton/Wilkes-Barre Yankees, reprezentującym poziom Triple-A
. W Major League Baseball zadebiutował 13 maja 2010 w meczu przeciwko Detroit Tigers. W sezonie 2011 zwyciężył w 19 meczach co było 4. wynikiem w lidze, a w głosowaniu do nagrody MLB Rookie of the Year Award, zajął czwarte miejsce.
29 czerwca 2013 w spotkaniu z New York Mets rozegrał 50. w historii MLB immaculate inning. 5 lipca 2013 w meczu przeciwko Baltimore Orioles zaliczył pierwszy w karierze complete game, zaś 31 sierpnia 2013 również w spotkaniu z Orioles pierwszy w karierze shutout.
W kwietniu 2014 odniósł kontuzję prawego łokcia i zmuszony był przejść operację Tommy'ego Johna, co wykluczyło go z gry do końca sezonu.
Pittsburgh Pirates.
W sierpniu 2016 w ramach wymiany zawodników przeszedł do Pittsburgh Pirates. 27 grudnia 2016 podpisał nowy, trzyletni kontrakt z tym klubem.
Chicago White Sox.
11 grudnia 2018 w ramach wymiany zawodników przeszedł do Chicago White Sox.

</doc>
<doc id="2867471" url="https://pl.wikipedia.org/wiki?curid=2867471" title="Zawólcze">
Zawólcze

Zawólcze – osada w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość administracyjnie należała do województwa tarnobrzeskiego.
Historia.
Zawólcze – taką nazwę nosił w wieku XIX las na terenie Gościeradowa w ówczesnym powiecie janowskim

</doc>
<doc id="2867472" url="https://pl.wikipedia.org/wiki?curid=2867472" title="Ettaler Forst">
Ettaler Forst

Ettaler Forst – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górna Bawaria, w regionie Oberland, w powiecie Garmisch-Partenkirchen. Teren jest niezamieszkany.

</doc>
<doc id="2867476" url="https://pl.wikipedia.org/wiki?curid=2867476" title="Ettal (ujednoznacznienie)">
Ettal (ujednoznacznienie)



</doc>
<doc id="2867479" url="https://pl.wikipedia.org/wiki?curid=2867479" title="Workers and Unemployed Action Group">
Workers and Unemployed Action Group

Workers and Unemployed Action Group (WUAG), irl. "Grúpa Gníomhaíochta na n-Oibrithe is iad atá Dífhostaithe" – irlandzka partia polityczna powstała w 1985 roku z inicjatywy Séamusa Healy'ego.
W listopadzie 2010 roku partia weszła do koalicji wyborczej United Left Alliance celem startowania w wyborach parlamentarnych w 2011. W wyborach tych zdobyła jedno miejsce w Dáil Éireann. W październiku 2012 roku wycofała się koalicji.

</doc>
<doc id="2867480" url="https://pl.wikipedia.org/wiki?curid=2867480" title="Trener (ujednoznacznienie)">
Trener (ujednoznacznienie)



</doc>
<doc id="2867481" url="https://pl.wikipedia.org/wiki?curid=2867481" title="Ryan Mendes da Graça">
Ryan Mendes da Graça



</doc>
<doc id="2867482" url="https://pl.wikipedia.org/wiki?curid=2867482" title="Wu Minxia">
Wu Minxia

Wu Minxia (chin. upr. 吴敏霞, chin. trad. 吳敏霞, pinyin Wú Mǐnxiá; ur. 10 listopada 1985 w Szanghaju) – chińska skoczkini do wody, czterokrotna złota medalistka olimpijska.
W latach 2001-2009 występowała w skokach synchronicznych w parze z Guo Jingjing, z którą zdobyła w tej konkurencji dwa złote medale olimpijskie, złoto Uniwersjady i cztery mistrzostwa świata. Od Mistrzostw w Szanghaju w 2011 występuje w parze z He Zi, z którą zdobyła złote medale na tych mistrzostwach i na Igrzyskach w Londynie. Indywidualnie zdobyła trzy medale olimpijskie w skokach z trampoliny 3 m, cztery medale mistrzostw świata w tej konkurencji i trzy medale mistrzostw świata w skokach z trampoliny 1 m. W latach 2011 i 2012 została wybrana przez FINA najlepszą skoczkinią do wody roku.

</doc>
<doc id="2867483" url="https://pl.wikipedia.org/wiki?curid=2867483" title="Plac Zwycięstwa w Gryficach">
Plac Zwycięstwa w Gryficach

Plac Zwycięstwa w Gryficach – plac w centrum Gryfic, spełniający funkcję przestrzeni publicznej. 
Plac Zwycięstwa stanowi centralną część układu Starego Miasta. Do sierpnia 2010 r. plac Zwycięstwa wyznaczał prostokątny rynek (84 x 80 m).
Przy zachodniej części placu przebiega ul. Niepodległości, a przy wschodniej ul. Wojska Polskiego. Przy placu znajdują się siedziby urzędów (starostwo, urząd skarbowy, urząd miejski) oraz innych instytucji. Plac Zwycięstwa jest objęty strefą płatnego parkowania, gdzie pobiera się opłaty w dni robocze.
W sierpniu 2010 r. rozpoczęto przebudowę placu Zwycięstwa. Projekt realizowany był w ramach Regionalnego Programu Operacyjnego Województwa Zachodniopomorskiego i III etapu rewitalizacji Gryfic. Celem przedsięwzięcia było podniesienie walorów reprezentacyjnych i ekspozycyjnych centrum miasta. Oddany został do użytku 19 listopada 2010 r.

</doc>
<doc id="2867484" url="https://pl.wikipedia.org/wiki?curid=2867484" title="Kreuth">
Kreuth



</doc>
<doc id="2867497" url="https://pl.wikipedia.org/wiki?curid=2867497" title="FIS Ladies Grand Prix 2005">
FIS Ladies Grand Prix 2005

FIS Ladies Grand Prix 2005 (niem. "7. FIS-Ladies-Grand-Prix") – siódma edycja FIS Ladies Winter Tournee, przeprowadzona w sezonie 2004/2005 na skoczniach w Niemczech i Austrii.
Początek turnieju nastąpił 8 lutego 2005, podczas zawodów indywidualnych na skoczni w Schönwaldzie. Cztery dni później rozegrano konkurs indywidualny na skoczni w Baiersbronn. Trzy dni później na obiekcie w Breitenbergu odbył się konkurs drużynowy. Następnego dnia na tym samym obiekcie zostały rozegrane zawody indywidualne, a turniej zakończył się 19 lutego konkursem na obiekcie w Schönwaldzie.
Pierwszy konkurs indywidualny wygrała Daniela Iraschko, a następny Monika Pogladič. Trzeci konkurs – drużynowy wygrała reprezentacja Austrii w składzie: Tanja Drage, Eva Ganster, Jacqueline Seifriedsberger, Daniela Iraschko. Trzecie i czwarte zmagania indywidualne wygrała Anette Sagen. Zwyciężczynią siódmej edycji turnieju została po raz czwarty Daniela Iraschko, która zdobyła najwięcej punktów w klasyfikacji łącznej FIS Ladies Grand Prix. Na drugim stopniu podium w generalnej klasyfikacji turnieju stanęła Lindsey Van, a na trzecim – Ulrike Gräßler.
W cyklu wystartowały łącznie 44 zawodniczki z ośmiu narodowych reprezentacji.
Przed FIS Ladies Grand Prix.
Organizacja.
Organizatorem pierwszego z konkursów, który odbył się w Schönwaldzie, był klub narciarski SC Schönwald. Za organizację drugiego konkursu, na skoczni w Baiersbronn, odpowiedzialny był miejscowy klub SV Baiersbronn. Kolejne dwa konkursy, które przeprowadzono w Breitenbergu, odbył się dzięki lokalnemu klubowi – WSV Rastbüchl. Organizatorem ostatniego z konkursów, który odbył się w Saalfelden am Steinernen Meer, był klub narciarski ARGE Sport Saalfelden.
Tło zawodów.
Do 1998 roku Międzynarodowa Federacja Narciarska nie organizowała żadnych konkursów kobiecych. Zdarzało się jednak, że skoczkinie startowały w roli przedskoczków w zawodach mężczyzn lub występowały jako zawodniczki, ale nie były klasyfikowane. W styczniu 1998 w Sankt Moritz odbyły się nieoficjalne mistrzostwa świata juniorek, które są uznawane za pierwsze międzynarodowe zawody kobiece. W marcu tego samego roku odbyły się natomiast pierwsze seniorskie zawody kobiet pod egidą Międzynarodowej Federacji Narciarskiej – dwa konkursy Pucharu Kontynentalnego w Schönwaldzie. W kolejnym sezonie po raz pierwszy zorganizowano FIS Ladies Grand Tournee, będący pierwszym międzynarodowym cyklem zawodów kobiet, rozgrywanym przez Międzynarodową Federację Narciarską. W sezonie 2004/2005 cykl został wcielony jako część Pucharu Kontynentalnego.
Spośród zawodniczek startujących w FIS Ladies Grand Prix w 2005 roku, trzydzieści cztery brały udział w poprzedniej – szóstej edycji turnieju. Wśród zawodniczek sklasyfikowanych w pierwszej trzydziestce poprzedniej edycji, na stracie zabrakło tylko piętnastej Uršy Rozman (Słowenia), siedemnastej Kristin Fridtun i dwudziestej siódmej Birgit Tuss (Niemcy). Zwyciężczynią FIS Ladies Grand Prix 2004 była Anette Sagen przed Danielą Iraschko i Evą Ganster.
Przed turniejem zostało rozegranych pięć konkursów Pucharu Kontynentalnego, trzy wygrała Anette Sagen, a dwa Daniela Iraschko. Liderką klasyfikacji była Anette Sagen z przewagą 145 punktów nad Lindsey Van i 152 nad Danielą Iraschko. W poprzednich edycjach turnieju trzykrotnie zwyciężała Daniela Iraschko (2000, 2001, 2002), dwukrotnie Anette Sagen (2003, 2004), raz wygrała Austriaczka Sandra Kaiser (1999). W dwóch poprzednich edycjach (2003, 2004) na podium stawała Amerykanka Lindsey Van, i Eva Ganster (Austriaczka stawała na podium jeszcze w 2000 i 2001 roku). Latem także był rozgrywany turniej na podobieństwo FLGP – FIS Sommer Ladies Tournee, dwukrotnie zwyciężała Daniela Iraschko (2001, 2002), a po razie Anette Sagen (2003) i Eva Ganster (2004).
Klasyfikacja Pucharu Kontynentalnego przed rozpoczęciem turnieju.
Poniżej znajduje się klasyfikacja Pucharu Kontynentalnego w skokach narciarskich przed rozpoczęciem FIS Ladies Grand Prix 2005, czyli po przeprowadzeniu pięciu konkursów indywidualnych.
Zasady.
Zasady obowiązujące w FIS Ladies Grand Tournee są takie same, jak podczas zawodów Pucharu Świata, czy Pucharu Kontynentalnego.
Do klasyfikacji generalnej FIS Ladies Grand Prix zaliczane były noty punktowe zdobyte przez zawodniczki podczas konkursów.
Skoki oceniane były w taki sam sposób, jak podczas zawodów Pucharu Świata, czy Pucharu Kontynentalnego. Za osiągnięcie odległości równej punktowi konstrukcyjnemu zawodniczka otrzymywała 60 punktów. Za każdy dodatkowy metr uzyskiwała dodatkowo 2 punkty, i analogicznie za każdy metr poniżej punktu K minus 2 punkty. Ponadto styl skoku i lądowania podlegał ocenie przez pięciu sędziów wybranych przez FIS, którzy mogli przyznać maksymalnie po 20 punktów. Dwie skrajne noty (najwyższa i najniższa) nie wliczane były do noty końcowej.
Skocznie.
Konkursy FIS Ladies Grand Prix w 2005 przeprowadzone zostały na czterech skoczniach narciarskich – Adlerschanze w Schönwaldzie, Große Ruhestein w Baiersbronn, Baptist-Kitzlinger-Schanze w Breitenbergu oraz Bibergschanze w Saalfelden. Wszystkie obiekty były skoczniami normalnymi.
Jury.
Głównymi dyrektorami konkursów w ramach FIS Ladies Grand Tournee byli kolejno: Daniel Schulze, Fritz Bischoff, Alfred Eisner, ponownie Alfred Eisner i Adi Eder. Sędzią technicznym podczas pierwszych czterech konkursów w Schönwaldzie, Baiersbronn i dwóch w Breitenbergu był Dalibor Motejlek, a jego asystentem – Edgar Ganster. W ostatnim konkursie na skoczni Bibergschanze sędzią technicznym był Rudi Steber, a asystował mu Edgar Ganster
W poniższej tabeli znajduje się zestawienie wszystkich sędziów, którzy oceniali styl skoków podczas konkursów FIS Ladies Grand Prix 2005 wraz z zajmowanymi przez nich miejscami na wieży sędziowskiej.
Przebieg zawodów.
Schönwald.
Pierwszy z konkursów indywidualnych, przeprowadzony w ramach FIS Ladies Grand Prix, odbył się na obiekcie normalnym w Schönwaldzie. W pierwszej serii konkursowej sześciu zawodniczkom udało się osiągnąć odległość powyżej, bądź równą punktowi konstrukcyjnemu, umieszczonemu na 85 metrze. Pierwszą która tego dokonała, była skacząca z numerem 27 Juliane Seyfarth, która skoczyła na 85,0 metrów. Pół metra dalej lądowała Line Jahr, a najdalej bo na odległości 91,5 metra Anette Sagen. Odległość Norweżki okazała się najdalszą odległością pierwszej serii, jak i całego konkursu. Notę łączną powyżej 110 punktów uzyskały jeszcze trzy zawodniczki: Ulrike Gräßler (115,5 punktu), Lindsey Van (121,5 punktu) i Daniela Iraschko (126,0 punktów). Po pierwszej serii liderką była Iraschko, z punktem przewagi nad Sagen, i czterema i pół nad trzecią Lindsey Van.
W serii finałowej, czterem zawodniczkom udało się uzyskać odległość powyżej 87 metrów. Pierwszą która tego dokonała była czwarta po pierwszej serii Ulrike Gräßler (88,0 m). Odległościowo lepszy rezultat uzyskała, plasująca się na drugim miejscu Lindsey Van (90,0 m). Rezultat ten wyrównała prowadząca po pierwszej serii, Daniela Iraschko. Druga po pierwszej serii Norweżka Sagen, uzyskała o trzy metry gorszy rezultat niż wcześniej wspomniana Amerykanka i Austriaczka, co spowodowało iż, spadła w klasyfikacji generalnej konkursu na trzecie miejsce. Wygrała Iraschko, przed Van.
Podczas zawodów była słonecznie z lekkim zachmurzeniem, a temperatura wynosiła +2 °C.
Baiersbronn.
Drugimi zawodami rozegranymi w ramach FIS Ladies Grand Prix był konkurs indywidualny w Baiersbronn. W pierwszej serii dwóm zawodniczkom udało się, uzyskać odległość powyżej punktu konstrukcyjnego, umieszczonego na 85 metrze. Pierwszą która tego dokonała, była skacząca z 15 numerem Ayumi Watase – uzyskała odległość 86,0 metrów. Dopiero skacząca z numerem 27 – Maja Vtič, skoczyła trzy metry dalej. Notę łączną powyżej 100 punktów uzyskały jeszcze cztery zawodniczki: Izumi Yamada (109,5 punktu), Jessica Jerome (108,0 punktów), Lindsey Van (105,5 punktu), Monika Pogladič (105,5 punktów), Juliane Seyfarth (103,0 punkty) i Mari Backe (101,5 punktu). Po pierwszej serii na prowadzeniu była Vtič, z przewagą 8,5 punktu nad Watase, i 9,0 nad Yamadą.
W serii finałowej, trzem zawodniczkom udało się uzyskać odległość powyżej 85 metrów. Pierwszą która tego dokonała była Ulrike Gräßler (85,0 m). Odległościowo lepszy rezultat uzyskała, plasująca się na piątym miejscu Lindsey Van (85,5 m). Wynik ten został poprawiony przez skaczącą tuż po niej, Monikę Pogladič (88,5 m), która oddała najdalszy skok drugiej serii, i wygrała konkurs w Baiersbronn. Prowadząca po pierwszej serii Vtič, uzyskała tylko 81,5 metra, i uplasowała się na drugiej pozycji, tuż za swoją rodaczką. Trzecia była Amerykanka Van.
W zawodach nie wystartowały wysoko sklasyfikowane Norweżki, Anette Sagen – trzecia w klasyfikacji generalnej cyklu, piąta Line Jahr, i dziesiąta Henriette Smeby, ponieważ wszystkie panie startowały w mistrzostwach Norwegii w skokach narciarskich.
Podczas zawodów wiał porywisty wiatr i padał intensywny deszcz, a temperatura wynosiła +5 °C.
Breitenberg.
Pierwszy konkurs (drużynowy).
Trzecią konkurencją siódmej edycji FIS Ladies Grand Prix były zawody drużynowe na skoczni normalnej w Breitenbergu, które odbyły się 15 lutego. Początkowo miały się odbyć 13 lutego w Baiersbronn, jednak powodem odwołania konkursu były złe warunki atmosferyczne, i gęsto padający śnieg. W konkursie wystartowało dziewięć reprezentacji narodowych. Po pierwszej kolejce skoków, na prowadzeniu była reprezentacja Norwegii. Najdalej skoczyła Henriette Smeby, która uzyskała 75,5 metra. Tuż za Norweżkami znajdowały się ekipy Austrii i pierwsza reprezentacja Słowenii. Najdalej w drugiej kolejce – 75 metrów – skoczyła reprezentantka Słowenii, Petra Benedik. Na prowadzenie wysunęła się ekipa austriacka, z przewagą trzech punktów nad Norweżkami. W trzeciej turze najdłuższy skok oddała Jacqueline Seifriedsberger (Austria), która uzyskała o półtora metra lepszy rezultat niż wcześniej wspomniana Benedik. W ostatniej grupie pierwszej serii najdalej skoczyła Daniela Iraschko (79,0 m), dzięki czemu Austriaczki umocniły się na pierwszej pozycji. Skok o 2,0 metry krótszy oddała Lindsey Van, co pozwoliło wyjść na drugie miejsce drużynie Amerykańskiej z przewagą 4,2 punktu nad drużyną Słowenii. Po pierwszej serii prowadziły Austriaczki, z przewagą 29,3 punktu nad Amerykankami i 33,5 nad Słowenią.
Najdłuższym skokiem piątej kolejki okazało się 76,0 metrów Henriette Smeby, co pozwoliło reprezentacji Norwegii awansować na drugie miejsce ex aequo ze Słowenkami. Siedem metrów bliżej od Smeby lądowała Tanja Drage, co pozwoliło utrzymać przewagę i pozostać liderem konkursu. W szóstej kolejce najdalej skoczyła Petra Benedik, która uzyskała 78,0 metrów. Norweżka Mari Backe (74,0 m) uzyskała o dwa metry gorszy rezultat, niż Alissa Johnson, dzięki temu Amerykanki odrobiły cześć strat do Norweżek. W przedostatniej – siódmej kolejce najdalej skoczyła Jessica Jerome (76,0 m), dzięki czemu Amerykanki zmniejszyły stratę do Słowenek, i powiększyły przewagę nad Norweżkami po słabszej próbie Line Jahr. Po siódmej kolejce za prowadzącymi Austriaczkami, na drugim miejscu plasowały się Słowenki (26,9 punktu straty), które z przewagą 3,8 punktu, wyprzedzały drużynę Amerykańską. W ostatniej, ósmej kolejce, najdalej skoczyła reprezentantka Austrii, Daniela Iraschko (80,0 m), która w nieoficjalnej klasyfikacji indywidualnej zajęła pierwsze miejsce, z przewagą 4,7 punktu nad Anette Sagen. Na pierwszym miejscu uplasowała się reprezentacja Austrii, z przewagą 35,8 punktu nad Słowenkami, i 36,3 nad reprezentacją Stanów Zjednoczonych.
Podczas konkursu było pochmurnie, a temperatura wynosiła -6 °C.
Drugi konkurs (indywidualny).
Nazajutrz konkursu drużynowego w Breitenbergu, przeprowadzony został trzeci indywidualny konkurs FLGP, na skoczni Baptist-Kitzlinger-Schanze (K-75). W pierwszej serii trzynastu zawodniczkom udało się uzyskać odległość powyżej, bądź równą punktowi konstrukcyjnemu, umieszczonemu na 75 metrze. Najdalej skoczyła Anette Sagen (82,0 m), przy notach punktowych po 17,0 punktów. Skok ten, również okazał się najdalszym rezultatem całego konkursu. Drugą odległość serii uzyskała Ulrike Gräßler (81,0 m), jednak dzięki gorszym notom za styl, plasowała się 3,7 punktu za wcześniej wspomnianą Norweżką. Na prowadzeniu po pierwszej serii była Sagen, o 3,6 punktu przed Seyfarth, i o 3,7 przed Gräßler.
W serii finałowej wystartowało trzydzieści zawodniczek, spośród których siedem osiągnęło odległość powyżej punktu konstrukcyjnego umieszczonego na 75 metrze. Najdalej w drugiej serii lądowała prowadząca po pierwszej serii Anette Sagen, która skoczyła na 80,5 metra. Sklasyfikowane za nią Juliane Seyfarth, Ulrike Gräßler, Line Jahr i Jacqueline Seifriedsberger uzyskały odpowiednio 73,5, 82,5, 84,0 i 83,5 metra. Sklasyfikowana na szóstym miejscu Daniela Iraschko, uzyskała drugi rezultat konkursu (79,0 m), dzięki temu przesunęła się na drugie miejsce w klasyfikacji generalnej konkursu. Zwyciężczynią konkursu została zatem Sagen, z przewagą 9,3 punktu nad Iraschko, i 14,3 nad Jahr.
Podczas konkursu było pochmurnie, a temperatura powietrza wynosiła –4 °C.
Saalfelden am Steinernen Meer.
Ostatni z konkursów indywidualnych, przeprowadzony w ramach FIS Ladies Grand Prix, odbył się na obiekcie normalnym w Saalfelden am Steinernen Meer. W pierwszej serii konkursowej dziewięciu zawodniczkom udało się osiągnąć odległości powyżej, bądź równą punktowi konstrukcyjnemu, umieszczonemu na 85 metrze. Pierwszą, która tego dokonała, była Rieko Kanai, która skoczyła 86,5 metrów. Metr dalej lądowała Lisa Demetz, jednak dostała gorsze noty za styl, i uzyskała tyle samo punktów co Japonka. Skaczące jako ostatnie z numerem 36 Daniela Iraschko i 37 Anette Sagen, uzyskały odpowiednio 92,5 i 95,5 metra, jednak Austriaczka uzyskała bardzo dobre noty za styl, i obie zawodniczki zostały sklasyfikowane na pierwszym miejscu, z nota łączną po 132 punkty. Notę łączną powyżej 120 punktów uzyskała jeszcze tylko Line Jahr, która skoczyła 91 metrów, i uzyskała notę 123 punkty.
Jako pierwsza w serii finałowej, skok 85 metrowy oddała Rieko Kanai, która skoczyła 85,5 metra. Skacząca jako następna Monika Pogladič skoczyła tylko 83 metry, i uplasowała się tuż za Japonką. Jako następna na belce startowej usiadła Ulrike Gräßler (87,5 m), i to właśnie ona objęła prowadzenie w konkursie z 4,5 punktu przewagi nad Japonką. Sklasyfikowana na trzecim miejscu po pierwszej serii Norweżka Jahr oddała o metr lepszy skok, niż najlepsza odległość Niemki Gräßler. Natomiast skacząca tuż po niej trzykrotna zwyciężczyni turnieju – Daniela Iraschko, uzyskała rezultat o 6,5 metra gorszy skok niż w pierwszej serii. Prowadząca po pierwszej serii Sagen skoczyła 92,5 metra i to ona wygrała konkurs z przewagą dziewięciu punktów nad Iraschko, i trzynastoma i pół nad Jahr.
Podczas zawodów było słonecznie, a temperatura wynosiła -3 °C.
Klasyfikacja generalna turnieju.
Poniżej znajduje się końcowa klasyfikacja FIS Ladies Grand Prix 2005 po przeprowadzeniu czterech konkursów. Łącznie, w tej edycji FIS Ladies Grand Prix sklasyfikowane zostały 44 zawodniczki z dziewięciu państw.
Składy reprezentacji.
Poniższa tabela zawiera składy wszystkich dziewięciu reprezentacji, które uczestniczyły w FIS Ladies Grand Prix 2005. W nawiasie obok nazwy kraju podana została liczba zawodniczek z poszczególnych państw. W tabeli przedstawiono wyniki zajmowane przez zawodniczki we wszystkich konkursach oraz miejsca w poprzedniej edycji turnieju.
Klasyfikacja Pucharu Kontynentalnego po zakończeniu turnieju.
Po rozegraniu konkursów FIS Ladies Grand Prix na prowadzeniu w Pucharze Kontynentalnym umocniła się Anette Sagen, która o 136 punktów wyprzedzała Danielę Iraschko i o 200 punktów – Lindsey Van. Poniżej znajduje się klasyfikacja generalna Pucharu Kontynentalnego po przeprowadzeniu dziewięciu konkursów indywidualnych.

</doc>
<doc id="2867498" url="https://pl.wikipedia.org/wiki?curid=2867498" title="Enrico Rossi">
Enrico Rossi

Enrico Rossi (ur. 25 sierpnia 1958 w Bientinie) – włoski polityk i samorządowiec, w latach 2010–2020 prezydent Toskanii.
Życiorys.
Ukończył szkołę średnią w Pontederze, a następnie w 1982 studia z zakresu filozofii na Uniwersytecie w Pizie. Krótko pracował jako dziennikarz w lokalnej redakcji, w 1985 zajął się działalnością polityczną jako asesor i wiceburmistrz w administracji Pontedery. Od 1990 do 1999 sprawował urząd burmistrza tej miejscowości.
Był także aktywistą partyjnym, należąc kolejno do Włoskiej Partii Komunistycznej, Demokratycznej Partii Lewicy i Demokratów Lewicy, z którymi w 2007 przystąpił do nowo powołanej Partii Demokratycznej. W 2000 przeszedł do administracji regionalnej jako radny i asesor ds. zdrowia (do 2010).
29 marca 2010, będąc kandydatem lewicy, został wybrany na urząd prezydenta Toskanii z poparciem 59,7% głosujących. Kadencję rozpoczął 16 kwietnia 2010. Powołany został także w skład Komitetu Regionów. W wyborach regionalnych z 31 maja 2015 uzyskał reelekcję na stanowisko prezydenta regionu, otrzymując 48,0% głosów. Urząd ten sprawował do 2020.
W 2017 dołączył do ruchu politycznego pod nazwą Artykuł 1 – Ruch Demokratyczny i Postępowy, który powstał w wyniku rozłamu w PD. W 2019 powrócił do Partii Demokratycznej.

</doc>
<doc id="2867499" url="https://pl.wikipedia.org/wiki?curid=2867499" title="Mistrzostwa Azji w Piłce Ręcznej Kobiet 1989">
Mistrzostwa Azji w Piłce Ręcznej Kobiet 1989

Mistrzostwa Azji w Piłce Ręcznej Kobiet 1989 – drugie mistrzostwa Azji w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej żeńskiej reprezentacji narodowej w Azji. Odbył się w dniach 21–29 sierpnia 1989 roku w chińskim Pekinie. Mistrzostwa były jednocześnie eliminacjami do MŚ 1990.
Tytuł zdobyty w 1987 roku obroniła reprezentacja Korei Południowej, awans na mistrzostwa świata uzyskały natomiast Chinki, Koreanki bowiem miały już zapewniony start jako mistrzynie olimpijskie.

</doc>
<doc id="2867501" url="https://pl.wikipedia.org/wiki?curid=2867501" title="Power Line Communication">
Power Line Communication



</doc>
<doc id="2867507" url="https://pl.wikipedia.org/wiki?curid=2867507" title="Desert Storm">
Desert Storm



</doc>
<doc id="2867509" url="https://pl.wikipedia.org/wiki?curid=2867509" title="Boomerang (singel Nicole Scherzinger)">
Boomerang (singel Nicole Scherzinger)

Boomerang – samodzielny singel amerykańskiej artystki Nicole Scherzinger. Piosenka została wyprodukowana przez Sandy Vee i Antonego Prestona przy współpracy z will.i.amem. Premiera singla miała miejsce w radiu Capital FM w Wielkiej Brytanii 24 stycznia 2013 roku. Oficjalnie singel wydano 10 marca 2013 roku.
Teledysk.
Premiera teledysku odbyła się na oficjalnym koncie VEVO na portalu YouTube 25 stycznia 2013. Po tygodniu od premiery teledysk miał ponad 5 milionów odsłon. Produkcją teledysku zajęła się Nathalie Canguilhem.
Promocja.
Pierwszy raz Scherzinger wykonała "Boomerang" w programie "Let's Dance for Comic Relief" 2 marca 2013r. a następnie na żywo podczas "Give it Up for Comic Relief" na Wembley Arena 6 marca 2013.

</doc>
<doc id="2867511" url="https://pl.wikipedia.org/wiki?curid=2867511" title="Testacea">
Testacea

Testacea (ameby oskorupione, ameby skorupkowe, ameby domkowe) – takson jednokomórkowych eukariontów wyróżniany w dawnych systemach taksonomicznych. 
W jednym z systemów w randze gromady (w znaczeniu zoologicznym), jako grupa siostrzana ameb nagich ("Amoebina"), z którymi współtworzy typ korzenionóżek.
Ameby skorupkowe od pozostałych ameb wyróżniają się obecnością skorupki zbudowanej z substancji organicznej – tektyny (pseudochityny), czasem inkrustowanej również elementami mineralnymi, np. ziarnami piasku lub płytkami krzemionkowymi. Skorupka nie okrywa ciała całkowicie, umożliwiając wysuwanie nibynóżek (pseudopodiów). Unoszenie w wodzie ułatwia wytwarzanie pęcherzyków gazowych. Tworzą cysty.
Obecność skorupki pozwala im przetrwać niekorzystne warunki środowiskowe np. przesuszenie siedliska. Niektóre gatunki (np. "Centropyxis aerophila") wykształciły skorupkę z wewnętrzną aperturą, umożliwiającą występowanie w glebie mineralnej. Architektura skorupki jest bardzo zróżnicowana, może być ona zbudowana z pseudochityny, płytek krzemionkowych lub zlepionych fragmentów substancji mineralnej zebranej z otoczenia (np. "Difflugia leidyi") także z okrzemek (np. "Difflugia baccilifera").
Występują w wodach słodkich i słonawych, często w glebie i wśród torfowców. Ich skorupki często zachowują się w pokładach torfu, co pozwala na ich wykorzystanie w paleoekologii torfowisk. Nieco mniejsze znaczenie mają w paleoekologii jezior. Ameby skorupkowe podobnie jak większość glebowych Protista uzależnione są od wilgotności siedliska. W przypadku niekorzystnych warunków środowiskowych np. przesuszenia gleby, ameby wytwarzają cysty przetrwalnikowe lub pozostają w stanie uśpienia, przegradzając aperturę błonką – epifragmą. Takie przystosowanie jest bardzo ważne na wpływ różnorodnych czynników środowiskowych. Gdy powracają odpowiednie warunki (np. wzrasta wilgotność siedliska), bardzo szybko wychodzą ze stanu uśpienia. Przez otwór w skorupce wydostaje się cytoplazma w postaci pseudopodiów. W zależności od przynależności taksonomicznej mogą to być lobopodia (palczaste pseudopodia) lub filopodia (niciowate pseudopodia). Często bez obserwacji pseudopodiów niemożliwe jest oznaczenie gatunku ameby, dotyczy to szczególnie wyjątkowo skomplikowanych taksonów np. "Cyclopyxis" spp. i "Phryganella" spp. – pierwszy z nich posiada lobopodia, a drugi natomiast filopodia. 
W XXI-wiecznych systemach takson Testacea nie jest wyróżniany, jako polifiletyczny. Jego przedstawiciele (np. "Arcella" czy "Difflugia") w dużej mierze wchodzą w skład kladu Arcellinida (którego synonimiczna nazwa, Testacealobosia, nawiązuje do występowania domków), będącego jedną z gałęzi Tubulinea. Niektóre natomiast (np. "Euglypha") zaliczane są do zupełnie niespokrewnionych z tamtymi linii w obrębie Cercozoa.

</doc>
<doc id="2867513" url="https://pl.wikipedia.org/wiki?curid=2867513" title="Mistrzostwa Azji w Piłce Ręcznej Kobiet 1991">
Mistrzostwa Azji w Piłce Ręcznej Kobiet 1991

Mistrzostwa Azji w Piłce Ręcznej Kobiet 1991 – trzecie mistrzostwa Azji w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej żeńskiej reprezentacji narodowej w Azji. Odbył się w dniach 22–31 sierpnia 1991 roku w japońskim mieście Hiroszima. Mistrzostwa były jednocześnie eliminacjami do IO 1992.
Tytuł zdobyty w 1989 roku obroniła reprezentacja Korei Południowej zyskując jednocześnie awans na Letnie Igrzyska Olimpijskie 1992.

</doc>
<doc id="2867514" url="https://pl.wikipedia.org/wiki?curid=2867514" title="Monster (album Popka)">
Monster (album Popka)

Monster – drugi album studyjny polskiego rapera Popka. Wydawnictwo ukazało się 11 stycznia 2013 roku nakładem brytyjskiej oficyny WagWan Production, polskim dystrybutorem płyty była wytwórnia Prosto. Album wyprodukowali: Matheo, P.A.F.F, Jerome Porchy oraz Steel Benglez. Gościnnie w nagraniach wzięli udział: Jerome Porchy, Chronz, Cashtastic, Hijack, Masło, Bosski Roman, Tadek, Chronik, Wiley, Sobota, Wini, Rena, Kaczy, Sokół, Paluch, Borixon oraz Słoń. W ramach promocji do utworów „Jeszcze Firma nie zginęła” i „My Music” zostały zrealizowane teledyski. Do wydawnictwa została dołączona także druga płyta zawierająca instrumentalne wersje piosenek.
Płyta dotarła do 28. miejsca zestawienia OLiS. Album zdobył status złotej płyty w Czechach, Polsce i na Słowacji.
Lista utworów.
Opracowane na podstawie materiału źródłowego.

</doc>
<doc id="2867515" url="https://pl.wikipedia.org/wiki?curid=2867515" title="Sandro Biasotti">
Sandro Biasotti

Sandro Biasotti (ur. 2 lipca 1948 w Genui) – włoski przedsiębiorca branży transportowej, a także polityk. W latach 2000–2005 prezydent Ligurii, parlamentarzysta.
Życiorys.
Z wykształcenia księgowy. Studiował przez dwa lata ekonomię na Uniwersytecie Bocconi. W 1974 po śmierci ojca przejął kierowanie rodzinną firmą transportową, która pod jego zarządem zaczęła się specjalizować w transporcie z użyciem kontenerów, a w połowie lat 90. stała się jednym z wiodących przedsiębiorstw tej branży. Pod koniec lat 90. Sandro Biasotti sprzedał swoje udziały i zainwestował w salony samochodowe.
Od kwietnia 2000 do kwietnia 2005 sprawował urząd prezydenta Ligurii jako przedstawiciel partii Forza Italia. Nie uzyskał reelekcji na kolejną kadencję. W wyborach w 2008 został z ramienia Ludu Wolności wybrany do Izby Deputowanych XVI kadencji. W 2013 uzyskał reelekcję na XVII kadencję. W 2018 został natomiast wybrany w skład Senatu XVIII kadencji. W 2021 dołączył do nowego ugrupowania Coraggio Italia, a w 2022 przystąpił do formacji Italia al Centro.

</doc>
<doc id="2867520" url="https://pl.wikipedia.org/wiki?curid=2867520" title="Miesbach (ujednoznacznienie)">
Miesbach (ujednoznacznienie)



</doc>
<doc id="2867522" url="https://pl.wikipedia.org/wiki?curid=2867522" title="Miaschboch">
Miaschboch



</doc>
<doc id="2867523" url="https://pl.wikipedia.org/wiki?curid=2867523" title="Home Area Network">
Home Area Network



</doc>
<doc id="2867525" url="https://pl.wikipedia.org/wiki?curid=2867525" title="Pat Fry">
Pat Fry

Pat Fry (ur. 17 marca 1964 roku w Shepperton w Surrey) – brytyjski dyrektor techniczny zespołu McLaren w Formule 1.
Życiorys.
Pat Fry po frustrujących doświadczeniach na studiach po kilku próbach kursów techniki elektronicznej stał się uczniem w Thorn EMI. Po ukończeniu kursu elektroniki na City of London Polytechnic. Wkrótce rozpoczął pracę nad rakietowymi programami dla Thorn EMI. W wolnym czasie zaprojektował i zbudował systemy zawieszenia dla motocykli.
W 1987 rozpoczął pracę w zespole Formuły 1 Benetton Formula nad wprowadzeniem programu aktywnego zawieszenia. Pracował w dziale rozwoju dla Pata Symondsa, a następnie w zespole badań. W 1992 roku został członkiem zespołu wyścigowego i inżynierem Martina Brundle.
W 1993 roku został sprowadzony przez Giorgio Ascanelliego, znajomego z Benettona do McLarena. Początkowo pracował nad programem aktywnego zawieszenia, ale kiedy system ten został zakazany Fry został projektantem zespołu wyścigowego w 1993 i 1994 roku. W 1995 roku był inżynierem Mika Häkkinena. W następnym roku przyjął pracę technika w zespole testowym. Zanim wrócił do zespołu wyścigowego jako inżynier wyścigowy Davida Coultharda pracował nad projektami badawczo-rozwojowymi. W 2002 roku awansował do roli głównego technika wyścigowego, a następnie głównego inżyniera McLarena MP4-20 odpowiedzialnego za badania i rozwój samochodu w 2005 roku. Jako główny technik został włączony do prac nad McLarena MP4-22 w 2007 roku.
14 maja 2010 roku ogłoszono, że Pat Fry zakończył pracę dla McLarena. 22 czerwca została ogłoszona informacja, że Fry od 1 lipca jako asystent dyrektora technicznego dołączy do Scuderia Ferrari. 4 stycznia 2011 Ferrari ogłosiło, że Fry zastąpi Chrisa Dyera na stanowisku szefa inżyniera na torze, przy zachowaniu stanowiska asystenta dyrektora technicznego Aldo Costy.
Życie prywatne.
20 kwietnia 2002 poślubił Kate Habershon.

</doc>
<doc id="2867526" url="https://pl.wikipedia.org/wiki?curid=2867526" title="Mistrzostwa Azji w Piłce Ręcznej Kobiet 1993">
Mistrzostwa Azji w Piłce Ręcznej Kobiet 1993

Mistrzostwa Azji w Piłce Ręcznej Kobiet 1993 – czwarte mistrzostwa Azji w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez AHF mający na celu wyłonienie najlepszej żeńskiej reprezentacji narodowej w Azji. Odbył się w dniach 18 sierpnia 1993 – 24 sierpnia 1993 roku w chińskim mieście Shantou. Mistrzostwa były jednocześnie eliminacjami do MŚ 1993.
Tytuł zdobyty w 1991 roku obroniła reprezentacja Korei Południowej zyskując wraz z Chinkami awans na mistrzostwa świata.

</doc>
<doc id="2867538" url="https://pl.wikipedia.org/wiki?curid=2867538" title="Przeklęte wzgórza">
Przeklęte wzgórza

Przeklęte wzgórza (ang. "Halls of Montezuma") – amerykański film wojenny z 1951 roku w reżyserii Lewisa Milestone’a, dedykowany amerykańskiej piechocie morskiej.
Fabuła.
II wojna światowa na Pacyfiku. Amerykańska piechota morska ląduje na jednej z wysp zajętych przez Japończyków. Jedną z kompanii dowodzi por. Anderson. Amerykanie od razu napotykają na twardy opór fanatycznych obrońców, który dzięki potężnemu wsparciu artylerii okrętowej i lotnictwa oraz broni pancernej udaje się im łatwo przełamać. Problemy zaczynają się, gdy „marines” docierają do gór – nieoczekiwanie trafiają pod silny ostrzał pocisków rakietowych odpalanych gdzieś zza wzgórz. Ponosząc straty Amerykanie zmuszeni są się wycofać. Przygotowują kolejny generalny szturm ze wsparciem lotnictwa. Jednak zanim on nastąpi, muszą poznać lokalizację japońskich wyrzutni. W tym celu ppłk Gilfillan wysyła Andersona wraz z kilkoma ludźmi na patrol celem zdobycia języka. Po wielu perypetiach zwiad Andersona powraca z kilkoma jeńcami, w tym z dwoma oficerami. Nie chcą oni nic mówić, jednak znaleziony przy jednym z nich szkic pozwala ustalić na mapie gdzie znajdują się japońskie wyrzutnie. W rezultacie, na kilka minut przed amerykańskim atakiem, Gilfillan jest w stanie przekazać do sztabu dokładne położenie japońskich wyrzutni. Zmasowany nalot amerykańskiego lotnictwa, wspierający atak piechoty morskiej na wzgórza, niszczy nieprzyjacielskie wyrzutnie, przyczyniając się do jego powodzenia.
Obsada.
i inni.

</doc>
<doc id="2867540" url="https://pl.wikipedia.org/wiki?curid=2867540" title="PAE Beroia">
PAE Beroia



</doc>
<doc id="2867548" url="https://pl.wikipedia.org/wiki?curid=2867548" title="Michał Eldsner">
Michał Eldsner

Michał Eldsner (zm. 1589) - papiernik poznański. 
Był właścicielem dwukołowej papierni w Kicinie pod Poznaniem. Posiadał pierwszy w mieście stały punkt sprzedaży papieru i produkował karty do gier. 

</doc>
<doc id="2867550" url="https://pl.wikipedia.org/wiki?curid=2867550" title="Alberto Guerra">
Alberto Guerra

Alberto Guerra López (ur. 8 maja 1944 w Ciudad Juárez) – meksykański piłkarz występujący na pozycji środkowego pomocnika, później trener piłkarski.
Kariera klubowa.
Guerra urodził się w mieście Ciudad Juárez, jednak w wieku pięciu lat jego rodzice zdecydowali przeprowadzić się do Guadalajary. Tam Alberto zapisał się do drużyny młodzieżowej klubu Chivas de Guadalajara, gdzie jego dobre występy zaowocowały powołaniami do młodzieżowej reprezentacji stanu Jalisco. Do seniorskiej ekipy został włączony jako dwudziestolatek przez szkoleniowca Javiera de la Torre i w meksykańskiej Primera División zadebiutował 23 sierpnia 1964 w meczu derbowym z Atlasem. Już w swoim premierowym sezonie, 1964/1965, wywalczył jedyne w swojej karierze mistrzostwo Meksyku, jednak pozostawał wówczas wyłącznie rezerwowym graczem drużyny. W tym samym 1965 roku zdobył również krajowy superpuchar – Campeón de Campeones. Podczas rozgrywek 1966/1967 dotarł do finału pucharu kraju – Copa México, za to w sezonie 1968/1969, regularnie występując już w wyjściowej jedenastce, osiągnął z Chivas tytuł wicemistrza Meksyku. Bezpośrednio po tym sukcesie odszedł do CF Monterrey, gdzie podobnie jak w Chivas spędził pięć lat, będąc podstawowym piłkarzem, lecz nie zdołał wywalczyć żadnego osiągnięcia. W połowie 1974 przeszedł do beniaminka najwyższej klasy rozgrywkowej, Atlético Potosino, gdzie również nie zdobył żadnego trofeum i zakończył karierę piłkarską w wieku 32 lat.
Kariera trenerska.
Zaraz po zakończeniu piłkarskiej kariery Guerra znalazł zatrudnienie w swoim ostatnim klubie, Atlético Potosino, gdzie początkowo trenował juniorów i rezerwy, zaś w połowie 1978 roku został szkoleniowcem pierwszego zespołu, zastępując na tym stanowisku Luisa Grilla. Pracował tam przez kolejne cztery lata, nie zdobywając żadnego trofeum, lecz osiągał ponadprzeciętne wyniki jak na możliwości drużyny; w rozgrywkach 1978/1979 zajął nawet drugie miejsce w tabeli regularnego sezonu. W 1982 roku podpisał umowę z kolejnym ze swoich byłych klubów, Chivas de Guadalajara, gdzie spędził w roli trenera kolejne siedem lat. Już w pierwszym sezonie, 1982/1983, zdobył z tą drużyną wicemistrzostwo Meksyku, sukces ten powtarzając również rok później, podczas rozgrywek 1983/1984. W sezonie 1986/1987 doprowadził za to Chivas do pierwszego od siedemnastu lat tytułu mistrzowskiego. Prowadził również swoją drużynę w kilku edycjach najbardziej prestiżowych rozgrywek północnoamerykańskiego kontynentu, Pucharu Mistrzów CONCACAF, jednak nie odniósł w nich większych sukcesów.
W 1989 roku Guerra został selekcjonerem reprezentacji Meksyku, będąc na tym stanowisku następcą Mario Velarde. Kadrę poprowadził jednak tylko w trzech spotkaniach – z Salwadorem (2:0), Gwatemalą (2:1) i Polską (3:1) – po czym, mimo dobrych wyników i zwycięstwa w towarzyskim turnieju Copa Amistad, odszedł z drużyny narodowej wskutek konfliktu z władzami Meksykańskiego Związku Piłki Nożnej. Szybko znalazł jednak nową pracę, tym razem w Club Universidad de Guadalajara, z którym odniósł kolejne sukcesy w karierze trenerskiej; w sezonie 1989/1990 zdobył z nim trzecie już wicemistrzostwo Meksyku, zaś w rozgrywkach 1990/1991 triumfował w Copa México. W 1992 roku został szkoleniowcem kolejnej drużyny z Guadalajary, Tecos UAG, w której bez większych sukcesów pracował przez rok, po czym powrócił do swojego macierzystego Chivas de Guadalajara. Tam pozostawał z kolei przez dwa sezony, lecz mimo dobrych wyników nie zdołał nawiązać do osiągnięć odnoszonych z tym klubem podczas pierwszej kadencji.
W listopadzie 1995 Guerra zastąpił Carlosa Reinoso na stanowisku szkoleniowca klubu Toros Neza z siedzibą w mieście Nezahualcóyotl. Poprowadził go do końca sezonu 1995/1996, w 22 spotkaniach notując dziesięć zwycięstw, siedem remisów i pięć porażek, po czym podpisał umowę ze spadkowiczem z Primera División – drużyną Tigres UANL z Monterrey. Za jego sprawą zespół już po roku powrócił do najwyższej klasy rozgrywkowej, wygrywając zarówno jesienne rozgrywki Invierno 1996, jak i wiosenne Verano 1997, co po zakończeniu sezonu 1996/1997 zaowocowało awansem do pierwszej ligi. Tam notował jednak z Tigres słabe wyniki i został zwolniony z końcem sierpnia 1997. W lutym 1998 został trenerem Club León, gdzie pracował przez kolejne siedem miesięcy, lecz nie odniósł żadnych sukcesów i opuścił stanowisko po serii pięciu meczów bez zwycięstwa. Z początkiem 1999 roku powrócił do Toros Neza, lecz we wrześniu tego samego roku został zwolniony; w 25 spotkaniach jego podopieczni ponieśli aż trzynaście porażek. Jesienią 2001 trenował jeszcze beniaminka pierwszej ligi, CF La Piedad, lecz w siedmiu meczach nie odniósł żadnego zwycięstwa, zaś wiosną 2003 po raz drugi prowadził Tecos UAG, również z fatalnym skutkiem (zwycięstwo, dwa remisy i sześć porażek w dziewięciu konfrontacjach).
Żonaty z Glorią Vázquez, jego córka Ely Guerra jest popularną meksykańską piosenkarką.

</doc>
<doc id="2867551" url="https://pl.wikipedia.org/wiki?curid=2867551" title="Prawo Greshama">
Prawo Greshama



</doc>
<doc id="2867552" url="https://pl.wikipedia.org/wiki?curid=2867552" title="Antoni Austen">
Antoni Austen

Antoni Jan Austen (ur. 9 stycznia 1865 w Warszawie, zm. 4 stycznia 1938 tamże) – polski artysta malarz, ilustrator, krytyk sztuki i pedagog.
Życiorys.
Od 1883 uczęszczał do prowadzonej przez Wojciecha Gersona Warszawskiej Klasy Rysunkowej, w 1887 ukończył naukę i dwa lata później wyjechał na Krym aby ćwiczyć malowanie pejzaży. W tym samym roku wyjechał do Paryża, gdzie studiował w Académie Julian. Jego wykładowcami byli Jules Joseph Lefebvre, Jean Joseph Benjamin-Constant, Tony Robert-Fleury i Lucien Doucet. W 1892 powrócił do Warszawy, natychmiast został wziętym ilustratorem prasy codziennej i periodyków, jego rysunki znajdowały się w „Kłosach”, „Ateneum”, „Sfinksie”, „Ziarnie”, „Bluszczu” i „Tygodniku Ilustrowanym”. Od 1893 publikował własną twórczość literacką, recenzje, artykuły i korespondencję, współpracował w tym zakresie z „Tygodnikiem Ilustrowanym”, „Ateneum” i „Przeglądzie Tygodniowym”. Przedmiotem publikacji była krytyka sztuki, Antoni Austen publicznie wytykał instytucjom artystycznym konserwatyzm i popularyzował sztukę stosowaną. Był świetnym mówcą. Równolegle prowadził działalność pedagogiczną, był zarządcą i wykładowcą w Szkole Artystycznej dla Kobiet A. Conti. Od 1911 prowadził Szkołę malarstwa plenerowego, która działała w warszawskim Parku Sieleckim. Jednym z jego uczniów był Józef Zimmerman.
Po odzyskaniu przez Polskę niepodległości był komisarzem XX komisariatu Straży Obywatelskiej w Warszawie.
Zmarł 4 stycznia 1938 w Warszawie. Pochowany na cmentarzu Powązkowskim (kwatera 42-3-20).

</doc>
<doc id="2867556" url="https://pl.wikipedia.org/wiki?curid=2867556" title="Tasiemnica morska">
Tasiemnica morska



</doc>
<doc id="2867558" url="https://pl.wikipedia.org/wiki?curid=2867558" title="Afterglow">
Afterglow

 
Afterglow – album amerykańskiego gitarzysty jazzowego Oscara Moore’a, będący powtórzeniem wydanego w 1965 albumu "We’ll Remember You, Nat" uzupełnionym o dwa nowe nagrania z tej samej sesji. Tytuł, okładka, kolejność nagrań zostały zmienione. Pełny tytuł: "Afterglow. The Oscar Moore Trio. Tribute to Nat King Cole".
LP wydany przez wytwórnię Piccadilly (PIC 3372) w 1980.

</doc>
<doc id="2867563" url="https://pl.wikipedia.org/wiki?curid=2867563" title="Lee Dong-woon">
Lee Dong-woon



</doc>
<doc id="2867564" url="https://pl.wikipedia.org/wiki?curid=2867564" title="Lee Chi-an">
Lee Chi-an



</doc>
<doc id="2867565" url="https://pl.wikipedia.org/wiki?curid=2867565" title="Borys Katałymow">
Borys Katałymow



</doc>
<doc id="2867566" url="https://pl.wikipedia.org/wiki?curid=2867566" title="Feliks Cichocki">
Feliks Cichocki

Feliks Cichocki herbu Nałęcz "(znany również jako Feliks Cichocki-Nałęcz)" (ur. 18 maja 1861 w Warszawie, zmarł 20 lipca 1921 tamże) – polski malarz.
Życiorys.
Rodzina Cichockich herbu Nałęcz była malarzami amatorami, którzy tworzyli obrazy o tematyce sakralnej przeznaczone dla kościołów w okolicy Opatowa. Feliks Cichocki naukę rysunku rozpoczął w 1880 od lekcji u Aleksandra Kamińskiego w należącej do Wojciecha Gersona Warszawskiej Klasy Rysunkowej. W 1884 wyjechał do Krakowa i rozpoczął naukę w Szkole Sztuk Pięknych w pracowni Leopolda Löfflera, rok później wyjechał do Monachium i tam wstąpił do Akademii Sztuk Pięknych. Jego wykładowcami byli Ludwig von Herterich i Franz von Seitz. Od 1888 studiował w paryskim Académie Julian pod kierunkiem Williama-Adolpha Bouguereau i Tonego Robert-Fleury’ego. Studia ukończył w 1891 i zamieszkał w Warszawie, tworzył rysunki, które były reprodukowane w „Tygodniku Ilustrowanym”. Wielokrotnie wyjeżdżał na Podole aby malować tam obrazy o tematyce ludowej lub portretować mieszkańców podolskich wsi. Ponadto tworzył sceny rodzajowe i obrazy o tematyce sakralnej, dziełem artysty są malowidła ścienne w kościołach w okolicy Pułtuska. Cechą charakterystyczną obrazów malowanych przez Feliksa Cichockiego jest ich mały format. Pochowany na cmentarzu Powązkowskim (kwatera 175-3-21).

</doc>
<doc id="2867567" url="https://pl.wikipedia.org/wiki?curid=2867567" title="Tabulatura lutniowa">
Tabulatura lutniowa



</doc>
<doc id="2867568" url="https://pl.wikipedia.org/wiki?curid=2867568" title="Sabina Chromińska">
Sabina Chromińska

Sabina Chromińska-Leśniak (ur. 22 października 1924 w Antopolu na Polesiu, zm. 4 lutego 2012 w Katowicach) – polska aktorka teatralna i filmowa, podporucznik, absolwentka Szkoły Podoficerskiej Batalionu Kobiet w Sielcach.
Życiorys.
Urodziła się w Antopolu, małym miasteczku na Polesiu. Córka Franciszka Chromińskiego i Anastazji Chromińskiej zd. Karpińskiej. Siostra: Wacława, Marii i Janiny. Uczęszczała do gimnazjum Sióstr Urszulanek w Kobryniu. 17 września 1939 po wkroczeniu do Polski armii sowieckiej i aresztowaniu ojca Franciszka Chromińskiego, rodzina Chromińskich, mama Anastazja z czwórką dzieci, została zesłana do Barnaulu nad Obem w zachodniej Syberii. Tam Sabina Chromińska trafiła do ciężkiej pracy w cegielni. Gdy w Związku Radzieckim zaczęto formować wojsko polskie, 16-letnia wówczas Sabina i jej brat zgłosili się do Armii Berlinga. 
W 1 Samodzielnym Batalionie Kobiecym im. Emilii Plater Sabina Chromińska ukończyła podchorążówkę. Wieczorami występowała w krótkich programach artystycznych, teatru żołnierskiego będącego zaczątkiem Teatru Wojska Polskiego a prowadzonego przez Jana Cajmera.
W 1943 zauważył ją Władysław Krasnowiecki, znany przedwojenny aktor i reżyser scen teatralnych we Lwowie, Krakowie, Warszawie, i zabrał do swojego teatru (Teatr Armii Polskiej w ZSRR) wraz z Ryszardą Hanin. Występowała jak pisała wiele lat później w swoich wspomnieniach „Występowaliśmy na dworcach kolejowych, na polach, na platformach zestawionych z ciężarówek, w remizach strażackich a nawet na miejscach przypadkowego biwakowania”. Władysław Krasnowiecki sukcesywnie powiększał swój zespół, a Teatr I Armii Wojska Polskiego występował pod jego kierownictwem, w kolejnych wyzwalanych miastach m.in. w Lublinie, w budynku Teatru Miejskiego.
14 sierpnia 1944 w Lublinie odbyły się pierwsze w powojennej Polsce premiery teatralne – Śluby panieńskie Aleksandra Fredry oraz w listopadzie 1944, pierwsza premierowa, powojenna inscenizacja "Wesela" Stanisława Wyspiańskiego, gdzie Sabina Chromińska wystąpiła obok m.in. Juliusza Przybylskiego, Marii Chodeckiej, Haliny Kossobudzkiej oraz Ireny Krasnowieckiej grając Isię.
W styczniu 1945 roku zespół Teatru Wojska Polskiego kierowany przez Władysława Krasnowieckiego przybył do Łodzi i tu osiadł na stałe.
W 1947 Sabina Chromińska ukończyła Państwową Wyższą Szkołę Teatralną w Łodzi, a po objęciu dyrekcji przez Władysława Krasnowieckiego, teatru w Katowicach, zrezygnowała z propozycji pracy w Warszawie i pojechała do Katowic, gdzie poznała przyszłego męża - aktora Michała Leśniaka.
Kariera teatralna i filmowa.
Zadebiutowała w 1947 w przedstawieniu „Krakowiacy i Górale” na deskach Teatru Śląskiego, gdzie w sumie zagrała ponad 150 ról. Wystąpiła w kilkudziesięciu filmach. Po odejściu na wcześniejszą emeryturę nadal występowała przez kolejnych 10 lat.
Najbardziej znane role to: tytułowa w Matka Courage i jej dzieci Brechta w reżyserii Lidii Zamkow, Liesel w „Niemcach” Kruczkowskiego, Waria z „Wiśniowego Sadu” Czechowa, Niania w „Romeo i Julii” Szekspira, Piastunka z „Cezara i Kleopatry” Shawa, Aisa z „Igora Bułyczowa” Gorkiego, Weronika z „Porwania Sabinek”, Dorota w „Krakowiakach i Góralach”. Aktorka dysponowała czterooktawową skalą głosu. 
Występowała w następujących teatrach:
Ostatnim przedstawieniem, w którym wystąpiła Sabina Chromińska był "Zapach dojrzałej pigwy" (Ion Druce) w reżyserii Kazimierz Kutza (1980) w Teatrze Śląskim.
Zmarła 4 lutego 2012 w Katowicach, gdzie została pochowana 8 lutego 2012 na cmentarzu przy ul. Gliwickiej.
Filmografia.
Role teatralne.
Teatr Wojska Polskiego w Lublinie
Teatr Wojska Polskiego w Łodzi
Teatry Śląsko-Dąbrowskie (Teatr Śląski) Katowicach
Teatr Śląski im. Stanisława Wyspiańskiego w Katowicach
Rodzina i życie prywatne.
Sabina Chromińska była zamężna z aktorem Michałem Leśniakiem, syn Wojciech

</doc>
<doc id="2867570" url="https://pl.wikipedia.org/wiki?curid=2867570" title="Have You Met Inez Jones?">
Have You Met Inez Jones?

Have You Met Inez Jones? – album amerykańskiej wokalistki jazzowej Inez Jones i towarzyszącego jej zespołu
m.in. z gitarzystą Oscarem Moore'em. Na płycie znalazły się też dwa nagrania instrumentalne Moore'a i basisty Leroya Vinnegara nagrane w Audio Arts Studio w Los Angeles na sesjach z 12 i 14 grudnia 1956 (wydane na LP "Oscar Moore with Leroy Vinegar" w 2011). Pozostałe utwory zarejestrowano w Master Recorders w Los Angeles podczas sesji 27 maja 1957.
Monofoniczny 12" LP wydany został przez wytwórnię Riverside Records (RLP 12-819). Nagrania Inez Jones z tego albumu ukazały się na płycie po raz pierwszy, były już jednak wcześniej publikowane jako: Have You Met Miss Jones?. Wydała je na taśmach magnetofonowych wytwórnia Omegatape (ST-7018).
Nagrania z tego albumu wykorzystane zostały na CD "Oscar Moore and Friends" z 1998.

</doc>
<doc id="2867572" url="https://pl.wikipedia.org/wiki?curid=2867572" title="Aarts’ letterkundige almanak">
Aarts’ letterkundige almanak

Aarts’ letterkundige almanak jest almanachem literackim wydawanym w Holandii, który tworzył zespół kierowany przez C.J. Aartsa (ur. 1947). Pierwsze wydanie almanachu ukazało się w roku 1980, ostatnie (13.) w roku 1992.
Zawartość almanachu.
W części tekstowej almanach ten zawierał:
Zakończenie wydawania.
W roku 1992 wydawca "Aarts’ letterkundige almanak" podjął decyzję o zaprzestaniu edycji tego almanachu. W tym samym roku pojawił się nowy "Mekka almanak", który po części kontynuuje tradycję poprzedniej publikacji, zawierając pewną część informacji ujmowanych przez almanach literacki C. J. Aartsa. Według innych źródeł jego ostatnie, 14. wydanie ukazało się (po ponad 2-letniej przerwie) w roku 1995.

</doc>
<doc id="2867578" url="https://pl.wikipedia.org/wiki?curid=2867578" title="Graduados">
Graduados

 
Graduados argentyński sitcom, opowiadający o grupie znajomych z liceum, którzy spotykają się po 19 latach. Odtwórcami głównych ról są Nancy Dupláa i Daniel Hendler. Serial jest nadawany przez Telefe od 2012, cieszy się wielką popularnością. 

</doc>
<doc id="2867579" url="https://pl.wikipedia.org/wiki?curid=2867579" title="Wil van Heusden">
Wil van Heusden

Wil van Heusden – holenderska brydżystka.
Wyniki brydżowe.
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2867580" url="https://pl.wikipedia.org/wiki?curid=2867580" title="Kuntillet Ajrud">
Kuntillet Ajrud

Kuntillet Ajrud () – stanowisko archeologiczne pochodzące z końca IX lub początków VIII wieku p.n.e., znajdujące się w północno-wschodniej części półwyspu Synaj. Często opisywne jako świątynia ale taka identyfikacja nie jest pewna.
Miejsce badano w latach 1975–1976 przed wycofaniem się wojsk izraelskich z tego regionu. Twierdza oraz główny budynek zostały podzielone na dwa pokoje, jeden duży, drugi mały, oba z niskimi ławami. Oba pokoje zawierały różne malowidła i inskrypcje na ścianach oraz dwa duże słoje na wodę (pithoi), po jednym w każdym pokoju. Malowidła na słojach (pithoi) przedstawiają różne zwierzęta, stylizowane drzewa oraz postacie ludzkie, które być może przedstawiają bogów. Rysunki wydają się być wykonane w ciągu dość długiego okresu przez różnych artystów gdyż nie tworzą spójnych scen. Ikonografia jest całkowicie syryjska lub fenicka i nie ma żadnych związków z egipskimi modelami spotykanymi w sztuce palestyńskiej.
W większości napisy są we wczesnym hebrajskim zapisanym alfabetem fenickim. Wiele z nich ma charakter religijny odwołuje się do JHWH, Ela i Baala. Jahwe dwa razy pojawia się we zwrotach: „Jahwe z Samarii i jego Aszera” oraz „Jahwe z Temanu i jego Aszera”. Panuje powszechna zgoda, że Jahwe jest tu połączony z Samarią (stolicą królestwa Izraela) oraz Temanem (w Edomie), co sugeruje, że Jahwe miał świątynię w Samarii oraz rodzi pytania o związki pomiędzy Jahwe a Kausem, narodowym bogiem Edomu. „Aszera” najprawdopodobniej oznacza tu obiekt kultu (stylizowany być może jako drzewo), a związek Jahwe z boginią Aszerą, małżonką Ela, jest niejasny. Inskrypcje te wskazują zapewne na połączenie religii izraelskiej z okolicznymi kultami pogańskimi.
Inskrypcje.
Jedna z inskrypcji odnalezionych w Kuntilet Ajrud na ostrakonie z VIII wieku p.n.e.:
"Berachti etkhem l’JHWH Szomron ul’Aszerato" czyli: „Błogosławię ci przez JHWH z Samarii i jego Aszerę”.

</doc>
<doc id="2867581" url="https://pl.wikipedia.org/wiki?curid=2867581" title="Gmund">
Gmund



</doc>
<doc id="2867584" url="https://pl.wikipedia.org/wiki?curid=2867584" title="Nikołaj Motowiłow">
Nikołaj Motowiłow

Nikołaj Aleksandrowicz Motowiłow (ros. "Николай Александрович Мотовилов"; ur. 3 maja 1809, zm. 14 stycznia 1879) – rosyjski ziemianin, publicysta, wydawca, wieloletni opiekun monasteru Trójcy Świętej i św. Serafina z Sarowa w Diwiejewie, uczeń Serafina z Sarowa i pierwszy jego biograf. Był znaczącą figurą religijną w Rosji II połowy XIX wieku.
Służbę publiczną rozpoczął w Symbirsku w roku 1827. Popadł w konflikt z masonerią i w 1832 roku został osadzony w więzieniu. W późniejszym czasie twierdził, że historia ta została sfabrykowana przez wrogów masonerii. W 1833 roku został uwolniony z więzienia nakazem carskim, ale odtąd nie mógł już sprawować publicznych urzędów.
Motowiłow po śmierci został pochowany obok cerkwi w Kazaniu. W okresie radzieckim wszystkie mogiły zostały zaasfaltowane i jedynym znakiem miejsca pochówku Motowiłowa była stara brzoza. W latach 70. komunistyczne władze zastanawiały się nad wykorzenieniem brzozy. W latach 90. XX wieku grób stał się miejscem pielgrzymek. 
Większość rękopisów Motowiłowa pozostawała nieopublikowana. W roku 1903 wdowa po nim przekazała je Nilusowi, który je opublikował. Rękopisy Motowiłowa stały się głównym źródłem dla biografii i nauczania Serafina. Pisma Motowiłowa silnie oddziałały na Nilusa.
Motowiłow był słowianofilem, wzorem Serafina próbował przepowiadać przyszłość. Przepowiadał, że Rosja połączy się z innymi słowiańskimi narodami i utworzy wraz z nimi wielki ocean narodowy, o którym Bóg przepowiadał przez swoich proroków. Nietrafioną okazała się przepowiednia odnośnie do Antychrysta (miał się narodzić między Moskwą a Petersburgiem) i ósmego ekumenicznego soboru.

</doc>
<doc id="2867585" url="https://pl.wikipedia.org/wiki?curid=2867585" title="Ria Gerards">
Ria Gerards

Ria Gerards – holenderska brydżystka.
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2867587" url="https://pl.wikipedia.org/wiki?curid=2867587" title="Microsoft Office 2013">
Microsoft Office 2013

Microsoft Office 2013 (wcześniej Office 15) – wersja pakietu biurowego Microsoft Office dla Microsoft Windows oraz następca Microsoft Office 2010. Office 2013 zawiera rozszerzoną obsługę formatów plików, zaktualizowany interfejs użytkownika i wsparcie dla urządzeń dotykowych. Office 2013 współpracuje z architekturami IA-32 oraz x64 systemów operacyjnych i wymaga Windows 7, Windows Server 2008 R2 lub Windows 8.
Rozwój tej wersji pakietu Microsoft Office rozpoczęto w 2010 i zakończono dnia 11 października 2012 roku, kiedy to została wydana stabilna wersja pakietu Microsoft Office 2013.
Pakiet Professional obejmuje programy Word, Excel, PowerPoint, Publisher, OneNote, Outlook, Access, InfoPath i Lync.
Historia.
Prace nad pakietem rozpoczęto w 2010 roku, zaraz po tym, gdy Microsoft zakończył prace nad Office 14, a Microsoft Office 2010 zostało opublikowane.
Publiczna wersja beta została wydana 16 lipca 2012 roku Pakiet Office 2013 Consumer Preview jest bezpłatną, w pełni funkcjonalną wersją, która wygaśnie po określonym czasie od wydania wersji stabilnej. Dnia 15 listopada 2012 roku, 60-dniowa wersja próbna pakietu Microsoft Office 2013 Professional Plus, Project Professional 2013 i Visio Professional 2013 zostały udostępnione publicznie w Internecie.
Innowacje.
Office 2013 wykorzystuje chmurę znacznie bardziej od swoich poprzedników. Godne uwagi jest to, że domyślną lokalizacją zapisywania plików użytkownika jest przestrzeń OneDrive. Ponadto, dane przechowywane w plikach chmury są zsynchronizowane z lokalną lokalizacją. Dzięki temu użytkownik także bez połączenia z Internetem jest w stanie modyfikować wszystkie dokumenty. Dodano też pełnoekranowy tryb odczytu. Przed utworzeniem dokumentu użytkownik może wybrać jeden z wielu motywów w programie PowerPoint:
w programie Word:
Wymagania systemowe.
Zalecane:

</doc>
<doc id="2867588" url="https://pl.wikipedia.org/wiki?curid=2867588" title="Weißach">
Weißach



</doc>
<doc id="2867589" url="https://pl.wikipedia.org/wiki?curid=2867589" title="4 Dywizja Kozaków Dońskich">
4 Dywizja Kozaków Dońskich

4 Dywizja Kozaków Dońskich (ros. 4-я Донская казачья дивизия) – dywizja kawalerii Armii Imperium Rosyjskiego sformowana z Kozaków dońskich.
Sztandar.
Sztandar 4 Dywizji Kozaków Dońskich wykonany był z żakardowego jedwabiu. Na błękitnym płacie znajdowała się ikona Archanioła Michała i św. Dymitra Sołuńskiego. Weksylium dywizja otrzymała od Dońskiego Towarzystwa Handlowego przed wyruszeniem na wojnę rosyjsko-japońską.
Działania wojenne.
Najbardziej znany jest udział dywizji w wojnie rosyjsko-japońskiej (1904-1905): bitwa nad Sha He (5-17 października 1904), nieudany, ale legendarny, rajd na Yingkou, za rzekę Liao He (набег на Инкоу, 30 grudnia 1904 – 16 stycznia 1905), bitwa pod Sandepu (25-29 stycznia 1905).
Kontynuacje i nawiązania.
W Armii Dońskiej (biali) także istniała 4 Dywizja Kozaków Dońskich (d-ca generał major Siergiej Pozdnyszew, Сергей Дмитриевич Позднышев), wchodząca w skład 4 Korpusu Dońskiego.
Miano 4 Dońskiej Kozackiej Dywizji Orderu Lenina, Czerwonego Sztandaru i Orderu Czerwonej Gwiazdy im. tow. Woroszyłowa (4 Донская казачья ордена Ленина Краснознаменная ордена Красной Звезды дивизия имени т. Ворошилова) otrzymała też 21.04.1936 dywizja kawalerii Armii Czerwonej, wcześniej znana jako 4 Piotrogrodzka Dywizja Kawalerii (4 Петроградская кавалерийская дивизия, od 14.03.1919), sformowana w 1918, od 30.01.1919 r. jako Samodzielna Dywizja Kawalerii 10 Armii (Отдельная кавалерийская дивизия 10-й армии). Wiosną 1941 r. z 4 Dońskiej Kozackiej Dywizji Kawalerii utworzono 210 Dywizję Zmotoryzowaną.

</doc>
<doc id="2867590" url="https://pl.wikipedia.org/wiki?curid=2867590" title="HMS H8">
HMS H8

HMS H8 – brytyjski okręt podwodny typu "H". Zbudowany w latach 1914–1915 w stoczni Canadian Vickers w Montrealu, gdzie okręt został wodowany 1 kwietnia 1915 roku. Rozpoczął służbę w Royal Navy 29 czerwca 1915 roku. Pierwszym dowódcą został kanadyjski oficer Lt. B.L. Johnson.
W 1916 roku był w składzie Ósmej Flotylli Okrętów Podwodnych stacjonującej w Yarmouth, pod dowództwem Lt. Cdr. Godfreya Herberta. 22 marca 1916 roku w czasie patrolu u wybrzeży Danii HMS H8 wpadł na brytyjską minę. Pomimo dużych zniszczeń załodze udało się wynurzyć i bezpiecznie dopłynąć do portu w Harwich.
W listopadzie 1918 roku stacjonował w Blyth w składzie Czternastej Flotylli Okrętów Podwodnych ("14th Submarine Flotilla").
29 listopada 1921 roku okręt został sprzedany firmie J. Kelly z Arbroath i następnie złomowany.

</doc>
<doc id="2867592" url="https://pl.wikipedia.org/wiki?curid=2867592" title="Egern">
Egern



</doc>
<doc id="2867594" url="https://pl.wikipedia.org/wiki?curid=2867594" title="Rottach">
Rottach



</doc>
<doc id="2867595" url="https://pl.wikipedia.org/wiki?curid=2867595" title="Grand Prix Wielkiej Brytanii na Żużlu 2012">
Grand Prix Wielkiej Brytanii na Żużlu 2012

FIM Fogo British Speedway GP był dziewiątą imprezą w sezonie 2012 z cyklu Grand Prix. Zawody odbyły się 25 sierpnia 2012 na stadionie Millennium w Cardiff, Walia. Zwycięzcą został Chris Holder, pokonując w finale Krzysztofa Kasprzaka, Antonio Lindbäcka i Fredrika Lindgrena.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Scott Nicholls. Zawodnikami rezerwowymi byli: Ben Barker i Craig Cook, Craig Cook jednak nie wystąpił w zawodach z powodu kontuzji nadgarstka, zastąpił go Josh Auty.
Ze względu na kontuzję w zawodach nie mogli wystąpić Jarosław Hampel i Kenneth Bjerre. Jako zmiana kwalifikowana pojechali: Martin Vaculík i Krzysztof Kasprzak.
Losowanie pozycji startowych odbyło się 24 sierpnia.

</doc>
<doc id="2867596" url="https://pl.wikipedia.org/wiki?curid=2867596" title="David Oyedepo">
David Oyedepo

David Oyedepo (ur. 27 września 1954) – chrześcijański pisarz, kaznodzieja, biskup i założyciel kościoła Living Faith Church World Wide z siedzibą w stanie Ogun, w Nigerii. Jest także pastorem Faith Tabernakulum kościoła cieszącego się największym audytorium na świecie, mieszczącego 50 000 ludzi i zapisanego w Księdze Rekordów Guinnessa. Sieć kościołów Faith Tabernakulum jest obecna w ponad 300 miastach, we wszystkich stanach Nigerii, a także w ponad 63 miastach w 32 krajach afrykańskich, w Dubaju, Wielkiej Brytanii i w Stanach Zjednoczonych.
Oyedepo jest postrzegany jako jeden z pionierów charyzmatycznego ruchu chrześcijańskiego w Afryce i został określony jako jeden z najbardziej wpływowych kaznodziejów w Nigerii. W 2011 roku magazyn Forbes nazwał go najbogatszym pastorem w Nigerii, wart około 150 milionów dolarów.
Publikacje.
Kościół Oyedepo posiada także własne wydawnictwo o nazwie Dominion Publishing House (DPH), założone 5 grudnia 1992 r., które opublikowało wiele chrześcijańskich książek, czasopism i innych zasobów. Niektóre z jego książek:

</doc>
<doc id="2867598" url="https://pl.wikipedia.org/wiki?curid=2867598" title="HMS H7">
HMS H7

HMS H7 – brytyjski okręt podwodny typu "H". Zbudowany w latach 1914–1915 w stoczni Canadian Vickers w Montrealu, gdzie okręt został wodowany 1 kwietnia 1915 roku. Rozpoczął służbę w Royal Navy 29 czerwca 1915 roku. Pierwszym dowódcą został Lt. Ernest G. Ebblewhite.
W 1916 roku HMS H7 był w składzie Ósmej Flotylli Okrętów Podwodnych stacjonującej w Yarmouth, pod dowództwem Lt. Ebblewhite'a. 
W listopadzie 1918 roku stacjonował w Brindisi.
30 listopada 1921 roku okręt został sprzedany firmie Agius Bros z Malty i następnie złomowany.

</doc>
<doc id="2867599" url="https://pl.wikipedia.org/wiki?curid=2867599" title="Habach">
Habach



</doc>
<doc id="2867600" url="https://pl.wikipedia.org/wiki?curid=2867600" title="Prem">
Prem



</doc>
<doc id="2867601" url="https://pl.wikipedia.org/wiki?curid=2867601" title="Schwabbruck">
Schwabbruck



</doc>
<doc id="2867602" url="https://pl.wikipedia.org/wiki?curid=2867602" title="Seeshaupt (ujednoznacznienie)">
Seeshaupt (ujednoznacznienie)



</doc>
<doc id="2867603" url="https://pl.wikipedia.org/wiki?curid=2867603" title="Peißenberg">
Peißenberg



</doc>
<doc id="2867606" url="https://pl.wikipedia.org/wiki?curid=2867606" title="Pianohooligan">
Pianohooligan



</doc>
<doc id="2867607" url="https://pl.wikipedia.org/wiki?curid=2867607" title="Wielopłetwiec">
Wielopłetwiec

Wielopłetwiec, miastuga ("Polypterus bichir") – gatunek drapieżnej, słodkowodnej ryby z rodziny wielopłetwcowatych (Polypteridae). Jest gatunkiem typowym rodzaju "Polypterus".
Występowanie.
Afryka – Nil, Jezioro Rudolfa, rzeka Omo, jezioro Czad oraz rzeki Szari i Logon. Przebywa w płytkich wodach.
Cechy morfologiczne.
Ciało niemal cylindryczne, pokryte łuskami ganoidalnymi (63–70 łusek w linii bocznej). Żuchwa nieznacznie wysunięta przed szczękę. Płetwa grzbietowa złożona z 14–18 małych płetewek. W płetwie odbytowej 13–16 promieni. Liczba kręgów: 61–62. Ubarwienie ciała oliwkowe, a na stronie brzusznej białe, z trzema ciemniejszymi, podłużnymi pasami na bokach. Pasy te są bardziej widoczne u młodych osobników niż u dorosłych. Płetwy piersiowe i brzuszne mają zielonkawe i żółtawe poprzeczne pasy. Wielopłetwiec osiąga maksymalnie do 72 cm długości.
Biologia i ekologia.
Jaja są składane wśród roślinności. Rodzice strzegą jaj i narybku. Wielopłetwiec żywi się rybami żerującymi przy dnie.
Podgatunki.
Wyróżniono 3 podgatunki:

</doc>
<doc id="2867608" url="https://pl.wikipedia.org/wiki?curid=2867608" title="Polypterus bichir">
Polypterus bichir



</doc>
<doc id="2867609" url="https://pl.wikipedia.org/wiki?curid=2867609" title="Miastuga">
Miastuga



</doc>
<doc id="2867610" url="https://pl.wikipedia.org/wiki?curid=2867610" title="Víctor Galíndez">
Víctor Galíndez

Víctor Emilio Galíndez Torre (ur. 2 listopada 1948 w Vedia w prowincji Buenos Aires, zm. 26 października 1980 w Veinticinco de Mayo) – argentyński bokser, zawodowy mistrz świata kategorii półciężkiej.
Kariera amatorska.
Zdobył srebrny medal w wadze lekkośredniej (do 71 kg) podczas igrzysk panamerykańskich w 1967 w Winnipeg, przegrywając w finale z Rolando Garbeyem z Kuby. Wziął udział w igrzyskach olimpijskich w 1968 w Meksyku w tej samej kategorii wagowej, ale przegrał pierwszą walkę.
Kariera zawodowa.
Rozpoczął karierę boksera zawodowego w 1969. Startował w wadze półciężkiej. W 1970 spróbował zdobyć tytuł zawodowego mistrza Argentyny w tej kategorii wagowej, ale pokonał go dotychczasowy mistrz Avenamar Peralta. Wkrótce potem Galíndez pokonał go w walce towarzyskiej. W sumie ci pięściarze walczyli ze sobą sześć razy, odnosząc po trzy zwycięstwa. Innymi zawodnikami, z którymi Galíndez często się mierzył w pierwszych latach kariery, byli Juan Aguillar (9 walk, 4 zwycięstwa, 2 porażki, 2 remisy i 1 walka "no contest") i Jorge Ahumada (5 walk, 4 wygrane i 1 porażka). W lipcu 1972 Galíndez został zawodowym mistrzem Argentyny w wadze półciężkiej, po wygranej z Aguillarem. Utrzymał ten tytuł aż do zdobycia mistrzostwa świata.
Po wycofaniu się Boba Fostera World Boxing Association wyznaczyła do walki o wakujący tytuł mistrza świata Galíndeza i Lena Hutchinsa. 7 grudnia 1974 w Buenos Aires Galíndez wygrał przez techniczny nokaut w 13. rundzie. W obronie tytułu pokonał kolejno: Pierre’a Fourie (7 kwietnia 1975 w Johannesburgu na punkty), Jorge Ahumadę (30 czerwca 1975 w Nowym Jorku na punkty), ponownie Fourie (13 września 1975 w Johannesburgu na punkty), Haralda Skoga (28 maca 1976 w Oslo przez nokaut w 3. rundzie), Richiego Katesa (22 maja 1976 w Johannesburgu przez KO w 15. rundzie), Kosie Smitha (5 października 1976 w Johannesburgu na punkty), ponownie Katesa (18 czerwca 1977 w Rzymie na punkty), Yaqui Lópeza (17 września 1977 w Rzymie na punkty), Eddiego Gregory'ego (20 listopada 1977 w Turynie na punkty) i ponownie Lópeza (6 maja 1978 w Viareggio na punkty).
Kolejna obrona pasa mistrzowskiego była dla Galíndeza nieudana, ponieważ Mike Rossman pokonał go przez techniczny nokaut w 13. rundzie 15 września 1978 w Nowym Orleanie. W walce rewanżowej 14 kwietnia 1979 w Nowym Orleanie Galíndez pokonał Rossmana przez poddanie w 9. rundzie i odzyskał tytuł. Stracił go jednak w następnej walce po porażce przez nokaut w 11. rundzie z Marvinem Johnsonem 30 listopada tego roku, również w Nowym Orleanie.
14 czerwca 1980 w Anaheim Galíndez przegrał z Jesse Burnettem na punkty. Była to jego ostatnia walka, ponieważ musiał zakończyć karierę pięściarską z powodu odwarstwienia siatkówki.
Tragiczna śmierć.
Po zakończeniu kariery bokserskiej Galíndez poświęcił się swojej pasji, która były wyścigi samochodowe. 26 października 1980 wystartował w swym pierwszym wyścigu w formule Turismo Carretera, wraz z Antonio Lizeviche. Gdy silnik w ich samochodzie uległ awarii, wysiedli z niego w boksie serwisowym. Wówczas zostali uderzeni przez inny samochód, którego kierowca stracił panowanie nad pojazdem i zginęli na miejscu.
Víctor Galíndez został wybrany w 2002 do Międzynarodowej Bokserskiej Galerii Sławy.

</doc>
<doc id="2867612" url="https://pl.wikipedia.org/wiki?curid=2867612" title="Vampyrellidae">
Vampyrellidae

Vampyrellidae – takson eukariotów należący do supergrupy Sar. W systematyce Adla nie występuje , według Hessa i innych ma rangę rodziny.
Systematyka.
Według Hessa podział rodziny Vampyrellidae jest następujący:

</doc>
<doc id="2867613" url="https://pl.wikipedia.org/wiki?curid=2867613" title="Stare Pole">
Stare Pole



</doc>
<doc id="2867616" url="https://pl.wikipedia.org/wiki?curid=2867616" title="Rynek w Kłodzku">
Rynek w Kłodzku



</doc>
<doc id="2867618" url="https://pl.wikipedia.org/wiki?curid=2867618" title="Exo">
Exo

EXO (kor. ) – zespół z Korei Południowej i Chin, założony przez SM Entertainment w 2011. Zespół zadebiutował w 2012 roku jako dwunastoosobowa grupa, obecnie EXO liczy dziewięciu członków. Do października 2014 zespół był podzielony na dwie podgrupy EXO-M i EXO-K, które promowały ten sam album jednocześnie w Korei Południowej i w Chinach. Nazwa EXO została wzięta od Egzoplanety (ang. "exoplanet"), terminu odnoszącego się do planety spoza Układu Słonecznego. Każdy członek ma przypisany żywioł i symbol.
W maju 2014 roku Kris wniósł pozew przeciwko SM Entertainment o unieważnienie jego kontraktu, od dnia złożenia pozwu zespół kontynuuje pracę z 11 członkami. W październiku pozew przeciwko wytwórni został złożony przez Luhana. 24 sierpnia 2015 roku Tao został kolejnym członkiem, który wniósł pozew przeciwko wytwórni. Od tamtego czasu EXO promują się w 9. Zespół jest jedną z grup muzycznych z największą liczbą sprzedanych egzemplarzy albumów w Korei Południowej.
Historia.
2011: Formacja.
W styczniu 2011 roku, producent SM Entertainment, Lee Soo-man ogłosił swoje plany dotyczące debiutu nowego boysbandu w marcu lub kwietniu 2011 roku. Tymczasowo nazwana M1, grupa okazała się składać z tylko siedmiu członków kiedy zdjęcie z nimi wyciekło do internetu. W maju 2011 roku, Lee Soo-man mówił o grupie w seminarium biznesu Hallyu, które odbyło się na Uniwersytecie Stanforda. W prezentacji wyjaśnił swoją strategię rozdzielenia grupy na dwie podgrupy, M1 i M2, mające promować tę samą muzykę w Korei Południowej i Chinach, wykonując utwory zarówno po koreańsku i mandaryńsku. Lee planował uruchomić grupę w maju 2011 roku, ale ich debiut został opóźniony i wiadomości dotyczące grupy nie były ujawniane aż do października 2011 roku, kiedy Lee wspomniał o planach koncepcyjnych grupy w wywiadzie dla "The Chosun Ilbo".
W grudniu 2011 roku grupa sfinalizowała swoją nazwę na EXO, EXO-K dla południowokoreańskiej podgrupy i EXO-M dla chińskiej. Jej nazwa została zaczerpnięta od egzoplanety (ang. "exoplanet"). Dwunastu członków zostało przedstawionych indywidualnie w 23 różnych teaserach udostępnianych od grudnia 2011 do lutego 2012 roku.
2012: Debiut i "MAMA".
Pierwszy prologue singel "What Is Love" został wydany w dniu 30 stycznia 2012 roku w Chinach i Korei Południowej. Osiągnął 88 pozycję na koreańskiej liście Gaon Chart. 9 marca grupa wydała swój drugi prologue singel zatytułowany "History", który został napisany i wyprodukowany przez Thomasa Troelsena i Remee. Piosenka osiągnęła 68 pozycję w rankingu Gaon i 6 w chińskim rankingu Sina Music Chart.
Pierwszy koncert EXO odbył się w Stadionie Olimpijskim w Seulu w dniu 31 marca. Około 3000 fanów z 8000 chętnych zostało wybranych do udziału. Drugi koncert odbył się 1 kwietnia w Wielkiej Sali na Uniwersytecie Ekonomii i Biznesu Międzynarodowego w Pekinie.
EXO-K i EXO-M wydali swój debiutancki singel "MAMA" 8 kwietnia, a dzień później ukazał się pierwszy EP "MAMA". 8 kwietnia EXO-K dali debiutancki występ w południowokoreańskim programie muzycznym "The Music Trend", a EXO-M w "Top Chinese Music Awards". Dzień po wydaniu, "MAMA" osiągnął pierwszą pozycję w wielu chińskich sklepach internetowych i listach przebojów. Album EXO-M uplasował się na drugiej pozycji na "Sina Chin Album Chart", na piątej na południowokoreańskim "Gaon Album Chart" i dwunastej na "Billboard World Albums Chart". Album EXO-K uplasował się na pierwszej pozycji na Gaon "Album Chart" i ósmej na "Billboard World Albums Chart". Teledysk EXO-M "Mama" osiągnął numer jeden na chińskich stronach internetowych, natomiast wersja koreańska osiągnęła numer siódmy na "YouTube Global Chart". Pod koniec kwietnia 2012 roku EXO-M wystąpili gościnnie na koncercie z trasy "Super Show 4" z Super Junior w Dżakarcie.
W listopadzie 2012 roku, EXO wygrało "Best New Artist Group" na "2012 Mnet Asian Music Awards". EXO-K otrzymało trzy nominacje do 27 "Golden Disk Awards", wygrywając "Newcomer Award". EXO-M otrzymało nagrodę "Most Popular Group award" na "2013 Top Chinese Music Awards"
2013: "XOXO" i sukces komercyjny.
W maju 2013 roku SM Entertainment ujawniło teaserowe zdjęcia do pierwszego studyjnego albumu EXO, "XOXO". W przeciwieństwie do czasów "MAMA", gdy EXO-K i EXO-M miało oddzielne promocje, "XOXO" miało być promowane wspólnie. Główny singel z albumu, "Wolf" został nagrany razem przez obie podgrupy, a reszta albumu osobno.
"XOXO" został wydany w czerwcu 2013 roku w dwóch wersjach, w języku koreańskim – "Kiss" i w wersji chińskiej – "Hug". Kilka dni po premierze, utwory z "XOXO" zajmowały pierwsze miejsca na koreańskich i chińskich stronach muzycznych. Obie wersje zajęły pierwsze miejsce na "Billboard World Album Chart" tydzień po wydaniu. Singel "Wolf" zadebiutował na pierwszej pozycji w trzech programach muzycznych w Korei Południowej, zdobywając "triple win". "Wolf" zdobył także trofeum na "Champion MBC Music", ale piosenka wypadła gorzej na wykresach pobierania muzyki.
Wersje "Repackage" albumu "XOXO", z trzema dodatkowymi utworami, została wydana w dniu 5 sierpnia 2013 roku. Główny singel "Growl" został udostępniony na YouTube 31 lipca, w formie teledysku. W dniu 18 sierpnia "Growl" osiągnął 10554 punktów na wykresach "The Music Trend", ustanawiając nowy rekord. "Growl" uplasował się na pierwszej pozycji we wszystkich czterech największych koreańskich programach muzycznych, zdobywając w sumie dziesięć trofeów w trzy kolejne tygodnie. Singel zdobył trzecie miejsce na liście "Billboard's Korea K-Pop Hot 100" i drugie na "Gaon's Singles Chart". Od października 2013 r. wszystkie wersje "XOXO" sprzedało się w ponad 910 tysiącach egzemplarzy, są dzięki temu najszybciej sprzedającym się artystą K-Pop od 12 lat. "XOXO" zdobył nagrodę „Album Roku” na „2013 Mnet Asian Music Awards”, co uczyniło ich najmłodszym boysbandem, który wygrał tę nagrodę. Singel "Growl" został również uhonorowany nagrodą „Song of the Year” na „2013 Melon Music Awards”.
EXO rozpoczęli pracę nad comebackiem z minialbumem "Miracles in December" tuż po zakończeniu promocji albumu "XOXO". Przedsprzedaż minialbumu, składającego się z sześciu utworów,sięgnęła 400 tysięcy ustanawiając nowy rekord. "Miracles in December" został oficjalnie wydany 9 grudnia 2013. EXO zaczęło promocję razem z ich programem „EXO's Showtime”. Baekhyun, Chen oraz D.O. wykonali główny singel z płyty, "Miracles in December", w programie "M Countdown" 5 grudnia.
2014–2015: "Overdose", odejście Krisa i Luhana, "EXODUS", japoński debiut i "Sing For You".
1 kwietnia 2014 roku S.M. Entertainment ogłosiło, że EXO będą mieli comeback 15 kwietnia. 14 kwietnia zespół wystąpił po raz pierwszy z utworem "Overdose", a także ujawnili teledysk. EXO-K i EXO-M będą promować się osobno – w Korei i w Chinach. Trzeci minialbum zatytułowany "Overdose" ukazał się 7 maja 2014 roku.
15 maja 2014 roku SM Entertainment potwierdziło, że Kris wniósł przeciwko wytwórni pozew o unieważnienie jego kontraktu. Od dnia złożenia pozwu zespół promuje się w 11 osób. 10 października został złożony kolejny pozew przeciwko wytwórni – tym razem przez Luhana. S.M. Entertainment ogłosiło, że EXO zaczyna się promować się całą dziesiątką, a podział na EXO-M i EXO-K już nie istnieje.
Podczas "Mnet Asian Music Awards" 2014 w Hongkongu zapowiedziany został comeback EXO, który odbył się 30 marca 2015 roku. Tego samego dnia został wydany drugi album studyjny zatytułowany "EXODUS". W ciągu 24 godzin krajowa przedsprzedaż albumu przekroczyła 500 tysięcy ustanawiając nowy rekord przedsprzedaży. Grupa wydała utwór promujący album "Call Me Baby" 28 marca 2015 w związku z wyciekiem piosenki. Uplasowała się na szczycie wszystkich najważniejszych list przebojów w Korei. 29 marca 2015 EXO wydali utwór "First Love", specjalny prezent dla oficjalnego fanklubu – EXO-L, który był dostępny tylko 10 godzin. 31 marca 2015 ukazał się teledysk do utworu "Call Me Baby", koreańską wersją miała ponad 4 mln odsłon, a wersja mandaryńska miała ponad 2 mln odsłon w ciągu niecałych 24 godzin.
2 czerwca 2015 ujawnił się nowy singel "Love Me Right", który w krótkim czasie zyskał dużą popularność i znalazł się na pierwszym miejscu w rankingu TOP 10. Utwór w ciągu 12 godzin miał już ponad 2 mln odsłon. Singel promował repackage album "Love Me Right" wydany 3 czerwca.
24 sierpnia 2015 roku Tao wniósł pozew przeciwko wytwórni SM Entertainment.
Po zakończeniu promocji w Korei został ogłoszony oficjalny japoński debiut zespołu. 4 listopada EXO wydali swój pierwszy japoński singel "Love Me Right ~romantic universe~", na którym znalazły się japońska wersja koreańskiego utworu tytułowego "Love Me Right", a także oryginalna japońska piosenka "Drop That". W dniu jego premiery EXO pobił rekord sprzedając łącznie egzemplarzy osiągając pierwsza pozycję na liście Oricon.
Ogłoszono, że EXO będzie współpracować z "" w ramach współpracy pomiędzy S.M. Entertainment i Walt Disney. 9 listopada 2015 roku ukazał się singel "Lightsaber", na którym znalazło się specjalne nagranie promujące film przed jego koreańską premierą.
10 grudnia EXO wydali czwarty minialbum "Sing For You" promowanym przez dwa utwory "Sing For You" oraz "Unfair". 12 grudnia zaczęła się trasa "EXO PLANET #2 – The EXO'luXion".
2016: Północnoamerykańskie koncerty, "EX'ACT" i "For Life".
W lutym 2016 roku EXO odbyli północnoamerykańską część trasy koncertowej "EXO'luXion" z koncertami w Dallas, Vancouver, Los Angeles, Chicago i Nowym Jorku. W tym samym miesiącu zespół po raz kolejny został wymieniony w rankingu Forbes Korea – najpotężniejszych gwiazd roku 2016. W czerwcu 2016 SM Entertainment ogłosiło, że EXO wyda kolejny album studyjny, zatytułowany "EX'ACT". Album ukazał się 9 czerwca 2016, promowały go dwa single: "Monster" i "Lucky One".
21 lipca 2016 roku Kris i Luhan oficjalnie rozstali się z EXO, a ich spory sądowe z SM Entertainment zostały zakończone. 22 lipca EXO rozpoczął swoją trzecią solową trasę koncertową "EXOPLANET 3 – The EXO'rDIUM -", trasa zakończy się 11 grudnia.
18 sierpnia ukazał się repackage album "LOTTO", na którym znalazły się utwory z albumu "EX'ACT" i cztery nowe utwory, w tym główny singel "Lotto". W ciągu dwóch miesięcy od wydania album "EX'ACT" sprzedał się w liczbie ponad 1,17 mln egzemplarzy.
7 września Exo zapowiedzieli za pośrednictwem wideo drugi japoński singel zatytułowany "Coming Over" i japoński album zawierający trzy oryginalne utwory w języku japońskim, który będzie miał swoją premierę w grudniu. 7 października został udostępniony w Japonii pełny utwór za pośrednictwem aplikacji AWA, popularnej japońskiej usługi transmisji strumieniowej. Utwór został odtworzony ponad 100 tys. razy w ciągu 12 godzin przed końcem wydarzenia promocyjnego. Singel ukazał się 7 grudnia i zdobył status płyty Platinum.
19 grudnia zespół wydał piąty koreański minialbum "For Life".
2017: "The War" i "Universe".
27 i 28 maja 2017 roku, w Stadionie Olimpijskim w Seulu, odbyły się dwa ostatnie koncerty trasy "Exo Planet 3 – The Exo'rdium". Bilety na pierwszy z koncertów zostały wyprzedane w ciągu 20 minut, a na drugi w mniej niż 30 minut. 15 kwietnia udostępnione zostały dodatkowe miejsca przez firmę Yes24 ze względu na „ogromny popyt”.
Czwarty album studyjny, pt. "The War" ukazał się 18 lipca. Zawiera 9 utworów w tym główny singel "Ko Ko Bop". Album otrzymał zamówień, przekraczając rekord 660 tys. za "EX'ACT". "Ko Ko Bop" zadebiutował na pierwszym miejscu cyfrowego rankingu Melon. Dodatkowo "The War" i "Ko Ko Bop" znalazły się na szczycie list 155 iTunes na całym świecie, w tym rankingów albumów w 41 krajach i światowym. Płyta ustanowiła rekord w pierwszym tygodniu sprzedaży albumu k-popowego, sprzedając się w liczbie egzemplarzy w ciągu jednego tygodnia. Album zadebiutował na 87. pozycji listy Billboard 200 i 1. listy Billboard World Albums Chart, a single "Ko Ko Bop" i "The Eve" zadebiutowały odpowiednio na 2. i 8. miejscu listy Billboard World Digital Songs Chart. Album został wydany ponownie pod nowym tytułem "" 5 września. Płytę promował singel "Power".
19 października EXO zapowiedzieli swoją trzecią światową trasę, "Exo Planet 4 – The EℓyXiOn", która rozpoczęła się trzema koncertami w Gocheok Sky Dome w Seulu w dniach 24-26 listopada 2017 roku.
26 grudnia 2017 roku ukazał się specjalny album zimowy – "Universe". Głównym singlem z minialbumu był "Universe".
2018: "COUNTDOWN", Zimowe Igrzyska Olimpijskie i "Don't Mess Up My Tempo".
31 stycznia Exo wydali swój pierwszy japoński album studyjny, zatytułowany "COUNTDOWN". Pierwotnie planowaną datą wydania było 24 stycznia, została jednak opóźniona o tydzień. Płyta zadebiutowała na 1. pozycji listy Weekly Oricon Album Chart, sprzedając około 89 000 kopii. Dzięki temu Exo stali się pierwszą zagraniczną grupą, której debiutancki singel i pełny album osiągnęły pierwsze miejsce na cotygodniowej liście Oricon. 10 dni po wydaniu, 9 lutego, album otrzymał status złotej płyty według Recording Industry Association of Japan.
Na początku lutego ogłoszono, że Exo wystąpią podczas ceremonii zamknięcia Zimowych Igrzysk Olimpijskich w Pjongczangu, 25 lutego, jako przedstawiciele K-popu, wraz z CL. 5 lutego Baekhyun zaśpiewał hymn narodowy podczas ceremonii Zgromadzenia Ogólnego Międzynarodowego Komitetu Olimpijskiego. W marcu Korean Mint Corporation ogłosiła, że wyda oficjalne pamiątkowe monety dla Exo, honorując ich za wkład w globalne rozpowszechnianie kultury koreańskiej jako przedstawiciele K-popu. Dziewięć monet, po jednym dla każdego członka, zostało odsłoniętych 18 kwietnia podczas ceremonii w Seulu.
1 października 2018 roku na stronach społecznościowych zespołu pojawiły się grafiki promujące ich kolejny comeback oraz wydanie piątego studyjnego albumu. "Don’t Mess Up My Tempo" został wydany w dziewięcioosobowym składzie 2 listopada. Album otrzymał zamówień w przedsprzedaży, ustanawiając nowy rekord grupy. Album zadebiutował na 23. pozycji listy Billboard 200 z 23 tys. sprzedanymi egzemplarzami i na 1. miejscu list Independent Albums i World Albums. 13 grudnia wydany został album "Love Shot", będący wersją repackage albumu "Don't Mess Up My Tempo", był promowany bez Laya. Album zawierał 4 dodatkowe utwory: „Love Shot” w wersji koreańskiej i mandaryńskiej, „Trauma” oraz „Wait”.
Od 2019: "Obsession" i aktywności solowe.
Chen, jako drugi członek Exo, zadebiutował jako solista wydając minialbum "April, and a Flower" (kor. 사월, 그리고 꽃) 1 kwietnia 2019 roku. Album uplasował się na 2. pozycji na liście albumów Gaon i 3. listy Billboard World Albums. 7 maja Xiumin rozpoczął obowiązkową służbę wojskową, a D.O. – 1 lipca. Baekhyun, jako trzeci, zadebiutował jako solista wydając 10 lipca minialbum "City Lights"; sprzedał się w liczbie ponad 500 tys. kopii w lipcu, bijąc rekord Gaon Chart dla najwyższej miesięcznej sprzedaży albumów przez solistę. Chanyeol i Sehun zadebiutowali jako druga oficjalna podgrupa – EXO-SC, i wydali swój pierwszy minialbum "What a Life" 22 lipca. 1 października ukazał się drugi minialbum Chena, pt. "Dear My Dear" (kor. 사랑하는 그대에게), który zajął pierwszą pozycję na liście albumów Gaon. 
Szósty koreański album studyjny zespołu, zatytułowany "Obsession", został wydany 27 listopada 2019 roku.
Suho został czwartym członkiem Exo, który zadebiutował jako solista wydając minialbum "Self-Portrait", który ukazał się 30 marca 2020 roku. Płyta sprzedała się w liczbie ponad 200 tys. egzemplarzy w marcu 2020 roku i uplasowała się na pierwszym miejscu listy Gaon Album Chart. Suho rozpoczął obowiązkową służbę wojskową jako oficer służby publicznej 14 maja. 25 maja Baekhyun wydał swój drugi minialbum "Delight". Lay wydał swój trzeci album studyjny "Lit", w dwóch częściach: pierwsza część została wydana 1 czerwca, a druga – 21 lipca. Podgrupa Exo-SC wydałą swój pierwszy album studyjny, "1 Billion Views" (kor. 10억뷰), 13 lipca. Chen rozpoczął obowiązkową służbę wojskową jako żołnierz służby czynnej 26 października. Kai zadebiutował jako piąty solista z zespołu wydając 30 listopada minialbum "Kai".
Xiumin został oficjalnie zwolniony z wojska 6 grudnia 2020 roku, podczas gdy D.O. – 25 stycznia 2021 roku. Chanyeol rozpoczął służbę wojskową 29 marca 2021 roku, a Baekhyun – 6 maja. Przed zaciągnięciem Chanyeola i Baekhyuna, sześciu aktywnych członków zespołu nagrało w sekrecie kolejny album. 11 maja ogłoszono, że ich nowy specjalny album "Don’t Fight the Feeling" zostanie wydany 7 czerwca.
Podgrupy.
EXO-CBX.
5 października 2016 roku S.M. Entertainment zapowiedziało powstanie pierwszej podgrupy EXO, składającej się z trzech członków: Chena, Baekhyuna i Xiumina, którzy wcześniej wydali oryginalny utwór zatytułowany "For You" do serialu telewizyjnego "Dar-ui yeon-in – Bobogyeongsim ryeo". 23 października ujawniono, że podgrupa będzie nazywać się EXO-CBX, „CBX” to inicjały pseudonimów jej członków. EXO-CBX wydali debiutancki minialbum "Hey Mama!" oraz teledysk do głównego singla 31 października.
EXO-SC.
5 czerwca 2019 roku ujawniono, że Chanyeol i Sehun zadebiutują jako druga podgrupa EXO, w lipcu. 28 czerwca ujawniono nazwę unitu – EXO-SC (od inicjałów pseudonimów jej członków). Tego samego dnia podano tytuł debiutanckiego minialbumu "What a Life" oraz datę jego premiery – 22 lipca.

</doc>
<doc id="2867621" url="https://pl.wikipedia.org/wiki?curid=2867621" title="Vampyrella">
Vampyrella

Vampyrella – rodzaj eukariotów należący do supergrupy Sar.
Przedstawiciele tego rodzaju poruszają się ruchem ślizgowym. Zmieniają wówczas kształt, który zasadniczo przypomina spłaszczoną kulę o przekroju od prawie idealnie kołowego po mniej więcej eliptyczny. Mają nibynóżki i cytoplazmę podzieloną na ektoplazmę i endoplazmę. Odżywiają się nitkowatymi glonami, przy czym "V. lateritia" wyłącznie z rodziny zrostnicowatych, a "V. pendula" wyłącznie z rodzaju uwikło. Sposób pobierania pokarmu jest złożony, obejmując m.in. tworzenie otworu w ścianie komórkowej ofiary i wchłanianie jej protoplastu w sposób przypominający wysysanie. 
Należą tutaj następujące gatunki:

</doc>
<doc id="2867622" url="https://pl.wikipedia.org/wiki?curid=2867622" title="Stare Pole (województwo świętokrzyskie)">
Stare Pole (województwo świętokrzyskie)

Stare Pole – wieś w Polsce położona w województwie świętokrzyskim, w powiecie koneckim, w gminie Gowarczów.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Świętych Apostołów Piotra i Pawła w Gowarczowie.

</doc>
<doc id="2867623" url="https://pl.wikipedia.org/wiki?curid=2867623" title="Felicjanów (województwo świętokrzyskie)">
Felicjanów (województwo świętokrzyskie)

Felicjanów – osada w Polsce położona w województwie świętokrzyskim, w powiecie koneckim, w gminie Gowarczów.
W latach 1975–1998 miejscowość administracyjnie należała do województwa radomskiego.

</doc>
<doc id="2867624" url="https://pl.wikipedia.org/wiki?curid=2867624" title="Estadio San Pablo">
Estadio San Pablo

Estadio San Pablo – stadion piłkarski w mieście Écija, w Hiszpanii. Został otwarty w 1986 roku. Obiekt może pomieścić 3500 widzów. Swoje spotkania rozgrywa na nim drużyna Écija Balompié.

</doc>
<doc id="2867625" url="https://pl.wikipedia.org/wiki?curid=2867625" title="Ludwinów (powiat konecki)">
Ludwinów (powiat konecki)

Ludwinów – osada leśna w Polsce położona w województwie świętokrzyskim, w powiecie koneckim, w gminie Gowarczów.
W latach 1975–1998 miejscowość administracyjnie należała do województwa radomskiego.
Historia.
Ludwinów to dawna wieś. W latach 1867–1954 należał do gminy Gowarczów w powiecie koneckim, początkowo w guberni kieleckiej, a od 1919 w woj. kieleckim. Tam 4 listopada 1933 wszedł w skład gromady o nazwie "Józefów" w gminie Gowarczów, obejmującą oprócz Ludwinowa także wieś Józefów i folwark Ludwinów. 1 kwietnia 1939 wraz z główną częścią powiatu koneckiego został włączony do woj. łódzkiego.
Podczas II wojny światowej włączony do Generalnego Gubernatorstwa (dystrykt radomski), nadal jako część gromady Józefów w gminie Gowarczów, liczącej w 1943 roku 251 mieszkańców. Po wojnie początkowo w województwie łódzkim, a od 6 lipca 1950 ponownie w województwa kieleckim, w gminie Gowarczów w powiecie koneckim.
Likwidacja Ludwinowa wiąże się z istniejący w okolicy od końca XIX wieku poligonu wojskowego Barycz. Na początku lat 1950. został on rozbudowany i wówczas z tych terenów wysiedlono mieszkańców wsi: Budki, Eugeniów, Gąsiorów, Gródek, Huta (Stara), Januchta, Józefów, Kacprów, Ludwinów, Stefanów, Wola Nosowa i Zapniów. Jednak już na przełomie lat 50. i 60. poligon zlikwidowano, a już 1 stycznia 1959 utworzono na tym terenie Nadleśnictwo Barycz, którego głównym celem było zalesienie ponad 4000 ha gruntów rolnych byłego poligonu.
Dzisiaj na terenie lasu w miejscu dawnych zabudowań znajdują się resztki fundamentów, a w miejscowości Brzeźnica krzyż i pamiątkowe tablice z 2005 roku. Tablica po lewej stronie poświęcona jest leśnikom i robotnikom leśnym pracującym tutaj w latach 1960–1975, natomiast tablica po prawej stronie mieszkańcom wsi, którzy mieszkali na tych terenach przed wysiedleniem.

</doc>
<doc id="2867626" url="https://pl.wikipedia.org/wiki?curid=2867626" title="Fritz Hippler">
Fritz Hippler

Fritz Hippler (ur. 17 sierpnia 1909, zm. 22 maja 2002 w Berlinie) – niemiecki filmowiec, szef departamentu filmu w Ministerstwie Propagandy. Najbardziej jest znany z reżyserii filmu "Wieczny Żyd".
Młodość i edukacja.
Hippler dorastał w Berlinie jako syn urzędnika niskiego szczebla. Jego ojciec zmarł w 1918 roku we Francji podczas I wojny światowej. Hippler był przeciwnikiem Traktatu wersalskiego i nie zgadzał się z takimi jego postanowieniami jak np. Korytarz polski, demilitaryzacją Nadrenii i rozbrojenia Niemiec i traktował je jako upokarzające, a ponadto odrzucał weimarską demokrację. W 1927 roku, jako student, został członkiem NSDAP. Studiował prawo oraz był członkiem Teutonii w Heidelbergu i Berlinie. W 1932 roku został okręgowym mówcą NSDAP, a w 1933 roku został mianowany liderem okręgowych szkół wyższych w Berlinie i Brandenburgii w Narodowosocjalistycznej Federacji Studentów Niemieckich. Następnie rozpoczął studia z zakresu prawoznawstwa w Heidelbergu i później w Berlinie. Przyłączył się do studenckiego zrzeszenia Teutonia i uczęszczał na uczelniane zajęcia z szermierki.
Hippler był zwolennikiem ekspresjonizmu. Jako lider Narodowosocjalistycznej Niemieckiej Ligi Studentów w Berlinie, organizował wystawy na Uniwersytecie Humboldta w Berlinie dla malarzy ekspresjonistycznych, spowodowało to gwałtowną krytykę ze strony Rosenberga.
W 1932 roku został wydalony z uczelni w Berlinie za podburzanie do przemocy. 19 kwietnia 1933 roku nowy narodowosocjalistyczny minister edukacji Bernhard Rust zniósł wszelkie kary dyscyplinarne dla studentów, którzy byli członkami NSDAP, w ten sposób Hippler został przywrócony w prawach studenta. 22 maja 1933 roku wygłosił mowę rozpoczynającą marsz studentów z ich domu na Oranienburgerstrasse do Placu Operowego, gdzie spalono książki, które podczas marszu nieśli studenci.
Hippler był później zaangażowany w spór dotyczący reżyserii i polityki wobec sztuki. Pomimo że był zadowolony z antysemickiej polityki w sztuce, w rezultacie czego wyrzucono tę formę sztuki z muzeów i zwalczano handlarzy pochodzenia żydowskiego, w lipcu 1933 roku skrytykował na zjeździe Narodowosocjalistycznej Niemieckiej Ligi Studentów w sali wykładowej uniwersytetu w Berlinie ostre akcje niektórych nazistowskich kół przeciwko niemieckim artystom współczesnym jak np. Nolde i Barlach oraz grupie artystycznej Die Brücke. Część nazistowskiego kierownictwa przedstawiała ich jako sztukę zdegenerowaną.
Kariera filmowa.
Po otrzymaniu doktoratu w 1934 roku, Hippler został wykładowcą na German University of policy w Berlinie. Od 1936 roku pracował jako asystent Hansa Weidemanna angażując się w pracę przy produkcji niemieckich kronik filmowych. Wtedy nauczył się reżyserowania filmów dokumentalnych. W sierpniu 1939 roku Joseph Goebbels awansował 29-letniego Hipplera na szefa departamentu filmowego w ministerstwie. W lutym 1942 roku został mianowany do zrzeszenia reżyserów filmowych. Pełniąc te dwie funkcje stał się drugą po Goebbelsie, najważniejszą osobą odpowiadającą za filmy w III Rzeszy. W październiku roku 1942 został dyrektorem w ministerstwie. Do jego zadań należała kontrola, nadzór I kierowanie niemieckim przemysłem filmowym.
W 1938 roku Hippler został awansowany na stopień hauptsturmführerra (kapitana) SS (według Veita Harlana Hippler bardzo lubił nosić mundur SS).
Do ministerialnych funkcji Hipplera należała także produkcja filmów. Na przełomie 1939/1940 roku był on odpowiedzialny za film "Feldzug in Polen". W 1940 roku był odpowiedzialny za produkcję i projekt filmu dokumentalnego "Wieczny Żyd". Frank Noack nazwał film jako „prawdopodobnie najbardziej radykalnie podburzający film wszech czasów”. Artykuł Hipplera w magazynie „Film” wyraźnie przedstawia Żydów jako „pasożytujących na narodowej degeneracji”. Film służył przygotowaniu i uzyskaniu aprobaty społeczeństwa wobec nadchodzącego Holocaustu i był głównie używany jako film treningowy dla policji i członków SS. W tym samym roku otrzymał od Hitlera specjalną, tajną darowiznę w wysokości 60 000 reichsmarek w uznaniu jego zasług dla Rzeszy.
Obok "Wiecznego Żyda", w roku 1940 zrealizował także "Feldzug in Polen" – film dokumentalny o inwazji i okupacji Polski oraz "Die Frontschau", który jest serią krótkich filmów o żołnierzach przed wysłaniem na front wschodni. W 1942 roku opublikował książkę o teorii filmu zatytułowaną "Betrachtungen zum Filmschaffen" (pol. „Rozważania nad filmowaniem”), która zawierała przedmowę Emila Janningsa
W 1943 roku awansowano go do stopnia Obersturmbannführera.
Konflikt z Goebbelsem.
Goebbels często krytykował niedostatki i wady swoich podwładnych. Na początku 1939 roku Goebbels zanotował w swoich pamiętnikach, że Hippler jest inteligentny, ale bezczelny i całkowicie „sprzeczny”, a także niedojrzały. Goebbels narzekał wielokrotnie na dezorganizację wydziału filmu. Hippler cierpiał na uzależnienie od alkoholu, co stało się powodem zwolnienia go w czerwcu 1943 roku. Pojawiły się także oskarżenia o to, że jego prababcia miała żydowskie pochodzenie.
W marcu 1943 roku po wysłuchaniu różnych opinii Goebbels zwolnił go z funkcji "Reichsfilmsuperintendanta". Następnie został wysłany do batalionu piechoty, gdzie przeszedł trening w górach. Po pewnym czasie został zwolniony ze służby i do lutego 1945 roku był operatorem kamery przy produkcji materiałów do kroniki filmowej. 3 maja 1945 roku w Hamburgu stał się brytyjskim jeńcem wojennym.
Lata powojenne.
Po wojnie został internowany, a następnie skazany na dwa lata więzienia.
W 1983 roku udzielił wywiadu Billowi Moyersowi w programie telewizji PBS "Walk Through the 20th Century". W roku 2001, w telewizyjnym filmie "Uprising", Hipplera zagrał Cary Elwes, a w 2010 roku w filmie "Jew Suss: Rise and Fall" w rolę Hipplera wcielił się Ralf Bauer.
Hippler zmarł 22 maja 2002 roku w Berlinie.

</doc>
<doc id="2867627" url="https://pl.wikipedia.org/wiki?curid=2867627" title="Kościół św. Stanisława Kostki w Chwarszczanach">
Kościół św. Stanisława Kostki w Chwarszczanach

Kościół św. Stanisława w Chwarszczanach – kościół filialny, pierwotnie kaplica templariuszy, obecnie pod wezwaniem św. Stanisława Kostki, pierwotnie św. Jana Ewangelisty; jeden z najcenniejszych zabytków Pomorza Zachodniego. Należy do parafii Wniebowzięcia NMP w Sarbinowie.
Pierwsza kaplica.
Podłużna, jednonawowa budowla nakryta dwuspadowym dachem, wybudowana prawdopodobnie w poł. XIII w. (1235-1262) po płn.-zach. stronie założenia, na planie prostokątnym z ostrołukowym portalem po stronie zachodniej. Jak się przypuszcza, jej program architektoniczny mógł być podobny lub identyczny do kaplicy templariuszy w Rurce na terenie Pomorza Zachodniego. Rozebrana ok. 1280 roku.
Druga (obecna) kaplica.
Wybudowana przed 1280 r. w stylu gotyku redukcyjnego, w miejscu poprzedniej kaplicy przez przedstawicieli cysterskiej strzechy budowlanej pracującej przy realizacji klasztoru w Chorinie k. Angermünde (tzw. strzechy choryńskiej). Świadczy o tym zastosowany układ przestrzenny w postaci podłużnej nawy, zamkniętej wielobocznie oraz repertuar wykorzystanych detali architektonicznych i rzeźbiarskich. Zarazem kaplica chwarszczańska wydaje się być dalekim echem tradycji „świętej kaplicy”, dla której realizacja paryskiej Sainte-Chapelle była istotnym i zarazem przełomowym wydarzeniem. W sensie symbolicznym natomiast, kaplica wiązana jest przez historyków sztuki z architekturą jerozolimską, zwłaszcza poprzez zbieżny z jej wyglądem zewnętrznym biblijny opis Świątyni Salomona oraz średniowieczne przekazy ikonograficzne tejże świątyni.
Kaplica jest budowlą salową o wymiarach dł. 25,2 m × szer. 9,5 m × wys. 13,6 m, oskarpowaną, od wschodu zamkniętą poligonalnie (5/8), w zachodnich narożach zaopatrzoną w dwie cylindryczne wieże. Poprzeczne prostokątne przęsła o proporcjach boków ok. 3:4. Od północy do trzeciego przęsła (licząc od zachodu) dostawiono w XIX w. dwuprzęsłową zakrystię na miejscu starej.
Mury posadowione są na kamiennym fundamencie i niewysokim cokole zwieńczonym prostym gzymsem. Na cokole wznosi się partia muru wykonana ze starannie obrobionych kostek granitowych układanych w regularne poziome warstwy – w fasadzie zachodniej 11, w pozostałych elewacjach 10, z zastosowaniem warstw wyrównawczych z okrzesków granitowych. Partię tę wieńczy gzyms okapnikowy wykonany w cegle profilowanej. Górna część ścian wykonana z dobrze wypalonej cegły (30 × 13 × 10 cm) w wątku wendyjskim. W XIX wieku zostały nieco podniesione przy użyciu cegły maszynowej i zwieńczone profilowanym gzymsem koronującym. W fasadzie zachodniej zastosowano nieregularnie rozmieszczone zendrówki. Na osi fasady granitowy dwuskokowy portal o łagodnie zarysowanym łuku ostrym.
Korpus nawowy o smukłych proporcjach, potęgowany przez silnie wysunięte skarpy, z których dwie zachodnie mają nieznaczny uskok około połowy wysokości. Pierwotne zwieńczenie skarp posiadało, na co wskazują ślady na murach, nieco szerszy kąt rozwarcia.
W przestrzeniach międzyskarpowych osadzone są wąskie, ostrołukowe okna, o szeroko rozglifionych obustronnie ościeżach. Okna sięgają powyżej zwieńczenia skarp, a u dołu zaczynały się pierwotnie od gzymsu kapnikowego wieńczącego granitowy cokół. Obecnie są częściowo zamurowane od dołu do różnej wysokości. Całkowicie zamurowano okno znajdujące się na osi kościoła we wschodnim zamknięciu, oraz w ścianie północnej tej części kościoła. Zamurowane jest również okno w fasadzie zachodniej, oraz sąsiadujące z nim okno w północnej ścianie pierwszego przęsła. Maswerkowe wypełnienie okien z laskowaniem i oszkleniem witrażowym jest efektem XIX-wiecznej (lata 1870 i 1898) restauracji. Fasada zachodnia z granitowym portalem o dwuuskokowych ościeżach wykonanych z dokładnie spasowanych kwadr i klińców granitowych. Archiwolta zamknięta jest delikatnym ostrołukiem z elementem zwornikowym. W ościeżach osadzone są ostrołukowe drzwi dwuskrzydłowe. Ponad portalem w ścianie wzniesionej z cegły osadzone jest gotyckie okno – szersze od pozostałych z maswerkowym wypełnieniem i trójdzielnym laskowaniem. Obecnie jest ono całkowicie zamurowane. Fasadę wieńczy ceglany szczyt wymurowany na nowo w XIX wieku, w którym znajduje się ostrołukowe okno z zawieszonym w jego świetle dzwonem. Szczyt wieńczy sygnaturka.
W elewacji południowej znajduje się drugi, mniejszy portal wejściowy. Posiada on ostrołukowe ościeża wykonane z bogato profilowanej kształtki ceglanej o profilu gruszkowym. Obecnie zamurowany i znacznie uszkodzony.
Ewenementem są dwie cylindryczne wieże wtopione częściowo w naroża budowli, flankujące fasadę zachodnią dokładnie w miejscu, w którym stosowano zazwyczaj przypory narożne. Wznoszą się one ponad okap dachu i zwieńczone są kopułami. Przypuszcza się, że rozwiązanie to może być nawiązaniem do architektury zakonnej (cysterskiej) lub militarnego charakteru zakonu. Wrażenie to potęgują dodatkowo otwory szczelinowe doświetlające wnętrze wież, imitujące otwory strzelnicze. Znacznie więcej okien znajduje się w wieży południowej, a ich spiralny układ odzwierciedla wewnętrzny ciąg komunikacyjny złożony ze spiralnych schodów wiodących na poddasze świątyni. Stopnie wykonane są z cegieł podpartych drewnianymi belkami. Na tylnej płaszczyźnie stopni znajduje się ryt w formie krzyża joannickiego. Wieża północna pozbawiona jest ciągu komunikacyjnego dlatego też otwory doświetlające znajdują się w niej jedynie u podstawy i przy zwieńczeniu. Do wymurowania wież użyto cegły giętej o odpowiednim profilu oraz zendrówki ułożonej główkami prostopadle do lica ściany. Cały układ starannie zaplanowany i wykonany tworzy na cylindrycznej płaszczyźnie spiralne desenie. Wieże zakończone są półokrągłymi kopułami oddzielonymi od korpusu profilowanym gzymsem koronującym. Odpowiedni profil kopuł uzyskano poprzez zastosowanie warstw cegieł giętych ułożonych wozówkami na przemian z zendrówkami ułożonymi główkami.
Wnętrze.
Wnętrze prezentuje się jako jednolita przestrzeń dość silnie wyciągnięta wzdłuż i w pionie, ograniczona dużymi płaszczyznami ścian i sklepieniem krzyżowo-żebrowym. Podziały artykulacyjne podkreślone zostały przez służki sklepienne o kielichowych, gładkich głowicach. We wschodnim zamknięciu służki spływają do posadzki, kończąc się talerzowymi bazami profilowanymi trzema ćwierćwałkami opierającymi się na dwukondygnacyjnych cokołach, w których ośmiobok przechodzi w czworobok. W części wzdłużnej służki urywają się nieco poniżej parapetów okien. Pozbawione są wsporników, a jedynie ich dolna powierzchnia jest zaokrąglona i ozdobiona dość systematycznie przedstawionymi pojedynczymi listkami winorośli oraz krzyżami, których ramiona zakończone są zgeometryzowanymi liśćmi albo również zgeometryzowanymi kwiatami lilii. Służki wykonano z ceramicznych segmentów o wysokości równej 3-4 warstwom cegieł.
Krzyżowo-żebrowe sklepienie] tworzące niezwykle lekki (wizualnie) baldachim, zamykający wnętrze świątyni, złożone jest z jednolitych żeber o profilu trapezowym z nieco wklęsłymi ściankami. Żebra spoczywające na kielichowych głowicach służek ujęte są w pierścieniowate zworniki pozbawione dekoracji.
Ascetyczne wnętrze świątyni pozbawione jest praktycznie wystroju architektonicznego. Jedynym jego elementem są dwie wnęki ścienne oraz XIX-wieczna empora muzyczna. Pierwsza ostrołukowa wnęka na sedilia usytuowana w południowej ścianie wieloboku, profilowana jest analogicznie jak portal południowy. Druga wnęka, znajdująca się w sąsiednim południowo-wschodnim boku jest znacznie mniejsza, posiada ościeże w formie trójliścia profilowane kształtką o przekroju gruszkowym. Pełniła funkcję sakrarium, w którym przechowywano Najświętszy Sakrament. Empora muzyczna usytuowana przy ścianie zachodniej zajmuje większą część pierwszego przęsła. Wymurowana z cegły maszynowej wsparta jest na ostrołukowej arkadzie i dwóch kamiennych kolumnach z wielobocznymi głowicami i bazami. Prowadzą nań kamienne schody z balustradą usytuowane w północno-zachodnim narożniku. Pod emporą znajduje się wydzielona przestrzeń niewielkiej kruchty z dwuskrzydłowymi, ostrołukowymi drzwiami płycinowymi.
Obecna posadzka wykonana z kamiennych płyt znajduje się o około pół metra wyżej niż pierwotnie. Pod nią zlokalizowana jest niewielka krypta grzebalna. Wnętrze zamknięte jest sklepieniem krzyżowo-żebrowym i dachem pulpitowym krytym dachówką ceramiczną. W ścianie północnej pomiędzy skarpami osadzone są gotyckie okna maswerkowe o fazowanych, ostrołukowo zamkniętych ościeżach. Od strony wschodniej znajduje się wejście zewnętrzne o prostych ościeżach zamkniętych łukiem odcinkowym z jednodzielnymi drzwiami. Od strony zachodniej znajduje się niewielkie wejście do piwnicy zlokalizowanej pod zakrystią.
Wyposażenie.
Apostołowie i święty Krzysztof zajmują ściany nawy, natomiast Święte Dziewice zostały umieszczone na przestrzeni między oknami prezbiterium. Próby identyfikacji powiodły się tylko w przypadku niektórych świętych. W prezbiterium ze strony lewej ku prawej przedstawione zostały: 1) Święta Katarzyna z kołem i mieczem, 2) Święta Dziewica z modelem kościoła (monstrancją?), 3) Święta Dziewica z czworoboczną wieżą, 4) Święta Dziewica z kluczem (być może Marta), 5) Święta Dziewica z tarczą słoneczną, 6) Święta Dziewica z młotkiem, 7) Święta Dziewica z ptakiem, 8) Święta Dziewica z księgą, 9) Święta Barbara z kielichem i hostią, 10) Święta Urszula ze strzałą.
Na emporach ponad głowami siedzących na ławach apostołów namalowane są po dwie postaci aniołów. Powyżej postaci widać perspektywicznie wyobrażoną architekturę – mury i zabudowę miasta – prawdopodobnie Niebieskiego Jeruzalem. Wszystkie rysy są zdecydowanie zindywidualizowane, szaty bogato zdobione i udrapowane. Niepodobna znaleźć lokalne odniesienia dla tych przedstawień, co sugeruje że twórcy tych dzieł wywodzili się z kręgów przodujących pod względem artystycznym, być może z Francji.
Wykonane w technice fresku malowidła charakteryzują się konturowym sposobem malowania kompozycji oraz niezwykłą elegancją i wytwornością przedstawionych postaci. Wszyscy ubrani są w bogato zdobione motywami roślinnymi szaty o dekoracyjnie sfałdowanych krawędziach. Anonimowy twórca tego wyjątkowego w całym regionie dzieła wywodził się niewątpliwie z wiodących środowisk w zakresie malarstwa ściennego.
Niezależnie od pochodzenia warsztatu i reprezentowanej przez niego szkoły nie ma wątpliwości co do wartości artystycznej dzieła. Niemieccy historycy sztuki przed II wojną światową uważali, że chwarszczańskie „...malowidła nie tylko należą do najważniejszych dzieł malarskich w Nowej Marchii, lecz dają rzadki w północnych Niemczech przykład zachowanego niemal kompletnego wystroju ścian kościelnych przez jednolicie uformowane średniowieczne malowidła ścienne”.
Po 1945 r. malowidła zostały zamalowane przez mieszkańców Chwarszczan jako „krzyżackie”. W roku 1996 podjęto próbę ich renowacji, przerwaną jednak z powodu braku środków finansowych.

</doc>
<doc id="2867628" url="https://pl.wikipedia.org/wiki?curid=2867628" title="Fire Island">
Fire Island

Fire Island – wyspa położona przy atlantyckim wybrzeżu USA, w pobliżu Nowego Jorku.
Fire Island jest wyspą barierową w ciągu licznych innych wysepek i mierzei wzdłuż południowego brzegu Long Island; jest największą z nich, liczy ok. 50 km długości i od 160 do 400 metrów szerokości. W zachodniej swej części Fire Island oddalona jest niespełna 9 km od Long Island, natomiast na krańcu wschodnim niemal się z nią styka. Liczy około 24,9 km² powierzchni, zatoka oddzielająca ją od Long Island nosi nazwę Great South Bay („Wielka Zatoka Południowa”).
Wyspa, na stałe zamieszkana przez kilkaset osób (według spisu z 2010 roku w Fire Island CDP przebywało stale 292 mieszkańców) administracyjnie należy do hrabstwa Suffolk; znana jest z licznych plaż, będących miejscem wypoczynku dla mieszkańców Nowego Jorku i innych miast wschodniego wybrzeża USA.
Fire Island łączą z Long Island dwa mosty i kilka połączeń promowych. Znajduje się tam także latarnia morska – "Fire Island Lighthouse". Tylko na części wyspy (na jej krańcu wschodnim i w pobliżu krańca zachodniego) można poruszać się drogami publicznymi; znaczną część wyspy zajmują obszary chronione, wyłączone z ruchu pojazdami motorowymi: "Fire Island National Seashore" i położony na zachodnim końcu wyspy park stanowy "Robert Moses State Park".

</doc>
<doc id="2867629" url="https://pl.wikipedia.org/wiki?curid=2867629" title="Materiały biblioteczne">
Materiały biblioteczne

Materiały biblioteczne – dokumenty zawierające utrwalony wyraz myśli ludzkiej, przeznaczone do rozpowszechniania, niezależnie od nośnika fizycznego i sposobu zapisu treści, a zwłaszcza.
Materiałami bibliotecznymi są różne rodzaje dokumentów, które są gromadzone w bibliotekach, w przeciwieństwie do materiałów muzealnych czy archiwaliów.
Dokumenty graficzne.
Zbiory muzyczne

</doc>
<doc id="2867630" url="https://pl.wikipedia.org/wiki?curid=2867630" title="Justyn (Wiszniewski)">
Justyn (Wiszniewski)

Justyn, imię świeckie Joann Fiodorowicz Wiszniewski (ur. w 1748 lub 1751 w Siergijewskim, zm. 31 stycznia 1826) − rosyjski biskup prawosławny.
Ukończył seminarium duchowne w Riazaniu, następnie był w nim wykładowcą. Wieczyste śluby mnisze złożył w 1773. Dwa lata później został katechetą w korpusie kadetów. Od 1783 do 1799 był kapelanem cerkwi rosyjskiej w Wenecji. Po powrocie do Rosji otrzymał godność archimandryty i został przełożonym monasteru św. Józefa Wołokołamskiego, wszedł także w skład komisji duchownej przy eparchii moskiewskiej. Jeszcze w tym samym roku został przeniesiony do Świętojezierskiego Wałdajskiego Monasteru Iwerskiej Ikony Matki Bożej.
25 marca 1800 został wyświęcony na biskupa swijaskiego, wikariusza eparchii kazańskiej. W roku następnym brał udział w translacji relikwii Innocentego (Kulczyckiego). W 1802 został biskupem permskim i solikamskim. W 1818 otworzył w Permie oddział Towarzystwa Biblijnego. W Permie zorganizował seminarium duchowne, zaś w Jekaterynburgu - żeńską wspólnotę monastyczną. W 1823 odszedł w stan spoczynku, zmarł trzy lata później i został pochowany w soborze katedralnym w Permie, którego budowę sam zainicjował.

</doc>
<doc id="2867631" url="https://pl.wikipedia.org/wiki?curid=2867631" title="Salpornis">
Salpornis



</doc>
<doc id="2867632" url="https://pl.wikipedia.org/wiki?curid=2867632" title="Zatoka Lituya">
Zatoka Lituya



</doc>
<doc id="2867634" url="https://pl.wikipedia.org/wiki?curid=2867634" title="Radowene">
Radowene

Radowene () – wieś w północnej Bułgarii, w obwodzie Wraca, w gminie Roman, nad Belenską rzeką – blisko ujścia do Iskyru. Kilometr od wsi znajduje się jaskinia Pjasycznica, o długości 12 metrów. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 395 mieszkańców.
Historia.
Radowene powstało w okresie panowania tureckiego, i znajduje się na pozostałościach rzymskiego miasta Manyov.

</doc>
<doc id="2867637" url="https://pl.wikipedia.org/wiki?curid=2867637" title="Kaszewiec">
Kaszewiec

2 miejscowości w Polsce:

</doc>
<doc id="2867642" url="https://pl.wikipedia.org/wiki?curid=2867642" title="Mina Połocki">
Mina Połocki



</doc>
<doc id="2867644" url="https://pl.wikipedia.org/wiki?curid=2867644" title="Polypterus">
Polypterus

Polypterus – rodzaj słodkowodnych ryb z rodziny wielopłetwcowatych (Polypteridae). W języku polskim nazywane są "wielopłetwcami" albo "miastugami". Mniejsze gatunki są przedmiotem handlu dla potrzeb akwarystyki, a większe poławia się jako ryby konsumpcyjne.
Nazwy: naukowa "Polypterus" i zwyczajowa "wielopłetwce" nawiązują do charakterystycznej dla tego rodzaju ryb budowy płetwy grzbietowej. Składa się na nią kilkanaście samodzielnych płetewek, z których każda zawiera mocny kolec. Do kolca przyczepiony jest jeden lub kilka miękkich promieni. Płetwa ogonowa jest pozornie symetryczna. Blisko niej osadzona jest płetwa odbytowa. Płetwy brzuszne są znacznie przesunięte ku tyłowi ciała. Jedynym gatunkiem o podobnej budowie płetwy grzbietowej jest zaliczany do tej samej rodziny, ale odróżniający się brakiem płetw brzusznych trzcinnik ("Erpetoichthys calabaricus").
Miastugi występują w rzekach i jeziorach tropikalnej Afryki, zwykle w głębokich wodach, nad mulistym dnem. Ich pęcherz pławny jest podzielony na komory, które pełnią funkcję dodatkowego narządu oddechowego. Przy niedoborze tlenu ryby te podpływają ku powierzchni i oddychają powietrzem atmosferycznym, jednak – w odróżnieniu od dwudysznych – nie mogą żyć bez wody.
Wielopłetwce są rybami drapieżnymi. Dorosłe osobniki żywią się zazwyczaj rybami. Zjadają też żaby i bezkręgowce. Żerują w nocy, są wówczas bardzo aktywne. Osiągają od 20 do 80 cm długości. Płetwa odbytowa samców przystępujących do tarła znacznie się powiększa. Ikra zielonkawo zabarwiona, o średnicy 2–5 mm. Larwy mają skrzela zewnętrzne, a ich płetwa ogonowa jest typu heterocerkalnego.
Klasyfikacja.
Gatunki zaliczane do tego rodzaju:
Gatunkiem typowym rodzaju jest "Polypterus bichir".

</doc>
<doc id="2867647" url="https://pl.wikipedia.org/wiki?curid=2867647" title="Leonid Broniewoj">
Leonid Broniewoj

Leonid Broniewoj (ur. 17 grudnia 1928 w Kijowie, zm. 9 grudnia 2017 w Moskwie) – rosyjski aktor filmowy i teatralny.
Życiorys.
Leonid Broniewoj urodził się 17 grudnia 1928 roku w Kijowie w rodzinie żydowskiej. Przez 10 lat uczęszczał do szkoły muzycznej w Kijowie, gdzie uczył się grać na skrzypcach. Jego nauczycielem był Dawid Solomonowicz Berthier. Od 1988 roku występuje w moskiewskim teatrze. Zagrał również w kilku filmach.

</doc>
<doc id="2867648" url="https://pl.wikipedia.org/wiki?curid=2867648" title="Brzeźno-Wieś">
Brzeźno-Wieś

Brzeźno-Wieś – wieś w Polsce położona w województwie mazowieckim, w powiecie ostrołęckim, w gminie Goworowo.
W latach 1975–1998 miejscowość należała administracyjnie do województwa ostrołęckiego.
Miejscowość podstawowa typu wieś, ale nie samodzielna, do celów statystycznych jest częścią Brzeźna. Nazwa nie jest używana jako adres, ale jest w spisie kodów pocztowych. Występuje jako nazwa obrębu geodezyjnego, który obejmuje obszar na północ od dawnego dworu Marchwickich.
Wierni kościoła rzymskokatolickiego należą do parafii Podwyższenia Krzyża Świętego w Goworowie.
Historia.
W latach 1921–1939 wieś leżała w województwie białostockim, w powiecie ostrołęckim, w gminie Czerwin.
Według Powszechnego Spisu Ludności z 1921 roku wieś zamieszkiwało 246 osób w 46 budynkach mieszkalnych. Miejscowość należała do parafii rzymskokatolickiej w m. Goworowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w m. Czerwin.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia 1945 włączona w skład Generalnego Gubernatorstwa.

</doc>
<doc id="2867649" url="https://pl.wikipedia.org/wiki?curid=2867649" title="Gogol-Gajówka">
Gogol-Gajówka

Gogol-Gajówka – osada leśna w Polsce położona w województwie mazowieckim, w powiecie ostrołęckim, w gminie Goworowo.
W latach 1975–1998 miejscowość należała administracyjnie do województwa ostrołęckiego.

</doc>
<doc id="2867651" url="https://pl.wikipedia.org/wiki?curid=2867651" title="Dog With A Blog">
Dog With A Blog



</doc>
<doc id="2867653" url="https://pl.wikipedia.org/wiki?curid=2867653" title="Jurgi (osada leśna w województwie mazowieckim)">
Jurgi (osada leśna w województwie mazowieckim)

Jurgi – osada leśna w Polsce położona w województwie mazowieckim, w powiecie ostrołęckim, w gminie Goworowo.
W latach 1975–1998 miejscowość należała administracyjnie do województwa ostrołęckiego.

</doc>
<doc id="2867657" url="https://pl.wikipedia.org/wiki?curid=2867657" title="Kaszewiec (powiat ostrołęcki)">
Kaszewiec (powiat ostrołęcki)

Kaszewiec – osada leśna w Polsce położona w województwie mazowieckim, w powiecie ostrołęckim, w gminie Goworowo.
Dawniej Różan koszary.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Szczawin (od 1936 w gminie Goworowo).
Według Powszechnego Spisu Ludności z 1921 roku wieś zamieszkiwały 73 osoby w 3 budynkach mieszkalnych. Miejscowość należała do parafii rzymskokatolickiej w Różanie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Różanie.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Mackeim ("makowski") "Regierungsbezirk Zichenau ("rejencji ciechanowskiej) III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="2867659" url="https://pl.wikipedia.org/wiki?curid=2867659" title="Kruszewo (osada leśna w powiecie ostrołęckim)">
Kruszewo (osada leśna w powiecie ostrołęckim)

Kruszewo – osada leśna w Polsce położona w województwie mazowieckim, w powiecie ostrołęckim, w gminie Goworowo.
W latach 1975–1998 miejscowość należała administracyjnie do województwa ostrołęckiego.
Wierni kościoła rzymskokatolickiego należą do parafii Podwyższenia Krzyża Świętego w Goworowie.

</doc>
<doc id="2867660" url="https://pl.wikipedia.org/wiki?curid=2867660" title="Cefal pospolity">
Cefal pospolity



</doc>
<doc id="2867662" url="https://pl.wikipedia.org/wiki?curid=2867662" title="Lipianka (osada leśna)">
Lipianka (osada leśna)

Lipianka – osada leśna w Polsce położona w województwie mazowieckim, w powiecie ostrołęckim, w gminie Goworowo.
W latach 1975–1998 miejscowość należała administracyjnie do województwa ostrołęckiego.

</doc>
<doc id="2867663" url="https://pl.wikipedia.org/wiki?curid=2867663" title="Maksym Bursak">
Maksym Bursak

Maksym Bursak (ur. 3 lipca 1984 w Kijowie) − ukraiński bokser, były mistrz Europy w wadze średniej.
Kariera zawodowa.
Jako zawodowiec zadebiutował 16 czerwca 2004 roku, remisując z Wiaczesławem Kusowem. Do końca 2007 roku stoczył jeszcze 12 wygranych pojedynków, z mniej znanymi rywalami.
19 kwietnia 2008 roku zdobył pas IBF Youth w wadze średniej, pokonując przez TKO w 7 rundzie Mikeila Kutsiszwiliego. Tytuł obronił jeszcze dwukrotnie w 2008 roku, pokonując przed czasem Giovanni De Carolisa i Estebana Ponce.
24 kwietnia 2010 roku zdobył pas WBO Inter-Continental w wadze średniej, pokonując przez TKO w 8 rundzie Niemca Marco Schulza. Tytuł obronił 3krotnie, pokonując Briana Verę, Carlosa Jereza oraz Laatekweia Hammonda.
4 maja 2012 roku zmierzył się z Hassanem N'Damem N'Jikamem o tymczasowe mistrzostwo świata WBO w wadze średniej. Pomimo dzielnej postawy, Bursak przegrał wysoko na punkty (110-118, 110-118, 111-118), doznając pierwszej porażki w karierze.
2 lutego 2013 roku zdobył mistrzostwo Europy w wadze średniej. Jego rywalem był Julien Marie Sainte, którego Bursak pokonał przez TKO w 3 rundzie. Tytuł obronił 13 lipca 2013 r., pokonując bardzo wysoko na punkty Prince'a Arrona. W rocznym podsumowaniu The Ring, Bursak zajął 9. miejsce w kategorii średniej.
Po zwakowaniu tytułu, Bursak zmierzył się 14 lutego z Jarrodem Fletcherem. W walce o międzynarodowy pas WBA, Bursak przegrał nieznacznie na punkty, tracąc dwukrotnie punkt za faule. Kolejny pojedynek stoczył 21 czerwca 2014 r., przegrywając na punkty z Martinem Murrayem.

</doc>
<doc id="2867664" url="https://pl.wikipedia.org/wiki?curid=2867664" title="Myxus niger">
Myxus niger



</doc>
<doc id="2867665" url="https://pl.wikipedia.org/wiki?curid=2867665" title="Myxus flavus">
Myxus flavus



</doc>
<doc id="2867666" url="https://pl.wikipedia.org/wiki?curid=2867666" title="Mugil vulpinus">
Mugil vulpinus



</doc>
<doc id="2867667" url="https://pl.wikipedia.org/wiki?curid=2867667" title="Mugil plumieri">
Mugil plumieri



</doc>
<doc id="2867668" url="https://pl.wikipedia.org/wiki?curid=2867668" title="Mugil peruanus">
Mugil peruanus



</doc>
<doc id="2867669" url="https://pl.wikipedia.org/wiki?curid=2867669" title="Mugil our">
Mugil our



</doc>
<doc id="2867670" url="https://pl.wikipedia.org/wiki?curid=2867670" title="Mugil marginalis">
Mugil marginalis



</doc>
<doc id="2867671" url="https://pl.wikipedia.org/wiki?curid=2867671" title="Mugil lineatus">
Mugil lineatus



</doc>
<doc id="2867672" url="https://pl.wikipedia.org/wiki?curid=2867672" title="Mugil gelatinosus">
Mugil gelatinosus



</doc>
<doc id="2867673" url="https://pl.wikipedia.org/wiki?curid=2867673" title="Mugil galapagensis">
Mugil galapagensis



</doc>
<doc id="2867674" url="https://pl.wikipedia.org/wiki?curid=2867674" title="Mugil dobula">
Mugil dobula



</doc>
<doc id="2867675" url="https://pl.wikipedia.org/wiki?curid=2867675" title="Mugil crenilabis our">
Mugil crenilabis our



</doc>
<doc id="2867676" url="https://pl.wikipedia.org/wiki?curid=2867676" title="Wojciech Leśniak">
Wojciech Leśniak

Wojciech Leśniak (ur. 27 listopada 1951 w Katowicach) – polski aktor teatralny i filmowy.
Życiorys.
Po maturze zdał do Szkoły Teatralnej w Warszawie, potem przeniósł się do krakowskiej PWST, którą ukończył w 1976.
Związany z teatrem:
Życie prywatne.
Syn aktorskiego małżeństwa Sabiny Chromińskiej i Michała Leśniaka, mąż aktorki Ewy Leśniak.

</doc>
<doc id="2867677" url="https://pl.wikipedia.org/wiki?curid=2867677" title="Mugil ciliilabis">
Mugil ciliilabis



</doc>
<doc id="2867678" url="https://pl.wikipedia.org/wiki?curid=2867678" title="Mugil cephalus cephalus">
Mugil cephalus cephalus



</doc>
<doc id="2867679" url="https://pl.wikipedia.org/wiki?curid=2867679" title="Mugil cephalus ashanteensis">
Mugil cephalus ashanteensis



</doc>
<doc id="2867680" url="https://pl.wikipedia.org/wiki?curid=2867680" title="Mugil cephalotus">
Mugil cephalotus



</doc>
<doc id="2867681" url="https://pl.wikipedia.org/wiki?curid=2867681" title="Mugil cephalas">
Mugil cephalas



</doc>
<doc id="2867682" url="https://pl.wikipedia.org/wiki?curid=2867682" title="Mugil catalarum">
Mugil catalarum



</doc>
<doc id="2867684" url="https://pl.wikipedia.org/wiki?curid=2867684" title="Sparus cetaceus">
Sparus cetaceus



</doc>
<doc id="2867685" url="https://pl.wikipedia.org/wiki?curid=2867685" title="Myxus tincoides">
Myxus tincoides



</doc>
<doc id="2867686" url="https://pl.wikipedia.org/wiki?curid=2867686" title="Myxus superficialis">
Myxus superficialis



</doc>
<doc id="2867687" url="https://pl.wikipedia.org/wiki?curid=2867687" title="Myxus lepidopterus">
Myxus lepidopterus



</doc>
<doc id="2867688" url="https://pl.wikipedia.org/wiki?curid=2867688" title="Myxus caecutiens">
Myxus caecutiens



</doc>
<doc id="2867689" url="https://pl.wikipedia.org/wiki?curid=2867689" title="Myxus barnardi">
Myxus barnardi



</doc>
<doc id="2867690" url="https://pl.wikipedia.org/wiki?curid=2867690" title="Mugil trichilus">
Mugil trichilus



</doc>
<doc id="2867692" url="https://pl.wikipedia.org/wiki?curid=2867692" title="Mugil tongae">
Mugil tongae



</doc>
<doc id="2867693" url="https://pl.wikipedia.org/wiki?curid=2867693" title="Mugil tang">
Mugil tang



</doc>
<doc id="2867694" url="https://pl.wikipedia.org/wiki?curid=2867694" title="Mugil rammelsbergii">
Mugil rammelsbergii



</doc>
<doc id="2867695" url="https://pl.wikipedia.org/wiki?curid=2867695" title="Mugil provensalis">
Mugil provensalis



</doc>
<doc id="2867696" url="https://pl.wikipedia.org/wiki?curid=2867696" title="Mugil occidentalis">
Mugil occidentalis



</doc>
<doc id="2867697" url="https://pl.wikipedia.org/wiki?curid=2867697" title="Mugil mulleri">
Mugil mulleri



</doc>
<doc id="2867698" url="https://pl.wikipedia.org/wiki?curid=2867698" title="Mugil muelleri">
Mugil muelleri



</doc>
<doc id="2867699" url="https://pl.wikipedia.org/wiki?curid=2867699" title="Mugil mexicanus">
Mugil mexicanus



</doc>
<doc id="2867700" url="https://pl.wikipedia.org/wiki?curid=2867700" title="Mugil japonicus">
Mugil japonicus



</doc>
<doc id="2867701" url="https://pl.wikipedia.org/wiki?curid=2867701" title="Mugil hypselosoma">
Mugil hypselosoma



</doc>
<doc id="2867702" url="https://pl.wikipedia.org/wiki?curid=2867702" title="Mugil grandis">
Mugil grandis



</doc>
<doc id="2867703" url="https://pl.wikipedia.org/wiki?curid=2867703" title="Mugil constantiae">
Mugil constantiae



</doc>
<doc id="2867704" url="https://pl.wikipedia.org/wiki?curid=2867704" title="Mugil borbonicus">
Mugil borbonicus



</doc>
<doc id="2867705" url="https://pl.wikipedia.org/wiki?curid=2867705" title="Mugil berlandieri">
Mugil berlandieri



</doc>
<doc id="2867706" url="https://pl.wikipedia.org/wiki?curid=2867706" title="Mugil ashanteensis">
Mugil ashanteensis



</doc>
<doc id="2867707" url="https://pl.wikipedia.org/wiki?curid=2867707" title="Mugil albula">
Mugil albula



</doc>
<doc id="2867708" url="https://pl.wikipedia.org/wiki?curid=2867708" title="Nowa Akropolis">
Nowa Akropolis

Nowa Akropolis (oficjalna nazwa: Organización Internacional Nueva Acrópolis, skr. OINA) – międzynarodowa organizacja non-profit założona w 1957 roku w Argentynie przez Jorge Ángel Livraga Rizzi (1930–1991), historyka i filozofa. W Polsce organizacja działa od roku 2004. Jej misją jest krzewienie ponadczasowej filozofii w realiach współczesności, poprzez studia porównawcze filozofii Wschodu i Zachodu. Fundamentem organizacji obecnej w ponad czterdziestu krajach jest wolontariat.
Założyciel.
Profesor Jorge A. Livraga Rizzi, z pochodzenia Włoch, urodził się w Buenos Aires w 1930 roku. Na tamtejszym uniwersytecie studiował medycynę, historię sztuki i filozofię. Zmarł w Madrycie w 1991 roku.
Publikował książki, artykuły oraz eseje filozoficzne, w których poruszał tematy kultur antycznych cywilizacji, jak też wyzwania współczesnego świata. W 1976 roku działalność jego nagrodzona została „Krzyżem Paryża” przyznawanym za sztukę, naukę i literaturę, jak również przyznano mu członkostwo „Akademii Burckhardta”. W 1951 roku w Argentynie otrzymał pierwszą państwową nagrodę za poezję.
Cele i Zasady.
Wszelka aktywność Nowej Akropolis oparta jest na trzech wartościach:
Działalność.
Nowa Akropolis swoim zakresem działalności obejmuje trzy obszary:
W dziedzinie filozofii – prowadzi porównawczy kurs filozofii Wschodu i Zachodu (m.in. Bhagawadgita, Konfucjusz, Platon, stoicyzm oraz neoplatonizm), jak również różnego typu wykłady publiczne. Corocznie organizuje obchody Światowego Dnia Filozofii z inicjatywy UNESCO.
W dziedzinie kultury – organizuje kursy, warsztaty, wystawy i publiczne prezentacje o cywilizacjach, nauce i sztuce z różnych zakątków świata.
W dziedzinie wolontariatu - współpracuje z organizacjami pomocy społecznej, humanitarnej i ekologicznej. Wspiera też międzynarodowe programy promujące wolontariat.

</doc>
<doc id="2867709" url="https://pl.wikipedia.org/wiki?curid=2867709" title="Menas (patriarcha konstantynopolitański)">
Menas (patriarcha konstantynopolitański)

Menas, starogr. Μηνάς (zm. 25 sierpnia 552) – patriarcha Konstantynopola w latach 536–552, święty prawosławny.
Życiorys.
Pochodził z Aleksandrii, gdzie był najpierw prezbiterem a później kapelanem w hospicjum św. Samsona (zm. 530) w czasach panowania św. Justyniana (527–565). Po 518 r. został metropolitą Trapezuntu.
W 536 r. przebywający w Konstantynopolu św. Agapit (papież 535–536) powołał go na patriarchę konstantynopolitańskiego na miejsce Antymiusza ("Antyma"), usuniętego z urzędu z powodu głoszonego przezeń monofizytyzmu. Menas zwołał z tego powodu 2 maja 536 synod na którym wezwano Antyma do wyrzeczenia się heretyckich poglądów. Antym nie stawił się na zebranie biskupów, w związku z czym został ekskomunikowany i pozbawiony godności kapłańskiej (zmarł jednak pojednany z Justynianem i z Rzymem).
W 543 roku Menas przewodniczył synodowi, na którym omawiano orygenizm.
Kilka lat później ekskomunika dotknęła również Menasa, którą nałożył nań papież Wigiliusz (537–555) za kompromitację w sprawie "Trzech Rozdziałów" (gr. "Tría Kephálaia").
Św. Menas zmarł 25 sierpnia 552 pojednany z papiestwem.
Jego wspomnienie liturgiczne obchodzone jest w dzienną pamiątkę śmierci 25 sierpnia/7 września.

</doc>
<doc id="2867710" url="https://pl.wikipedia.org/wiki?curid=2867710" title="Kościół św. Jakuba w Piotrkowie Kujawskim">
Kościół św. Jakuba w Piotrkowie Kujawskim

Kościół Świętego Jakuba w Piotrkowie Kujawskim – rzymskokatolicki kościół parafialny w Piotrkowie Kujawskim, w powiecie radziejowskim, w województwie kujawsko-pomorskim. Należy do parafii św. Jakuba w dekanacie piotrkowskim. Mieści się przy ulicy Św. Ducha.
Historia.
W połowie XVI stulecia Piotr Piotrowski, kanonik włocławski i proboszcz piotrkowski, a jednocześnie kolator świątyni, wybudował nowy, murowany kościół, konsekrowany w 1555 roku przez biskupa Jana Drohojewskiego, pod wezwaniem świętego Jakuba i świętego Witalisa, Bożego Ciała i Matki Bożej. To ostatnie wezwanie prawdopodobnie było związane z tym, że wtedy znajdowała się w świątyni gotycka rzeźba przedstawiająca Matkę Bożą trzymającą Pana Jezusa, odbierająca kult szczególny. "Nota bene:" rzeźba ta znajduje się do dziś w głównym ołtarzu świątyni. W pierwszej połowie XVIII stulecia świątynia została nieco przebudowana. Duża wieża, która zagrażała bezpieczeństwu całej budowli, została zastąpiona inną, drewnianą o lżejszej konstrukcji. Wkrótce została zasygnalizowana potrzeba gruntownego remontu świątyni, w 1791 roku określono nawet zakres przewidzianych prac. Plany te zostały zrealizowane w latach 1810–1812 przez proboszcza oraz sufragana włocławskiego i oficjała, a w przyszłości biskupa lubelskiego, Marcelego Dzięcielskiego. W czasie tych prac została wybudowana nowa, dosyć okazała wieża. Ta jednak w kilkadziesiąt lat później ponownie zagrażała bezpieczeństwu. Dlatego w 1864 roku proboszcz Jan Sobecki rozbudował kościół. Przedłużono go o dwa przęsła, wybudowano całkowicie nową wieżę oraz dobudowano kaplice boczne, a także odnowiono wnętrze i wyzłocono ołtarze. Fakt ten upamiętnia zachowana tablica pamiątkowa, wmurowana na zewnątrz. Budowla była remontowana w latach 1922, 1950 i 1975. Zostały wymalowane również kraty i kaplice boczne. W latach 1982–1983 świątynia została pokryta nawą dachówką karpiówką, a wieże blachą miedzianą.
Architektura i wyposażenie.
Jest to świątynia późnogotycka z nowszą neogotycką częścią zachodnią i wieżą, zbudowana z czerwonej cegły, orientowana, o jednej nawie. Prezbiterium jest dwuprzęsłowe, zamknięte wielobocznie, posiada nową zakrystię i przedsionek od strony północnej. Szersza prostokątna nawa, posiada sklepienie sieciowe. Ołtarz główny w stylu barokowym pochodzi z około 1700 roku. Gotycka rzeźba – Pieta pochodzi z około 1400 roku. Srebrny krzyż i wota pochodzą z XVIII stulecia. W górnej kondygnacji głównego ołtarza znajduje się obraz Chusta św. Weroniki, ośmioboczny, z XVIII stulecia. W ołtarzu bocznym mieści się rzeźba Chrystusa Ukrzyżowanego z XVII stulecia z metalowym perizonium i koroną. Krucyfiks barokowo-ludowy pochodzi z XVIII stulecia.

</doc>
<doc id="2867713" url="https://pl.wikipedia.org/wiki?curid=2867713" title="Ruairi Quinn">
Ruairi Quinn

Ruairi Quinn, irl. Ruairí Ó Cuinn (ur. 2 kwietnia 1946 w Dublinie) – irlandzki polityk, architekt i samorządowiec, działacz Partii Pracy, w latach 1997–2002 lider tego ugrupowania, długoletni parlamentarzysta, minister w różnych resortach.
Życiorys.
Absolwent katolickiej szkoły średniej Blackrock College, następnie studiował architekturę na University College Dublin oraz kształcił się w Atenach w zakresie ekistyki. Pracował jako architekt, w latach 1972–1981 był także nauczycielem akademickim na UCD.
Zaangażował się w działalność polityczną w ramach Partii Pracy. W latach 1974–1977 i 1991–1993 był radnym miejskim w Dublinie. W 1973 bezskutecznie ubiegał się o mandat Teachta Dála. W 1976 został przez premiera powołany w skład Seanad Éireann. W 1977 po raz pierwszy wybrany do Dáil Éireann, nie uzyskał reelekcji w wyborach w 1981. W tym samym roku ponownie został senatorem z ramienia panelu przemysłowego i handlowego. W lutym 1982 tym razem z powodzeniem kandydował do Dáil Éireann, mandat Teachta Dála odnawiał następnie w wyborach w listopadzie tegoż roku, a potem w kolejnych wyborach w 1987, 1989, 1992, 1997, 2002, 2007 i 2011.
W grudniu 1982 po raz pierwszy objął funkcję rządową – Taoiseach Garret FitzGerald powierzył mu stanowisko ministra stanu odpowiedzialnego za sprawy urbanizacji i mieszkalnictwa. W grudniu 1983 przeszedł na urząd ministra pracy, który sprawował do stycznia 1987. Od lutego 1986 był jednocześnie ministrem ds. służb publicznych. Od stycznia 1993 do listopada 1994 był ministrem przedsiębiorczości i zatrudnienia w gabinecie Alberta Reynoldsa. Od grudnia 1994 do czerwca 1997 pełnił funkcję ministra finansów w rządzie Johna Brutona.
W listopadzie 1997 został nowym liderem Partii Pracy, zastąpił kierującego tym ugrupowaniem przez 15 lat Dicka Springa. Na czele partii stał do października 2002, kiedy to na nowego lidera powołano Pata Rabbitte'a. Powrócił w skład rządu w marcu 2011 jako minister edukacji i umiejętności u Endy Kenny’ego. Zrezygnował z tego stanowiska w lipcu 2014, zapowiadając jednocześnie rezygnację z kandydowania w kolejnych wyborach parlamentarnych. Mandat deputowanego wykonywał do 2016.

</doc>
<doc id="2867714" url="https://pl.wikipedia.org/wiki?curid=2867714" title="Cyrielle Convert">
Cyrielle Convert

Cyrielle Convert (ur. 5 grudnia 1985) – francuska kolarka BMX, srebrna medalistka mistrzostw świata.
Kariera.
Największy sukces w karierze Cyrielle Convert osiągnęła w 2004 roku, kiedy zdobyła srebrny medal w kategorii elite podczas mistrzostw świata w Valkenswaard. W zawodach tych wyprzedziła ją jedynie María Gabriela Díaz z Argentyny, a trzecie miejsce zajęła Alice Jung z USA. Był to jedyny medal wywalczony przez Convert na seniorskiej imprezie tej rangi. Francuzka dwukrotnie była blisko podium: zarówno w wyścigu elite jak i w cruiserze była czwarta na mistrzostwach świata w Victorii. Ponadto w kategorii juniorów była druga podczas mistrzostw świata w Paulinii w 2002 roku i trzecia na rozgrywanych rok później mistrzostwach w Perth. Nigdy nie wystąpiła na igrzyskach olimpijskich.

</doc>
<doc id="2867715" url="https://pl.wikipedia.org/wiki?curid=2867715" title="Motohiko Ban">
Motohiko Ban

 – japoński skoczek narciarski, pierwszy skoczek z tego kraju, który wystąpił na zimowych igrzyskach olimpijskich.
Igrzyska olimpijskie.
Uczestniczył w Zimowych Igrzyskach Olimpijskich 1928 w Sankt Moritz. Był jedynym skoczkiem z Japonii, który wystartował na igrzyskach w Szwajcarii.
Na tych igrzyskach wystąpił w zawodach na skoczni normalnej K-66. W pierwszej serii oddał najkrótszy skok w konkursie (34,5 m), który zakończył się upadkiem. W drugiej serii również oddał najkrótszy skok (39 m), tym razem ustany. Ban zakończył konkurs z notą 4,000 pkt.; dała mu ona ostatnie, 38. miejsce.

</doc>
<doc id="2867716" url="https://pl.wikipedia.org/wiki?curid=2867716" title="Ryszard Kubiczek">
Ryszard Kubiczek

Ryszard Kubiczek (ur. 2 października 1924 we Lwowie, zm. 13 października 2015) – generał brygady LWP.
Życiorys.
Do 1939 uczył się w konserwatorium muzycznym we Lwowie, w czerwcu 1940 wraz z rodziną wywieziony przez NKWD do Maryjskiej ASRR, gdzie pracował przy wyrębie tajgi. W maju 1943 wstąpił do Armii Polskiej w ZSRR, do 1 pp 1 DP im. T. Kościuszki. Skończył kurs w obozie w Sielcach nad Oką i kurs kierowców w Bronnicy pod Moskwą. Kierowca w 1 Samodzielnym batalionie szturmowym 1 DP. W 1944 elew szkoły oficerskiej w Kostromie, Riazaniu i Chełmie, od jesieni 1944 dowódca plutonu i podporucznik. Dowódca szkolnej baterii w Oficerskiej Szkole Artylerii w Olsztynie i baterii sztabowej w 54 pal w Ełku. 1948–1950 dowódca 29 dywizjonu artylerii ciężkiej w Bolesławcu, 1950–1952 dowódca 70 pułku artylerii haubic w Gnieźnie, 1952–1953 dowódca 15 Brygady Artylerii Ciężkiej w Węgorzewie, 1954 dowódca 26 Brygady Haubic w Orzyszu. 1954–1955 na kursie akademickim w Akademii Sztabu Generalnego WP w Rembertowie. 1955-1956 dowódca artylerii 8 Korpusu Armijnego w Olsztynie, później krótko dowódca tego Korpusu. 1956–1961 szef sztabu Dowództwa Artylerii Pomorskiego Okręgu Wojskowego w Bydgoszczy. Od 1961 do 1963 studiował w Akademii Sztabu Generalnego Sił Zbrojnych ZSRR im. K. Woroszyłowa w Moskwie, następnie szef artylerii Pomorskiego Okręgu Wojskowego, od 1965 zastępca szefa, a od kwietnia 1966 szef Wojsk Rakietowych i Artylerii tego okręgu. Jesienią 1972 mianowany generałem brygady; nominację wręczył mu w Belwederze przewodniczący Rady Państwa PRL Henryk Jabłoński. 1972–1977 zastępca szefa, a 1977–1983 szef Wojsk Rakietowych i Artylerii WP. 1983–1989 komendant Wydziału Wojsk Lądowych ASG WP w Warszawie. W 1989 przeszedł w stan spoczynku. Pochowany na cmentarzu Powązki Wojskowe w Warszawie (kwatera FIII-9-14).

</doc>
<doc id="2867719" url="https://pl.wikipedia.org/wiki?curid=2867719" title="Schizoanaliza">
Schizoanaliza

Schizoanaliza (fr. "schizoanalyse") – termin wprowadzony w 1972 roku przez filozofa Gilles'a Deleuze i psychoterapeutę Felixa Guattariego w ich książce "L'Anti-Œdipe" ("Anty-Edyp"), jednym z dwóch tomów noszących "duży" tytuł "Capitalisme et schizophrénie". Pojęcie to wpisuje się w nurt psychiatrii materialistycznej i jest szczególnym przypadkiem w teorii systemowej. Formowanie pojęcia było kontynuowane w drugim tomie książki "Mille Plateaux". Schizoanaliza kształtowana była przez obu autorów i indywidualnie w pracach Guattariego, np. w książce "Chaosmose" (1992).
Charakterystyka pojęcia.
Konstrukt teoretyczny.
Za punkt wyjścia w schizoanalizie nie podejmuje się rozpoznawania objawów jako zjawisk prowadzących do odsłonięcia kompleksu, gdyż każdy przejaw ludzkiej natury jest czymś, co prowadzi do ujawnienia prądów pragnienia/pożądania (czegoś zupełnie różnego od kompleksu). Jako źródła stawiano dwóch autorów: Marksa – pierwiastek rewolucyjny oraz ekonomiczny i Nietzschego – pierwiastek szaleństwa.
Składnikami obiektywnymi, których treść jest odmienna w każdym analizowanym przypadku są przejścia: od paranoi do schizofrenii, od faszyzmu do rewolucji, od załamań do przełamań. Faszyzm jest tu ujmowany w bardzo szerokim znaczeniu jako wszystko (absolutnie wszystko), co zniewala: począwszy od Polityki, Ekonomii, Szkoły, Kościoła, a skończywszy na Ego, jakim je widział Freud. Ekstremalne oscylacje uwidaczniają się w przejściu od poziomu zerowego (wyraża go skarga neurotyka "Nie prosiłem się na ten świat... Zostawcie mnie w spokoju"), czyli od ciała bez narządów do poziomu n-tej potęgi (wyraża go stan psychotyczny schizofrenika "Jestem całym istnieniem, wszystkimi imionami w historii"), czyli "schizofrenicznego przebiegu pragnienia/pożądania".
Metoda badania.
Schizoanaliza jest nastawiona na badanie procesu zachodzącego według schematu:
pragnienie/pożądanie ⇒ wytwarzanie/produkowanie
W badaniu tym nie chodzi o wytworzenie konstruktu, schematu, wewnętrznej budowy człowieka, ale o dostęp do nieskrępowanej ludzkiej natury, która pragnie/pożąda poprzez pewne siły, i one właśnie są tematem zainteresowania tej techniki – bez uprzedmiotawiania ich. Badanie procesu, a nie jakby stop-klatki filmu.
Kapitalizm i schizofrenia.
W "Capitalisme et schizophrénie", wątkiem przewodnim jest tarcie pomiędzy Marksem i Nietzschem, między rewolucją i myślą, między bojownikiem-Guattarim i filozofem-Deleuzem. Te tarcia powodują powstanie trzech konstruktów:
Autorzy zachęcają do wyzbycia się zniewalającego ego, by porzucić wszystko, co antropomorficzne, uzbrojone w antropologię; wszystkich mitów i wzorców tragicznych (z zakresu teatru) i całego egzystencjalizmu. Droga odrzucania wszystkich tych kajdan wiedzie do odczucia wszystkiego, co "nieludzkie" w człowieku – chceń, sił, jego przekształceń i przeobrażeń.
Według Anti-Oedipus, powinność uczenia się od psychotyków rozbijania struktur edypalnych i wszelkich reżimów, polegającego na skrajnych posunięciach polityki pragnienia (sensu stricto) i wyzbyciu się wszystkich wierzeń, jest jedyną drogą do wyzwolenia się od tyranii mistyfikacji, która nas otacza. Dojście do prawdy ludzkiej natury polega na unieważnieniu wszystkich władających człowiekiem struktur edypalnych i podporządkowań władzy, takich jak:
Podążenie jednocześnie we wszystkich tych kierunkach pozwala na uniknięcie uwięzienia w schemacie, kodzie czy jakimkolwiek narzędziu wyjaśniającym. Schizoanaliza przeprowadzana na schizofrenikach upewnia nas tylko, że jesteśmy chorzy na samych siebie – podporządkowanie wobec ego.
Według autorów "Anti-Oedipus", szaleństwo (vide: Nietzsche) jest skrajną metodą wyłamania się spod jakiejkolwiek władzy, za pomocą odłączenia się (izolacji).
Natura ludzka okazuje się jednocześnie indywidualna i kolektywna – może objawiać się w jednostce oraz we wspólnych pragnieniach kolektywu.

</doc>
<doc id="2867721" url="https://pl.wikipedia.org/wiki?curid=2867721" title="Arsienij Tarkowski">
Arsienij Tarkowski

Arsienij Aleksandrowicz Tarkowski (ros. Арсений Александрович Тарковский, ur. w Jelizawietgradzie, zm. 27 maja 1989 w Moskwie) – radziecki poeta i tłumacz, ojciec reżysera filmowego Andrieja Tarkowskiego.
Życiorys.
Urodził się w rodzinie urzędnika bankowego. Jego ojciec Aleksander (1862–1924) pochodził z polskiej rodziny szlacheckiej, był związany z Narodnikami, występował w teatrze amatorskim.
W 1921 Arsienij wraz z przyjaciółmi opublikował w miejscowej gazecie akrostych, w którym ukryte było nazwisko Lenina. Autorzy tegoż zostali aresztowani, Arsienijowi udało się uciec z transportu skazańców.
W 1924 przeniósł się do Moskwy, gdzie prowadził w gazecie kolejarskiej „Gudok” dział redakcyjny pisany wierszem.
W latach 1925–1929 studiował literaturę na Wyższych Państwowych Kursach Literackich. W tym czasie tłumaczył poezje z języków turkmeńskiego, gruzińskiego, ormiańskiego i arabskiego.
W roku 1940 został członkiem Związku Pisarzy Radzieckich.
W październiku 1941 został ewakuowany z Moskwy do Kazania, stąd do Czystopola. Zgłosił się na ochotnika do wojska i został korespondentem frontowym gazety „Bojewaja triewoga”. W grudniu 1943 został raniony pociskiem w nogę, z czego wywiązała się zgorzel gazowa. Przeszedł sześć zabiegów chirurgicznych.
Do końca życia zajmował się przekładami z literatury krajów Bliskiego Wschodu. Jego pierwszy zbiór własnych wierszy, „Przed śniegiem” ukazał się w roku 1962.

</doc>
<doc id="2867723" url="https://pl.wikipedia.org/wiki?curid=2867723" title="Alice Jung">
Alice Jung

Alice Jung (ur. 23 kwietnia 1982) − amerykańska kolarka BMX pochodzenia koreańskiego, brązowa medalistka mistrzostw świata 2004.
Osiągnięcia sportowe.
Największy sukces w karierze Alice Jung osiągnęła w 2004 roku, kiedy zdobyła brązowy medal w kategorii elite podczas mistrzostw świata w Valkenswaard, ustępując Maríi Gabrieli Díaz z Argentyny oraz Francuzce Cyrielle Convert. Był to jedyny medal wywalczony przez Jung na seniorskiej imprezie tej rangi. Na rozgrywanych rok wcześniej mistrzostwach świata w Perth w tej samej konkurencji zajęła szóstą pozycję. Nigdy nie wystąpiła na igrzyskach olimpijskich.

</doc>
<doc id="2867724" url="https://pl.wikipedia.org/wiki?curid=2867724" title="VTR Open 2013">
VTR Open 2013

VTR Open 2013 – tenisowy turniej ATP World Tour rangi ATP World Tour 250 z cyklu VTR Open rozgrywany w dniach 4–10 lutego 2013 roku w Viña del Mar na kortach ziemnych o puli nagród 410 200 dolarów amerykańskich.

</doc>
<doc id="2867726" url="https://pl.wikipedia.org/wiki?curid=2867726" title="Jiří Šlégr">
Jiří Šlégr

Jiří Šlégr (ur. 30 maja 1971 w Igławie) – czeski hokeista, reprezentant Czech, olimpijczyk. Polityk i parlamentarzysta. Były członek Czeskiej Partii Socjaldemokratycznej, obecnie polityk partii Narodowi Socjaliści – Lewica XXI Wieku. Od 2010 poseł czeskiej Izby Poselskiej.
Kariera klubowa.
Wychowanek wieloletni zawodnik klubu HC Litvínov. W 2010 i 2011 przerywał karierę zawodniczą, po czym wznawiał ją. W styczniu 2013 miał zostać w trybie nagłym ponownie zawodnikiem macierzystego klubu, jednak nie zdecydował się na grę. We wrześniu 2013 oficjalnie powrócił do gry w drużynie Litvínova. W lipcu 2014 przedłużył kontrakt z klubem o rok. Po zakończeniu sezonu 2014/2015, w którym drużyna Litvínova zdobyła mistrzostwo Czech, Jiří Šlégr zakończył karierę zawodniczą.
Kariera reprezentacyjna.
Na początku swojej kariery reprezentował Czechosłowacji. Następnie został reprezentantem Czech. Uczestniczył w turniejach mistrzostw świata w 1991, 1997, 2004, 2005, Canada Cup w 1991, Pucharu Świata 1996, 2004 oraz zimowych igrzysk olimpijskich 1992, 1998.
Sukcesy.
Obok Jaromíra Jágra jest jednym z dwóch Czechów wyróżnionym w grupie Triple Gold Club (tzw. Klub Potrójngo Złota), skupijącej zawodników, którzy w swojej karierze zdobyli „trzy złota” – Puchar Stanleya, mistrzostwo olimpijskie i mistrzostwo świata. 
Kariera polityczna.
Początkowo był politykiem działającym w Litvínovie. Od 2008 roku rozpoczął współpracę w Czeskiej Partii Socjaldemokratycznej. W wyborach 2010 z list partii został wybrany posłem Izby Poselskiej, izby niższej czeskiego parlamentu. W 2011 roku ówczesny prezes partii CzPS, Jiří Paroubek założył nową partię polityczną pod nazwą Narodowi Socjaliści – Lewica XXI Wieku. Partia ma dwóch przedstawicieli w czeskiej izbie parlamentu. Są nimi Paroubek i Šlégr.

</doc>
<doc id="2867727" url="https://pl.wikipedia.org/wiki?curid=2867727" title="Victor Galindez">
Victor Galindez



</doc>
<doc id="2867731" url="https://pl.wikipedia.org/wiki?curid=2867731" title="Leonid Bronevoy">
Leonid Bronevoy



</doc>
<doc id="2867732" url="https://pl.wikipedia.org/wiki?curid=2867732" title="Sidewise Award">
Sidewise Award



</doc>
<doc id="2867733" url="https://pl.wikipedia.org/wiki?curid=2867733" title="Klara Izabella Pacowa">
Klara Izabella Pacowa

Klara Izabella Eugenia Pacowa "de domo" de Mailly-Lespine (ur. 1631 w Paryżu, zm. 11 marca 1685 roku) – żona kanclerza wielkiego litewskiego Krzysztofa Zygmunta Paca (od 1654 r.), dama dworu królowej Polski Ludwiki Marii, starosta kozienicki.
Życiorys.
Wywodziła się ze zubożałej francuskiej rodziny, daleka krewna Ludwiki Marii Gonzagi. Była córką zubożałego hrabiego Antoniego de Mailly-Lespine i Genowefy d’Ufre, wdowy po księciu de Croy. Wraz z królową przyjechała w 1646 roku do Polski i została przez nią wydana za chorążego wielkiego litewskiego Krzysztofa Zygmunta Paca (1654). Śluby dam dworu z polskimi dostojnikami miały pomóc Ludwice Marii w umocnieniu pozycji politycznej. Po elekcji Michała Korybuta Wiśniowieckiego pozostała bliskim współpracownikiem dworu. Niechęć do Marii Kazimiery Sobieskiej wpłynęła na jej niechęć do polityki Jana III Sobieskiego.
Ich jedyny syn zmarł w wielu 8 lat.

</doc>
<doc id="2867734" url="https://pl.wikipedia.org/wiki?curid=2867734" title="Kazimierz Szeląg">
Kazimierz Szeląg

Kazimierz Szeląg (ur. 20 stycznia 1933 w Nawsiach Kołaczyckich) − generał brygady WP.
Życiorys.
W 1950 roku skończył liceum w Kołaczycach, po czym przez rok pracował w Zakładach Przemysłu Papierniczego w Wojcieszowicach, następnie wstąpił do Wojska Polskiego i w 1952 roku ukończył Techniczną Szkołę Wojsk Lotniczych w Warszawie.
Początkowo służył jako technik uzbrojenia lotniczego w 20. Pułku Lotnictwa Myśliwskiego we Wrocławiu w stopniu chorążego, od 1952 roku instruktor remontu uzbrojenia lotniczego, a od 1956 wykładowca w Szkole Specjalistów Remontowych Lotnictwa. Od jesieni 1953 roku podporucznik, od 1 czerwca 1956 porucznik, od września 1961 kapitan. W latach 1957–1960 technik uzbrojenia eskadry lotniczej w 5. Pułku Lotnictwa Szturmowego w Bydgoszczy. Następnie do 1963 roku kierownik grupy technicznej w 48. Pułku Lotnictwa Myśliwsko-Szturmowego, a w latach 1963-1965 w 4. Pułku Lotnictwa Myśliwskiego w Goleniowie. W 1965 roku był instruktorem politycznym batalionu zaopatrzenia i zastępcą dowódcy dywizjonu technicznego ds. politycznych.
W latach 1967–1971 studiował w Wojskowej Akademii Politycznej w Warszawie, następnie był zastępcą dowódcy 40. Pułku Lotnictwa Myśliwsko-Szturmowego ds. politycznych w Świdwinie w stopniu majora, a od 30 września 1972 roku podpułkownika. Od września 1976 roku był zastępcą dowódcy i szefem wydziału politycznego 26. Brygady Artylerii OPK ds. politycznych, od września 1978 w stopniu pułkownika.
Od 24 kwietnia 1980 do 6 września 1982 roku był zastępcą komendanta Wyższej Oficerskiej Szkoły Radiotechnicznej ds. politycznych w Jeleniej Górze, następnie do lutego 1987 roku zastępcą dowódcy 2. Korpusu Obrony Powietrznej Kraju ds. politycznych w Bydgoszczy, później szefem Zarządu Politycznego i zastępcą dowódcy Wojsk Lotniczych w Poznaniu ds. politycznych. Jesienią 1988 roku mianowany generałem brygady; nominację wręczył mu w Belwederze przewodniczący Rady Państwa gen. armii Wojciech Jaruzelski.
Od czerwca 1990 roku w dyspozycji MON, w maju 1991 zwolniony ze służby i później przeniesiony w stan spoczynku.
Awanse.
W trakcie wieloletniej służby w Wojsku Polskim otrzymywał awanse na kolejne stopnie wojskowe:

</doc>
<doc id="2867736" url="https://pl.wikipedia.org/wiki?curid=2867736" title="Stanisław Ejsmond">
Stanisław Ejsmond

Stanisław Ejsmond (ur. 8 sierpnia 1894 w Dąbrówce, zm. 9 września 1939 w Lublinie) – polski malarz.
Życiorys.
Jego ojcem był malarz Franciszek Teodor Ejsmond, który sam kształcił syna, pod jego kierunkiem Stanisław odbył również studia artystyczne. Po raz pierwszy wystawił swoje prace w Towarzystwie Zachęty Sztuk Pięknych, mając zaledwie szesnaście lat, począwszy od tej wystawy artysta związał się z Towarzystwem na kolejne dwadzieścia siedem lat tj. do 1937. Pełnił tam różne funkcje, m.in. zasiadał w sądach konkursowych, równocześnie regularnie wystawiał swoje prace, za które odbierał wyróżnienia i nagrody. W 1929 uczestniczył w poznańskiej wystawie artystów niestowarzyszonych. Od 1937 był zastępcą członka Komitetu Towarzystwa Zachęty Sztuk Pięknych i gospodarzem wystaw, w 1939 został wybrany na wiceprezesa. Po wybuchu II wojny światowej koordynował zabezpieczanie zbiorów Zachęty, uczestniczył w wywiezieniu do Lublina i zabezpieczeniu obrazów Jana Matejki (Bitwa pod Grunwaldem i Kazanie Skargi). Zginął 9 września 1939 w Lublinie podczas bombardowania miasta. Jego symboliczne epitafium znajduje się na grobie rodzinnym na Cmentarzu Powązkowskim w Warszawie (kw. 194).
Tworzył stosując szeroką paletę kolorów, były to martwe natury, portrety, kwiaty i kompozycje fantastyczne. Był autorem plakatów propagandowych i panneau dla firm E. Wedel i F. Bohm.
Postanowieniem prezydenta Bolesława Bieruta z 13 czerwca 1950 został pośmiertnie odznaczony Krzyżem Oficerskim Orderu Odrodzenia Polski "za zabezpieczenie dzieł sztuki polskiej".

</doc>
<doc id="2867737" url="https://pl.wikipedia.org/wiki?curid=2867737" title="Arsenij Tarkowski">
Arsenij Tarkowski



</doc>
<doc id="2867741" url="https://pl.wikipedia.org/wiki?curid=2867741" title="Nikołaj Aleksandrowicz Motowiłow">
Nikołaj Aleksandrowicz Motowiłow



</doc>
<doc id="2867743" url="https://pl.wikipedia.org/wiki?curid=2867743" title="Meike Wortel">
Meike Wortel

Meike Wortel (ur. 1982) – holenderska brydżystka, World Life Master w kategorii Kobiet (WBF), European Master oraz European Champion w kategoriach Women i Juniors (EBL).
Meike Wortel pracuje naukowo w Zakładzie Fizjologii Molekularnej Komórki Uniwersytetu Amsterdamskiego.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2867744" url="https://pl.wikipedia.org/wiki?curid=2867744" title="Clanga">
Clanga

Clanga – ponownie wyodrębniony z "Aquila" rodzaj ptaka z podrodziny jastrzębi (Accipitrinae) w rodzinie jastrzębiowatych (Accipitridae).
Zasięg występowania.
Rodzaj obejmuje gatunki występujące w Eurazji, poza sezonem lęgowym także w Afryce.
Morfologia.
Długość ciała 50–71 cm, rozpiętość skrzydeł 146–180 cm; masa ciała samic 1300–2500 g, samców 1000–1900 g.
Systematyka.
Podział systematyczny.
Wcześniej takson ten umieszczany był w rodzaju "Aquila", lecz badania filogenetyczne wykazały, że jest bliżej spokrewniony z "Lophaetus" i "Ictinaetus", z którymi tworzy klad. Część ujęć systematycznych umieszcza gatunki z tego rodzaju w "Ictinaetus". Do rodzaju należą następujące gatunki:

</doc>
<doc id="2867745" url="https://pl.wikipedia.org/wiki?curid=2867745" title="Kościół Wniebowzięcia Najświętszej Maryi Panny w Radziejowie">
Kościół Wniebowzięcia Najświętszej Maryi Panny w Radziejowie

Kościół Wniebowzięcia Najświętszej Maryi Panny w Radziejowie (radziejowska fara) – rzymskokatolicki kościół parafialny w Radziejowie, w powiecie radziejowskim, w województwie kujawsko-pomorskim. Należy do dekanatu radziejowskiego. Mieści się przy ulicy Kruszwickiej.
Historia.
Świątynia została zbudowana w 1331 roku z inicjatywy Jana Grota, biskupa krakowskiego. W XVI wieku budowla miała zapewne wieżę z zegarem znajdującym się pod opieką władz miejskich. W 1590 roku wdowa po staroście radziejowskim Janie – Zofia Leszczyńska – ufundowała kaplicę południową znajdującą się przy świątyni. W tym samym czasie budowla przeszła remont (XVI stulecie). Świątynia miała cztery ołtarze. Natomiast wizytacja z 1779 roku zawierała informację, że „wieże kościelne razem z murem odpadły i w gruzy rozwalone zostały”. Z tego źródła można również dowiedzieć się, że w świątyni znajdowała się wtedy podłoga, wykonana z desek, trzy okna od strony południowej, dwa od północnej. W budowli były również dwa pomieszczenia do pogrzebu zmarłych. Naprzeciwko głównego wejścia była umieszczona wolno stojąca drewniana dzwonnica kryta gontem, wyposażona w jeden dzwon. Świątynia wielokrotnie była palona i odbudowywana. Pożary miały miejsce w latach 1493, przed 1528, 1610, 1656 i 1704. W 1720 roku do miasta został sprowadzony zakon pijarów, którzy otrzymali na własność parafię w 1730 roku. Do świątyni zakonnicy dobudowali klasztor, który został spalony w latach: 1732, 1736, 1759 roku. Po kolejnym zniszczeniu radziejowskiej fary przez pożar – w połowie XIX stulecia – została ona odbudowana w latach 1860–1864 (dodano wtedy elementy neogotyckie). Po opuszczeniu Radziejowa przez pijarów, klasztor został rozebrany. W 1913 roku do fary została dobudowana nowa kaplica południowa, a kaplica północna została ozdobiona szczytem w stylu neogotyckim. W 1928 roku dach nad prezbiterium został nieco podwyższony i otrzymał pokrycie w postaci dachówek.
Architektura.
Jest to budowla murowana, zbudowana w stylu gotyckim z cegły palonej. Prezbiterium posiada dwa przęsła i jest zamknięte trójbocznie. Od jego północnej strony mieści się neogotycka zakrystia z przedsionkiem. Nawa jest szersza i wyższa, posiada cztery przęsła, do jej północnej i południowej strony są dostawione kaplice zbudowane w 1913 roku. Do elewacji zachodniej jest dostawiona neogotycka kruchta. W prezbiterium znajduje się neogotyckie, krzyżowe sklepienie z dwoma przęsłami, posiada ono gurty spływające na pilastry przy ścianach. Kaplice w nawie bocznej posiadają podobne sklepienie. Nawa boczna posiada płaski drewniany strop. Łuk tęczowy, arkady kaplic są półkoliste, wejście do zakrystii jest również zamknięte łukiem pełnym. Mury świątyni posiadają skarpy. Od strony wschodniej prezbiterium mieści się blenda zamknięta łukiem w ośli grzbiet. Cokół świątyni jest ceglany, oddzielony uskokiem na zewnątrz. Na północnej elewacji nawy można zobaczyć licznie przemurowania, ślady wejść oraz sklepień po nieistniejącym już klasztorze pijarów. W górnej części elewacji świątyni mieszczą się niskie głęboko rozglifione okna z ostrymi łukami oraz blendy. Na elewacji zachodniej nad kruchtą są usytuowane dwie blendy zakończone półkoliście. Szczyty nawy posiadają zwieńczenie w stylu neogotyckim, wybudowane w latach 1860-1864.. Dachy są kształtu siodłowego i przykryte są dachówką nad prezbiterium i kaplicami.
Wyposażenie.
Główne elementy wyposażenia świątyni pochodzą z XIX stulecia i charakteryzują się stylem neogotyckim, niemniej jednak zachowało się część starszego wyposażenia. W lewym ołtarzu bocznym można zobaczyć płaskorzeźbę patronki fary – Matki Bożej Szkaplerznej z przełomu XVIII i XIX stulecia, w ołtarzu kaplicy północnej – rzeźby św. Stanisława i Sebastiana z XVIII stulecia, a w kaplicy południowej – krucyfiks z XVI stulecia. Ze sprzętu liturgicznego zachowała się późnogotycka monstrancja w kształcie wieżyczkowym z XVI stulecia, która posiada barokową puszkę, popiersie Boga Ojca, gołębicę oraz figurki świętych Piotra, biskupa Stanisława, Łukasza i Mateusza z XVII stulecia, jednakże jej stopa pochodzi już z XIX stulecia.

</doc>
<doc id="2867746" url="https://pl.wikipedia.org/wiki?curid=2867746" title="Office 15">
Office 15



</doc>
<doc id="2867747" url="https://pl.wikipedia.org/wiki?curid=2867747" title="Microsoft Office 15">
Microsoft Office 15



</doc>
<doc id="2867748" url="https://pl.wikipedia.org/wiki?curid=2867748" title="Windows 2012">
Windows 2012



</doc>
<doc id="2867751" url="https://pl.wikipedia.org/wiki?curid=2867751" title="Jerzy Waszyngton (obraz Stuarta)">
Jerzy Waszyngton (obraz Stuarta)

Jerzy Waszyngton ("Athenaeum") – niedokończony obraz amerykańskiego malarza portrecisty Gilberta Charlesa Stuarta, znajdujący się obecnie w zbiorach Museum of Fine Arts w Bostonie.
W 1792 roku Stuart, wraz z całą rodziną, powrócił z Anglii do Stanów Zjednoczonych. Głównym powodem była chęć sportretowania prezydenta USA Jerzego Waszyngtona. W tym celu zamieszkał w Filadelfii, ówczesnej siedzibie rządu federalnego, by łatwiej móc zbliżyć się do prezydenta. Za sprawą listu polecającego od sędziego Sądu Najwyższego Johna Jaya, udało mu się uzyskać zaproszenie na przyjęcie, na którym poznał Waszyngtona. W 1794 roku po raz pierwszy sportretował prezydenta, jednak zniszczył tę pracę, uważając ją za nieudaną. 
Opis obrazu.
W 1796 roku Stuart ponownie podjął się namalowania Jerzego Waszyngtona z natury. Obraz powstał w jego pracowni w Germantown pod Filadelfią. Portret przedstawia sześćdziesięcioczteroletniego ówcześnie mężczyznę o wyraźnych rysach i godnej dumnej postawie. W rzeczywistości Waszyngton był bardzo niecierpliwym modelem; szybko się rozpraszał i był apatyczny. Dodatkowo Waszyngton miał problemy z protezą zębową, która powstrzymywała zapadnięcie się policzków ale zmuszała jednocześnie do napinania warg i mięśni twarzy. Te problemy powodowały, iż Stuart musiał „upiększyć” portret i nadać mu rysy godne przywódcy państwa. Obraz nie został ukończony i za zgodą prezydenta pozostał w rękach malarza. Miał służyć jako wzór dla innych przyszłych kopii i stanowić zabezpieczenie finansowe dla rodziny; niezmieniony portret prezydenta namalowany z natury mógł mieć dużą wartość majątkową. 
W 1805 roku Stuart chciał sprzedać obraz stanowi Massachusetts za kwotę tysiąca dolarów. Oferta została odrzucona i obraz pozostał w zbiorach malarza do jego śmierci w 1828 roku. Obraz został zakupiony przez Stowarzyszenie im. Waszyngtona w Bostonie i w 1831 roku sprezentowany bibliotece Boston Athenaeum, od którego portret zyskał swoją nazwę. Pomimo nieukończenia portretu, wizerunek prezydenta zyskał wielką sławę w Stanach Zjednoczonych. Amerykański krytyk Henry Theodore Tuckerman pisał:
Portret Waszyngtona na znaczkach i banknotach.
Już w 1861 roku po raz pierwszy portret Waszyngtona został wykorzystany na znaczkach pocztowych o nominale dziesięciu centów. Po raz kolejny można go było zobaczyć w emisjach z 1861, 1903 i 1954 roku. Na początku XX wieku portret wybrano by zdobił amerykański banknot jednodolarowy. Prace nad przygotowaniem matrycy zlecono rytownikowi George'owi Friderickowi Cummingowi Smillie w 1917 roku. W 1918 roku, lustrzane odbicie prezydenta znalazło się na jednodolarowym banknocie Rezerwy Federalnej. Do 1928 roku dzieło Stuarta pojawiło się na jednodolarowym banknocie Stanów Zjednoczonych w 1923 roku, jednodolarowym srebrnym certyfikacie w 1923 i 1928 roku oraz na znormalizowanym mniejszym banknocie w 1928 roku. Do 1995 roku mennica Stanów Zjednoczonych wydrukowała ponad sto miliardów jednodolarowych banknotów z portretem Waszyngtona autorstwa Stuarta, co czyni go prawdopodobnie najczęściej reprodukowanym obrazem na świecie.
Inne wersje.
W latach 1794–1796 Stuart namalował kilka wersji portretu Waszyngtona. Portret zwany "„Vaughan”" przedstawia popiersie Waszyngtona, "„Lansdowne”" to naturalnej wielkości stojący portret męża stanu. Artysta sprzedał wiele kopii tych portretów, które sporządzał wraz z córką i uczniami.

</doc>
<doc id="2867757" url="https://pl.wikipedia.org/wiki?curid=2867757" title="Open Sud de France 2013">
Open Sud de France 2013

Open Sud de France 2013 – tenisowy turniej ATP World Tour rangi ATP World Tour 250 z cyklu Open Sud de France rozgrywany w dniach 4–10 lutego 2013 roku w Montpellier na kortach twardych w hali o puli nagród 410 200 euro.

</doc>
<doc id="2867762" url="https://pl.wikipedia.org/wiki?curid=2867762" title="Béla Weiner">
Béla Weiner

Béla Weiner (ur. 4 września 1896 - zm. w sierpniu 1979) – węgierski hokeista, olimpijczyk z Sankt Moritz, uczestnik mistrzostw świata. 
Béla Weiner był jednym z 10 zawodników, którzy wystąpili na igrzyskach w Sankt Moritz. Był to pierwszy start Węgrów w hokeju na lodzie na zimowych igrzyskach olimpijskich. 
Weiner wystąpił we wszystkich trzech meczach, jakie Węgrzy rozegrali na tym turnieju. 11 lutego, Węgrzy zmierzyli się z reprezentacją Francji; mecz zakończył się zwycięstwem Francuzów 2-0. Następnego dnia, Weiner i inni zmierzyli się z Belgami; w tym meczu, zwycięstwo 3-2 odnieśli Belgowie, a Weiner strzelił jednego z dwóch goli. W ostatnim spotkaniu rozegranym 16 lutego, Węgrów pokonała ekipa Brytyjczyków (1-0). Węgrzy zajęli ostatnie miejsce w grupie i nie odnieśli awansu do kolejnej fazy rozgrywek.
Weiner był także w składzie reprezentacji na Mistrzostwach Świata w 1930 roku. Węgrzy wówczas wygrali 2–0 w 1/8 finału z drużyną Włoch. W ćwierćfinale, Węgrzy przegrali 1–4 z hokeistami niemieckimi; dało im to szóste miejsce ex aequo z kilkoma innymi drużynami (Francja, Czechosłowacja i Japonia). 
Zawody te były również turniejem o Mistrzostwo Europy. Z racji tego, że spoza kontynentu europejskiego wyżej uplasowała się tylko Kanada, to w klasyfikacji europejskiej, Madziarzy skończyli zawody na piątym miejscu ex aequo z Francją i Czechosłowacją.

</doc>
<doc id="2867763" url="https://pl.wikipedia.org/wiki?curid=2867763" title="Intawolacja">
Intawolacja



</doc>
<doc id="2867764" url="https://pl.wikipedia.org/wiki?curid=2867764" title="Weilheim i.OB">
Weilheim i.OB



</doc>
<doc id="2867766" url="https://pl.wikipedia.org/wiki?curid=2867766" title="Red Bull RB9">
Red Bull RB9

Red Bull RB9 – samochód Formuły 1 zespołu Infiniti Red Bull Racing zaprojektowany przez Adriana Newey na sezon 2013. Prezentacja pojazdu poprzez publikację materiałów odbyła się 3 lutego 2013 roku w siedzibie zespołu w Milton Keynes.

</doc>
<doc id="2867768" url="https://pl.wikipedia.org/wiki?curid=2867768" title="Clanga pomarina">
Clanga pomarina



</doc>
<doc id="2867769" url="https://pl.wikipedia.org/wiki?curid=2867769" title="Ictinaetus pomarinus">
Ictinaetus pomarinus



</doc>
<doc id="2867772" url="https://pl.wikipedia.org/wiki?curid=2867772" title="Frigyes Barna">
Frigyes Barna

Frigyes Barna (ur. 27 lutego 1896 - zm. 31 stycznia 1958) – węgierski hokeista, olimpijczyk z Sankt Moritz, uczestnik mistrzostw świata. 
Frigyes Barna był jednym z 10 zawodników, którzy wystąpili na igrzyskach w Sankt Moritz. Był to pierwszy start Węgrów w hokeju na lodzie na zimowych igrzyskach olimpijskich. 
Barna wystąpił we wszystkich trzech meczach, jakie Węgrzy rozegrali na tym turnieju. 11 lutego, Węgrzy zmierzyli się z reprezentacją Francji; mecz zakończył się zwycięstwem Francuzów 2-0. Następnego dnia, Barna i inni zmierzyli się z Belgami; w tym meczu, zwycięstwo 3-2 odnieśli Belgowie. W ostatnim spotkaniu rozegranym 16 lutego, Węgrów pokonała ekipa Brytyjczyków (1-0). Węgrzy zajęli ostatnie miejsce w grupie i nie odnieśli awansu do kolejnej fazy rozgrywek.
Barna był także w składzie reprezentacji na Mistrzostwach Świata w 1930 roku. Węgrzy wówczas wygrali 2–0 w 1/8 finału z drużyną Włoch. W ćwierćfinale, Węgrzy przegrali 1–4 z hokeistami niemieckimi; dało im to szóste miejsce ex aequo z kilkoma innymi drużynami (Francja, Czechosłowacja i Japonia). 
Zawody te były również turniejem o Mistrzostwo Europy. Z racji tego, że spoza kontynentu europejskiego wyżej uplasowała się tylko Kanada, to w klasyfikacji europejskiej, Madziarzy skończyli zawody na piątym miejscu ex aequo z Francją i Czechosłowacją.

</doc>
<doc id="2867773" url="https://pl.wikipedia.org/wiki?curid=2867773" title="Definicja wolnych dóbr kultury">
Definicja wolnych dóbr kultury

Definicja wolnych dóbr kultury − dokument określający warunki, jakie muszą być spełnione, aby uznać, że dany zasób należy do zbioru otwartej treści. Definicja ta została sformułowana przez Erika Möllera w 2007 roku i opublikowana na stronie freedomfinder.org.
Pierwsza wersja „Definicji wolnych dóbr kultury” została opublikowana 3 kwietnia 2006. Richard Stallman, Lawrence Lessig, Angela Beesley i inni współtworzyli kolejne wersje tego dokumentu. Wersja 1.0 i 1.1 zostały opublikowane po angielsku i przetłumaczone na kilka języków, w tym na polski.
Definicja ta jest stosowana przez Wikimedia Foundation i jej projekty do określania, które z licencji udostępniania zasobów objętych prawem autorskim mogą być uznane za zgodne z misją tej organizacji. W 2008 roku Creative Commons umieściło w opisach swoich licencji zgodnych z „Definicją” znak "Approved for Free Cultural Works", aby odróżnić je od pozostałych.
Licencje zgodne z „Definicją wolnych dóbr kultury”.
Lista takich licencji jest stale aktualizowana. Podstawowe warunki zgodności to:
W lutym 2013 lista licencji przedstawiała się następująco:

</doc>
<doc id="2867779" url="https://pl.wikipedia.org/wiki?curid=2867779" title="Clanga hastata">
Clanga hastata



</doc>
<doc id="2867780" url="https://pl.wikipedia.org/wiki?curid=2867780" title="Clanga clanga">
Clanga clanga



</doc>
<doc id="2867781" url="https://pl.wikipedia.org/wiki?curid=2867781" title="Sejm zwyczajny 1701">
Sejm zwyczajny 1701

Sejm 1701 – sejm zwyczajny, obradujący w dniach 30 maja – 18 czerwca 1701 r. w Warszawie.
Sejm rozszedł się po sesjach prowinjonalnych bez zagajenia.
Po raz pierwszy zastosowano nową metodę obradowania, tzw. limitę sejmu. Polegało to na tym, że sejm miał się ponownie zebrać w tym samym składzie po określonym czasie, który był przeznaczony do załatwienia określonych spraw np. przez króla.

</doc>
<doc id="2867784" url="https://pl.wikipedia.org/wiki?curid=2867784" title="Ewa Leśniak">
Ewa Leśniak

Ewa Maria Leśniak (ur. 12 czerwca 1952 w Katowicach) – polska aktorka teatralna i filmowa. Wiceprezes Związku Artystów Scen Polskich. W latach 90 prowadziła program dla dzieci "Zgadula".
Życiorys.
W 1975 ukończyła studia na PWST w Krakowie. Od 1981 jest związana z Teatrem Śląskim w Katowicach.
Występowała w następujących teatrach:
Życie prywatne.
Żona aktora Wojciecha Leśniaka. Siostra aktorki Jolanty Niestrój-Malisz.
Teatr TV.
Role teatralne.
Teatr Polski Bielsko-Biała
1975: "Kordian" (Jedna z tłumu)
Teatr Zagłębia – Sosnowiec
Teatr Śląski im. Wyspiańskiego – Katowice
Teatr Muzyczny – Gliwice
Teatr Elsynor – Dąbrowa Górnicza
Trzebiński Impresariat Artystyczny – Trzebinia
Teatrz Korez

</doc>
<doc id="2867786" url="https://pl.wikipedia.org/wiki?curid=2867786" title="Stripping">
Stripping



</doc>
<doc id="2867787" url="https://pl.wikipedia.org/wiki?curid=2867787" title="Kurnowo">
Kurnowo

Kurnowo () – wieś w północnej Bułgarii, w obwodzie Wraca, w gminie Roman. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 180 mieszkańców.

</doc>
<doc id="2867788" url="https://pl.wikipedia.org/wiki?curid=2867788" title="Force India VJM06">
Force India VJM06

Force India VJM06 – bolid Formuły 1 zespołu Force India na sezon 2013. Prezentacja bolidu transmitowana w Internecie oraz w telewizji na kanale Sky Sports odbyła się 1 lutego 2013 roku w siedzibie zespołu w Silverstone.

</doc>
<doc id="2867790" url="https://pl.wikipedia.org/wiki?curid=2867790" title="Eddie Mustafa Muhammad">
Eddie Mustafa Muhammad

Eddie Mustafa Muhammad, pierw. Edward Lee Gregory (ur. 30 kwietnia 1952 na Brooklynie w Nowym Jorku) – amerykański bokser, zawodowy mistrz świata kategorii półciężkiej.
Urodził się jako Edward Lee Gregory.
Kariera amatorska.
Jako bokser amator wygrał nowojorskie "Złote Rękawice" w 1971 i 1972. 
Kariera zawodowa.
Przeszedł na zawodowstwo w 1972. Startował początkowo w wadze średniej, a później w półciężkiej. W 1972 wygrał ze znanym bokserem Eugene’em „Cyclone” Hartem przez nokaut w 4. rundzie. W 1975 pokonał go na punkty Bennie Briscoe. 11 marca 1977 w Filadelfii Gregory wygrał na punkty z Matthew Franklinem, znanym później jako Matthew Saad Muhammad. 20 listopada tego roku w Turynie zmierzył się w walce o tytuł mistrza świata wagi półciężkiej federacji WBA, ale przegrał niejednogłośnie z dotychczasowym mistrzem Víctorem Galíndezem.
31 marca 1980 Knoxville ponownie otrzymał szansę walki pas mistrza świata WBA wagi półciężkiej z obrońcą tytułu, który w międzyczasie przeszedł w ręce Marvina Johnsona. Gregory zwyciężył przez techniczny nokaut w 11. rundzie i został nowym mistrzem. Wkrótce potem przeszedł na islam i przybrał imię Eddie Mustafa Muhammad. W 1980 zagrał w filmie "Wściekły Byk" postać boksera Billy’ego Foxa.
Dwukrotnie skutecznie bronił tytułu. 20 lipca 1980 w McAfee wygrał przez techniczny nokaut w 10. rundzie z Jerrym Martinem, a 28 listopada tego roku w Los Angeles z Rudym Koopmansem przez poddanie w 3. rundzie.
17 maja 1981 w Atlantic City przegrał niejednogłośnie towarzyską walkę z bokserem wagi ciężkiej Renaldo Snipesem, a 18 lipca tego roku w Las Vegas utracił tytuł mistrza świata po przegranej na punkty z Michaelem Spinksem. Następnie wygrał 10 walk, w tym z takim i pięściarzami, jak Lottie Mwale, Tyrone Booze i Rickey Parkey, i 21 grudnia 1985 w Pesaro zmierzył się o wakujący tytuł mistrza świata wagi półciężkiej federacji IBF z byłym mistrzem olimpijskim Slobodanem Kačarem, przegrywając niejednogłośnie na punkty. Po tej walce pauzował do 1988, w którym stoczył jeszcze trzy pojedynki i zakończył karierę bokserską.
Później pracował jako trener bokserski, obecnie trenuje m.in. Chada Dawsona.

</doc>
<doc id="2867791" url="https://pl.wikipedia.org/wiki?curid=2867791" title="Sejm zwyczajny 1701/1702 (z limity)">
Sejm zwyczajny 1701/1702 (z limity)

Sejm 1701/1702 – sejm zwyczajny I Rzeczypospolitej z limity, zwołany do Warszawy.
Sejmiki przedsejmowe w województwach odbyły się 10 listopada 1701 roku. Marszałkiem sejmu obrano Jana Szembeka referendarza koronnego.
Obrady sejmu trwały od 22 grudnia 1701 do 6 lutego 1702 roku. 
Był to pierwszy sejm z tzw. limity sejmu. Sejm został zerwany 4 lutego przez Kazimierza Paca pod błahym powodem, przed uchwaleniem podatków na wojsko.

</doc>
<doc id="2867794" url="https://pl.wikipedia.org/wiki?curid=2867794" title="Stripping (stomatologia)">
Stripping (stomatologia)

Stripping – zabieg w stomatologii polegający na zebraniu paskami ściernymi powierzchownej (0,1-0,3 mm) warstwy szkliwa na powierzchniach stycznych zęba, najczęściej przed założeniem stałego aparatu ortodontycznego i w przypadku stłoczeń, również w celach estetycznych (dysproporcja wielkości zębów) oraz w celu profilaktyki przeciwpróchnicowej. Po zabiegu następuje remineralizacja szkliwa jonami naturalnie zawartymi w ślinie.
Czasem łączy się zabieg z lakierowaniem zębów preparatami bogatymi w fluor.

</doc>
<doc id="2867799" url="https://pl.wikipedia.org/wiki?curid=2867799" title="Maker">
Maker

Biografie:

</doc>
<doc id="2867802" url="https://pl.wikipedia.org/wiki?curid=2867802" title="Dominik Britsch">
Dominik Britsch

Dominik Britsch (ur. 21 października 1987 w Bad Friedrichshall) – niemiecki bokser kategorii średniej.
Kariera amatorska.
Jako amator stoczył 69 walk, z których 59 wygrał i 10 przegrał, nie odnosząc jednak żadnych znaczących sukcesów.
Kariera zawodowa.
Jako zawodowiec zadebiutował 4 listopada 2006 roku, pokonując na punkty Erika Nazaryana. Do końca 2009 roku stoczył jeszcze 17 walk, z których wszystkie wygrał, zdobywając pas IBF Youth, który dwukrotnie obronił.
16 lipca 2011 roku zdobył pas IBF Inter-Continental w wadze średniej. Pokonał przez techniczny nokaut w 9 rundzie Amerykanina Ryana Davisa. Tytuł obronił w październiku, pokonując niejednogłośnie na punkty Billy’ego Lyella.
25 lutego 2012 roku zmierzył się z Roberto Santosem o wakujące mistrzostwo Unii Europejskiej w wadze średniej. Walka zakończyła się remisem po 12 rundach (113-115 dla Hiszpana, 114-114 oraz 117-112 dla Britscha).
15 września 2012 roku doszło do rewanżu z Santosem, a stawką ponownie było mistrzostwo UE. Na początku dominował faworyzowany Niemiec, zasypując Hiszpana dużą liczbą ciosów. W 7. rundzie Hiszpan posłał Britscha na deski po ciosie na korpus, a w 8. niespodziewanie zwyciężył przez techniczny nokaut.

</doc>
<doc id="2867803" url="https://pl.wikipedia.org/wiki?curid=2867803" title="Dekalog emigracji">
Dekalog emigracji

Dekalog emigracji, opracowany przez księdza Zdzisława Peszkowskiego wybór wskazań papieża Jan Paweł II dotyczących stosunku do spraw narodowych i własnego pochodzenia.
Pierwotny tekst ukazał się w „Naszej Rodzinie”, piśmie emigracyjnym, ukazującym się w Osny Pod Paryżem. Propagowany jest przez wiele organizacji związanych z emigracją i życiem na obczyźnie, między innymi w broszurach Instytutu Duszpasterstwa Emigracyjnego w Poznaniu.

</doc>
<doc id="2867809" url="https://pl.wikipedia.org/wiki?curid=2867809" title="Makerzy">
Makerzy

Makerzy (także mejkerzy, ruch makerów, kultura makerów – terminy polskie od tłumaczeń angielskich „makers, maker movement, maker (sub)culture”) – określenie nowej subkultury, będącej rozwinięciem ruchu (subkultury) „zrób to sam” (ang. DIY). Makerzy używają narzędzi – od tradycyjnych (wiertarka, szlifierka, itp.) po nowoczesne rozwiązania (elektronika, robotyka, drukarki 3D) do produkcji różnych przedmiotów. W niektórych miejscach publicznych, np. bibliotekach i domach kultury, znajdują się kluby makerskie z drukarkami 3d dostępnymi dla użytkowników, t.zw. przestrzenie twórcze (ang. maker space). 
Makerzy mają powiązania także z ruchem (subkulturą) hackerspace.
Od 2005 roku w Ameryce wydawane jest czasopismo "Make". Od 2006 tamże odbywa się coroczna konferencja "Maker Faire".

</doc>
<doc id="2867810" url="https://pl.wikipedia.org/wiki?curid=2867810" title="PLAN B">
PLAN B



</doc>
<doc id="2867812" url="https://pl.wikipedia.org/wiki?curid=2867812" title="Ballas">
Ballas

Ballas – włóknisto-promienista rzadka odmiana zanieczyszczonego diamentu, występuje zwykle razem z bortem.
Występuje w skupieniach włóknisto-promienistych, czasem tworzących formę kulisto-zbitych promieni wychodzących ze wspólnego centrum.

</doc>
<doc id="2867813" url="https://pl.wikipedia.org/wiki?curid=2867813" title="Antoni Waszkiewicz (lekarz)">
Antoni Waszkiewicz (lekarz)

Antoni Waszkiewicz, Waśkiewicz (ur. 2 kwietnia 1813 w Wilnie, zm. 9 lipca 1901 w Hadze) – polski lekarz; uczestnik powstania listopadowego. Po powstaniu wyemigrował do Francji, gdzie studiował medycynę w Montpellier. W 1840 roku udał się do Holandii, gdzie pracował w Amsterdamie. W 1850 roku skierowany został przez rząd do Holenderskich Indii Wschodnich w celu organizacji służby zdrowia na Archipelagu Malajskim. Zwalczał tam epidemię ospy i przyczynił do znacznego zmniejszenia śmiertelności mieszkańców.

</doc>
<doc id="2867816" url="https://pl.wikipedia.org/wiki?curid=2867816" title="Pałac Apostolski">
Pałac Apostolski

Pałac Apostolski (wł. "Palazzo Apostolico") – oficjalna rezydencja papieża, która mieści się w Watykanie. Znany jest też pod nazwami Święty Pałac, Pałac Papieski oraz Pałac Watykański. Watykan używa też nazwy Pałac Sykstusa V na cześć papieża Sykstusa V.
Obecnie określenie „Pałac Apostolski” jest używane w szerszym kontekście niż tylko bezpośrednio do Pałacu Sykstusa V. Metonimicznie stanowi określenie papiestwa w ogólności (tak samo jak Belweder jest używane do ogólnego określenia otoczenia Prezydenta i jego samego). Rzadziej nazwa odnosi się fizycznie do budynku.
Konstrukcja.
Pałac jest serią zawierających się w sobie budynków z dobrze znaną zewnętrzną strukturą, która otacza Dziedziniec Sykstusa V (wł. "Cortile di Sisto V"). Pałac jest położony na północny wschód od bazyliki św. Piotra oraz przylega do Bastionu Mikołaja V i Pałacu Grzegorza XIII (wł. "Palazzo di Gregorio XIII").
Rzadziej niż tradycyjny pałac (budynek mieszkalny otoczony budynkami pomocniczymi), Pałac Apostolski pełni nie tylko funkcje mieszkalne. Posiada biura pomocnicze pełniące wiele różnych funkcji jak np. funkcje administracyjne i nie skupia się wyłącznie na życiu i funkcjonowaniu samego papieża.
Budynek zawiera apartamenty papieskie, różne watykańskie biura rządowe, prywatne i publiczne kaplice, muzeum, bibliotekę i Apartament Borgia.
Historia.
Dawny Pałac Watykański popadł w ruinę w czasie gdy papieże byli w niewoli awiniońskiej i nie mieszkali w Rzymie. W 1436 roku hiszpański podróżnik Pedro Tafur widział pałac w złym stanie co następnie zanotował: „Papieskie mieszkanie jest mizernym pałacem i kiedy ja tam byłem, to był on w złym stanie”.
Obecny kształt pałacu zaczął powstawać za pontyfikatu papieża Sykstusa V i jego budowę rozpoczęto 30 kwietnia 1589 roku, później różne jego części zostały ukończone za pontyfikatów papieży Urbana VII, Innocentego XI i Klemensa VIII.
W piętnastym wieku Pałac Apostolski był pod władzą prefekta pałacu. Pozycja prefekta od XV spadała do XIX wieku kiedy Stolica Apostolska popadła w problemy finansowe. W związku z tym w 1884 r. gdy postanowiono poszukać oszczędności, papież Leon XIII zdecydował o stworzeniu komitetu, który miał administrować pałacem.
Kultura popularna.
W grze komputerowej Cywilizacja IV gracz może zbudować Pałac Apostolski jako symboliczny „dom” państwowej religii. Twórcy, aby zobrazować tę funkcję, użyli zdjęcia bazyliki św. Piotra, a nie samego pałacu.

</doc>
<doc id="2867817" url="https://pl.wikipedia.org/wiki?curid=2867817" title="W pierścieniu ognia (ujednoznacznienie)">
W pierścieniu ognia (ujednoznacznienie)



</doc>
<doc id="2867823" url="https://pl.wikipedia.org/wiki?curid=2867823" title="Centrum Interpretacji Zabytku">
Centrum Interpretacji Zabytku

Centrum Interpretacji Zabytku – oddział Muzeum Warszawy znajdujący się przy ul. Brzozowej 11/13, prezentujący historię odbudowy warszawskiego Starego Miasta.
Opis.
Placówka powstała w zrewitalizowanej piwnicy staromiejskiej przy ulicy Brzozowej. Poza stałą ekspozycją związaną "Zniszczenie i odbudowa Starego Miasta" jest także miejscem spotkań i wykładów poświęconych historii i architekturze stolicy Polski. Jest także częścią Szlaku Kulturalnych Piwnic Starego Miasta.
Przedsięwzięcie sfinansowane zostało z udziałem środków z Norweskiego Mechanizmu Finansowego i przy współpracy miasta Bergen, Biura Stołecznego Konserwatora Zabytków, Stołecznego Zarządu Rozbudowy Miasta, Biura Funduszy Europejskich i Biura Rozwoju Miasta. Placówka otwarta została 24 stycznia 2013.

</doc>
<doc id="2867824" url="https://pl.wikipedia.org/wiki?curid=2867824" title="Haliaeetus humilis">
Haliaeetus humilis



</doc>
<doc id="2867825" url="https://pl.wikipedia.org/wiki?curid=2867825" title="Kantara (zamek)">
Kantara (zamek)

Zamek Kantara – zamek położony na wschód od Gór Kyreńskich w północnej części Cypru, 40 km od Famagusty. Wybudowany na wysokości 630 m n.p.m., był najdalej na wschód wysuniętą warownią broniącą wybrzeża wyspy. Pozostałe warownie to zamek Świętego Hilariona i Buffavento. Położony jest ok. 4 km na wschód od dawnej miejscowości wypoczynkowej Kantara. Nazwa Kantara wywodzi się z arabskiego słowa "qantara", oznaczającego łuk lub most.
Został wybudowany ok. 900 r. jako twierdza bizantyjska broniąca przed inwazją arabską, w 1191 roku schronił się tu przed królem Ryszardem Lwie Serce władca Cypru Izaak Komnen, finalnie poddając się królowi. W 1228 wskutek oblężenia i bombardowania katapultami mury zostały niemal doszczętnie zburzone. Następnie zdobyty przez Wenecjan, którzy opuścili go w 1525.
Zachowany jest flankowany dwiema kwadratowymi basztami barbakan, magazyny i kwatery wojska wyposażone w otwory strzelnicze oraz średniowieczne latryny. Budowle są w dobrym stanie, z zachowanymi żebrowanymi sklepieniami. Oprócz tego zachowana jest m.in. potężna południowo-zachodnia wieża, cysterna, korytarze i kaplica.

</doc>
<doc id="2867826" url="https://pl.wikipedia.org/wiki?curid=2867826" title="Sredni ryt">
Sredni ryt

Sredni ryt () – wieś w północnej Bułgarii, w obwodzie Wraca, w gminie Roman. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 28 mieszkańców.

</doc>
<doc id="2867827" url="https://pl.wikipedia.org/wiki?curid=2867827" title="Centrum Kultury Koreańskiej w Warszawie">
Centrum Kultury Koreańskiej w Warszawie

Centrum Kultury Koreańskiej w Warszawie (바르샤바 한국 문화원, "Korea Cultural Center in Warsaw") – instytucja promocji kultury koreańskiej w Warszawie. Formalnie Centrum wchodzi jako Wydział Kultury w skład Ambasady Republiki Korei (Korei Południowej) w Warszawie.
Centrum zostało powołane w 2010; mieści się w budynku Nordic Park przy ul. Kruczkowskiego 8 w Warszawie.
Centrum działa na rzecz szerzenia wiedzy o Republice Korei, przybliżając język i kulturę koreańską oraz ułatwiając wymianę kulturalną pomiędzy Rzecząpospolitą Polską a Republiką Korei.

</doc>
<doc id="2867828" url="https://pl.wikipedia.org/wiki?curid=2867828" title="Henryk Pietrzak (generał)">
Henryk Pietrzak (generał)

Henryk Pietrzak (ur. 13 października 1935 w Strzeszkowicach, zm. 1 października 2020 w Warszawie) – polski generał dywizji, pilot WP.
Życiorys.
Absolwent liceum im. Staszica w Lublinie (1953), kursu szybowcowego w Fordonie (1954) oraz kursu pilotażu na samolotach w Aeroklubie Lubelskim, gdzie pracował jako pilot instruktor. Jesienią 1955 wstąpił do WP i został podchorążym Technicznej Oficerskiej Szkoły Wojsk Lotniczych im. Walerego Wróblewskiegow Zamościu, a od marca 1957 w Oficerskiej Szkoły Lotniczej im. Jana Krasickiego w Dęblinie. Należał do tzw. "grupy 100" utworzonej przez gen. pil. Jana Frey-Bieleckiego, do której powołano cywilnych pilotów samolotowych i szybowcowych ze znaczącymi osiągnięciami w lotnictwie cywilnym. Szkołę ukończył w listopadzie 1957 i został promowany przez gen. bryg. pil. Jana Raczkowskiego do stopnia podporucznika w korpusie osobowym lotnictwa. Po ukończeniu szkoły został skierowany jako pilot do 38. Pułku Lotnictwa Myśliwskiego w Powidzu. Od maja 1958 służył w 1 Pułku Lotnictwa Myśliwskiego „Warszawa”, gdzie był kolejno pilotem (1958-1960), starszym pilotem (1960-1961), dowódcą klucza lotniczego (1961), nawigatorem eskadry lotnictwa pościgowego (1961-1962), zastępcą dowódcy eskadry do spraw liniowych (1962-1968) i dowódcą eskadry (1968).
W latach 1960-1963 należał do zespołu akrobacyjnego wykonującego pilotaż grupowy w składzie 9 i 13 samolotów Lim-5. Uczestniczył jako pilot w defiladach lotniczych organizowanych w latach 1959, 1960, 1964 i 1966. 22 lipca 1959 w Warszawie leciał w ugrupowaniu "Tafla", składającym się z 64 samolotów i prowadzonym przez ppłk. pil. Mariana Bondziora. Podczas defilady w nad Polami Grunwaldu 15 lipca 1960 i w Łodzi 3 września 1960 wykonywał loty w składzie zespołu pilotażowego. W defiladzie 22 lipca 1964 wykonał lot w składzie kolumny kluczy, po raz pierwszy w Polsce na samolotach MiG-21. Podczas defilady 1000-lecia Państwa Polskiego 22 lipca 1966 w Warszawie wykonał lot na samolocie MiG-21 w ugrupowaniu "Grot", składającym się z 16 samolotów.
W latach 1968–1971 studiował w Akademii Sztabu Generalnego WP w Warszawie, po czym został oficerem dyplomowanym i zastępcą dowódcy 1 pułku lotnictwa myśliwskiego OPK ds. liniowych. Od 28 marca 1972 pełnił obowiązki, a od marca 1973 był dowódcą 28. Pułku Lotnictwa Myśliwskiego OPK w Słupsku, od września 1976 w stopniu pułkownika. Pod jego dowództwem pułk ten przezbrojono z samolotów MiG-19 na samoloty MiG-21, a sam pułk został wyróżniony w rozkazie MON do szkolenia sił zbrojnych za wyniki osiągnięte w służbie. W 1976 ukończył Kurs Operacyjno-Strategiczny w Akademii Sztabu Generalnego WP. Od 30 listopada 1977 do 19 sierpnia 1982 szef Wojsk Lotniczych w 2. Korpusie Obrony Powietrznej Kraju w Bydgoszczy. Od października 1978 do lipca 1979 przebywał na Podyplomowym Studium Operacyjno-Strategicznym w Akademii Sztabu Generalnego WP. Od sierpnia 1982 szef sztabu i zastępca dowódcy, a od 18 maja 1985 dowódca 2. Korpusu Obrony Powietrznej Kraju w Bydgoszczy. Na mocy uchwały Rady Państwa PRL z 26 września 1985 mianowany do stopnia generała brygady; nominację wręczył mu w Belwederze przewodniczący Rady Państwa prof. Henryk Jabłoński. Od stycznia do września 1988 dowódca 1. Korpusu Obrony Powietrznej Kraju w Warszawie. Od września 1988 był szefem sztabu i zastępcą dowódcy Wojsk Obrony Powietrznej Kraju. Po połączeniu Wojsk OPK i Wojsk Lotniczych w lipcu 1990 był szefem sztabu Wojsk Lotniczych i Obrony Powietrznej (do września 1995). 8 maja 1995 na mocy postanowienia Prezydenta RP mianowany do stopnia generała dywizji; nominację wręczył mu prezydent RP Lech Wałęsa. W lutym 1996 zakończył służbę wojskową i przeszedł w stan spoczynku. Później był wykładowcą Akademii Obrony Narodowej w Warszawie.
Był pilotem wojskowym I klasy, łącznie spędził w powietrzu ponad 2600 godzin.
W stanie spoczynku był pełnomocnikiem MON do spraw Budowy i Wdrażania Narodowego Centrum Wspomagania Operacji Powietrznych i kierownikiem polsko-amerykańskiego programu przystosowania zarządzania przestrzenią powietrzną i ruchem lotniczym do standardów europejskich. W 1996 należał do członków założycieli Klubu Generałów WP, a w latach 1996-1997 był jego wiceprezesem.
Odznaczenia.
i inne.
Bibliografia.
[[Kategoria:Absolwenci Akademii Sztabu Generalnego]]
[[Kategoria:Generałowie brygady ludowego Wojska Polskiego]]
[[Kategoria:Generałowie dywizji Sił Zbrojnych Rzeczypospolitej Polskiej]]
[[Kategoria:Ludzie związani z Bydgoszczą]]
[[Kategoria:Odznaczeni Krzyżem Kawalerskim Orderu Odrodzenia Polski (Polska Ludowa)]]
[[Kategoria:Odznaczeni Krzyżem Komandorskim Orderu Odrodzenia Polski (Polska Ludowa)]]
[[Kategoria:Odznaczeni Medalem 40-lecia Polski Ludowej]]
[[Kategoria:Odznaczeni Srebrnym Krzyżem Zasługi (Polska Ludowa)]]
[[Kategoria:Odznaczeni Srebrnym Medalem „Siły Zbrojne w Służbie Ojczyzny”]]
[[Kategoria:Odznaczeni Złotym Krzyżem Zasługi (Polska Ludowa)]]
[[Kategoria:Odznaczeni Złotym Medalem „Siły Zbrojne w Służbie Ojczyzny”]]
[[Kategoria:Odznaczeni Złotym Medalem „Za zasługi dla obronności kraju”]]
[[Kategoria:Oficerowie polskiego lotnictwa wojskowego 1943–1989]]
[[Kategoria:Pochowani na cmentarzu Powązkowskim w Warszawie]]
[[Kategoria:Urodzeni w 1935]]
[[Kategoria:Zmarli w 2020]]

</doc>
<doc id="2867829" url="https://pl.wikipedia.org/wiki?curid=2867829" title="Haliaeetus ichthyaetus">
Haliaeetus ichthyaetus



</doc>
<doc id="2867833" url="https://pl.wikipedia.org/wiki?curid=2867833" title="Trasa Żurawia">
Trasa Żurawia

Trasa Żurawia (niem. "Kranich-Tour") - szlak rowerowy na terenie Niemiec (Dolne Łużyce).
Szlak ma 200 km długości, prowadząc trasami o małym natężeniu ruchu oraz traktami gruntowymi. Pozwala poznać zarówno ciekawostki przyrodnicze (wrzosowiska, tereny leśne, siedliska żurawi), jak i zabytki historyczne, centra małych miasteczek i krajobraz kopalni węgla brunatnego (także wyrobiska zamienione na jeziora). Główną atrakcją trasy jest rezerwat przyrody Borcheltsbusch. Największe miejscowości na trasie to: Drahnsdorf, Luckau, Calau i Lübbenau.

</doc>
<doc id="2867834" url="https://pl.wikipedia.org/wiki?curid=2867834" title="Henryk Majkrzak">
Henryk Majkrzak

Henryk Majkrzak SCJ (ur. w 1955) – polski prezbiter rzymskokatolicki, sercanin, doktor habilitowany nauk teologicznych, wykładowca filozofii w Wyższym Seminarium Misyjnym Księży Sercanów w Stadnikach, pisarz i duszpasterz. Kierownik Sekcji filozoficznej Polskiego Towarzystwa Teologicznego.
Życiorys.
Pochodzi z Czerńca w parafii Łącko. Ukończył Wyższe Seminarium Misyjne Księży Sercanów w Stadnikach koło Gdowa. 16 czerwca 1986 przyjął święcenia kapłańskie. Po święceniach podjął studia na Wydziale Filozoficznym Papieskiego Uniwersytetu św. Tomasza z Akwinu (Angelicum). Doktorat obronił na podstawie pracy pt. "La dignitaŕ dell’uomo nel pensiero di san Tommaso d’Aquino" (Godność człowieka w myśli św. Tomasza z Akwinu). W 1991 wrócił do kraju. Pracuje w seminarium sercanów. W latach 1992–2000 prowadził wykłady na Papieskiej Akademii Teologicznej, a w 1999 obronił tam drugi doktorat na podstawie pracy "Rola przyjaźni w życiu duchowym św. Augustyna". W 2010 habilitował się na Uniwersytecie Opolskim na podstawie rozprawy "Antropologia integralna w Sumie teologicznej św. Tomasza z Akwinu".
Wybrane publikacje.
Jest autorem 15 książek i ponad 60 artykułów naukowych. Najważniejsze z nich to:

</doc>
<doc id="2867835" url="https://pl.wikipedia.org/wiki?curid=2867835" title="Toro Rosso STR8">
Toro Rosso STR8

Toro Rosso STR8 – bolid Formuły 1 zespołu Toro Rosso zaprojektowany przez Jamesa Keya na sezon 2013. Prezentacja bolidu odbyła się 4 lutego 2013 roku w Jerez de la Frontera.

</doc>
<doc id="2867839" url="https://pl.wikipedia.org/wiki?curid=2867839" title="Centrum Kultury Korei">
Centrum Kultury Korei



</doc>
<doc id="2867840" url="https://pl.wikipedia.org/wiki?curid=2867840" title="Warwick Stevenson">
Warwick Stevenson

Warwick Stevenson (ur. 13 maja 1980 w Sydney) − australijski kolarz BMX, złoty medalista mistrzostw świata.
Kariera.
Największy sukces w karierze Warwick Stevenson osiągnął w 2004 roku, kiedy zwyciężył w konkurencji elite podczas mistrzostw świata w Valkenswaard. W zawodach tych wyprzedził bezpośrednio Christiana Becerine'a z Argentyny oraz Bubbę Harrisa z USA. Był to jedyny medal wywalczony przez Stevensona na międzynarodowej seniorskiej imprezie tej rangi. W tej samej konkurencji Australijczyk zajął piątą pozycję na rozgrywanych trzy lata wcześniej mistrzostwach w Louisville. Ponadto Stevenson zwyciężył w cruiserze juniorów podczas mistrzostw świata w Melbourne. Nigdy nie wystartował na igrzyskach olimpijskich.

</doc>
<doc id="2867841" url="https://pl.wikipedia.org/wiki?curid=2867841" title="Parafia św. Michała Archanioła w Skałągach">
Parafia św. Michała Archanioła w Skałągach

Parafia Świętego Michała Archanioła − polska parafia rzymskokatolicka znajdująca się w miejscowości Skałągi, należąca do dekanatu wołczyńskiego w diecezji kaliskiej.
Historia parafii.
Pierwsze informacje o parafii i kościele parafialnym pochodzą z 1376 roku. W 1564 roku kościół został przejęty przez protestantów, w których rękach był do zakończenia II wojny światowej. W 1945 roku ponownie zostaje utworzona parafia katolicka.
Obecny kościół parafialny został wzniesiony w latach 1719–1722.
Od 1 lipca 2019 roku proboszczem parafii jest ks. Ryszard Zieliński.
Liczebność i obszar parafii.
Obszar parafii zamieszkuje 1014 wiernych i swym zasięgiem obejmuje:
Kościół filialny.
Do parafii należy kościół filialny śś. Apostołów Piotra i Pawła w Rożnowie.

</doc>
<doc id="2867842" url="https://pl.wikipedia.org/wiki?curid=2867842" title="Anne Grommerch">
Anne Grommerch

Anne Grommerch (ur. 11 grudnia 1970 w Thionville, zm. 15 kwietnia 2016) – francuska polityk, parlamentarzystka, działaczka partyjna i samorządowa.
Życiorys.
Ukończyła studia z zakresu nauk przyrodniczych na jednym z uniwersytetów w Nancy. Pracowała w przedsiębiorstwach handlowych m.in. jako dyrektor ds. sprzedaży. W 2007 została zastępczynią poselską deputowanego Jeana-Marie Demange. Po jego śmierci w 2008 objęła mandat posłanki do Zgromadzenia Narodowego XIII kadencji. Została w międzyczasie radną miejską w Roussy-le-Village, a w 2010 uzyskała mandat radnej Lotaryngii. W wyborach parlamentarnych w 2012 jako kandydatka Unii na rzecz Ruchu Ludowego uzyskała poselską reelekcję na XIV kadencję. W czasie partyjnego kryzysu w tym samym roku opowiedziała się po stronie François Fillona. Po dojściu do porozumienia frakcji byłego premiera i nowego przewodniczącego UMP Jeana-François Copé w 2013 objęła stanowisko jednego z sekretarzy krajowych partii ds. kształcenia. W 2014 została także merem swojej rodzinnej miejscowości. Zmarła 15 kwietnia 2016 na skutek choroby nowotworowej.

</doc>
<doc id="2867845" url="https://pl.wikipedia.org/wiki?curid=2867845" title="Grodziec Drugi">
Grodziec Drugi

Grodziec Drugi – wieś w Polsce położona w województwie opolskim, w powiecie opolskim, w gminie Niemodlin.
W latach 1975–1998 miejscowość należała administracyjnie do województwa opolskiego.
Wieś nie występuje w GUS jako jednostka spisowa.

</doc>
<doc id="2867848" url="https://pl.wikipedia.org/wiki?curid=2867848" title="Ulica Myśliwiecka">
Ulica Myśliwiecka



</doc>
<doc id="2867852" url="https://pl.wikipedia.org/wiki?curid=2867852" title="Chirbet el-Qom">
Chirbet el-Qom

Chirbet el-Qom – stanowisko archeologiczne zawierające dwa grobowce znajdujące się na terytorium biblijnego Królestwa Judy, pomiędzy Lakisz a Hebronem.
Grobowce były badane przez Williama Devera w 1967 roku po ich odkryciu przez złodziei grobów oraz po wcześniejszym odkryciu Kuntillet Ajrud, gdzie również znajdowały się inskrypcje odnoszące się do Aszery. Oba grobowce zawierają inskrypcje. Napis z drugiego grobowca jest powiązany z odbiciem prawej dłoni kojarzonym z amuletem i zawiera treść:
TRANSLACJA NA PISMO KWADRATOWE:
אריהו השר כתבה
ברך אריהו ליהוה
נצרי ולאשרתה הושע לה 
לאריהו
tłumaczenie:
„Szanowny Urjahu napisał to
Błogosławiony bądź Urjahu przez Jahwe
i przez jego aszerę, niech on ochroni cię przed wrogami
[napisane] przez Onijahu”
napis w lewym dolnym rogu:
„...przez jego aszerę
...i jego aszery”
Inskrypcja datowana jest na drugą połowę VIII wieku p.n.e., jest więc nieco młodsza od inskrypcji z Kuntillet Ajrud. W przeciwieństwie do inskrypcji z Kuntillet Ajrud nie zawiera nazwy miejscowości związanej z Jahwe (inskrypcje z Kuntillet Ajrud określają „Jahwe z Samarii” i „Jahwe z Temanu”), wydaje się więc że powstały już po upadku Samarii, gdzie Jahwe miał status Boga jedynego.

</doc>
<doc id="2867854" url="https://pl.wikipedia.org/wiki?curid=2867854" title="Kolonia Przybyszewo">
Kolonia Przybyszewo

Kolonia Przybyszewo – kolonia w Polsce położona w województwie mazowieckim, w powiecie sierpeckim, w gminie Gozdowo.
W latach 1975–1998 miejscowość administracyjnie należała do województwa płockiego.

</doc>
<doc id="2867855" url="https://pl.wikipedia.org/wiki?curid=2867855" title="Caterham CT03">
Caterham CT03

Caterham CT03 – bolid Formuły 1 zespołu Catherham na sezon 2013. Samochód zaprezentowano 5 lutego 2013 roku w Jerez de la Frontera.

</doc>
<doc id="2867858" url="https://pl.wikipedia.org/wiki?curid=2867858" title="Bitwa pod Świdnem">
Bitwa pod Świdnem

Bitwa pod Świdnem – bitwa Powstania Styczniowego stoczona 29 października 1863 roku w Świdnie przez stuosobowy oddział powstańców i oddział pułkownika Rambacha.
Źródła rosyjskie podają jej następujący przebieg:
Polskie źródła to zbiorowy akt zgonu zamieszczony w księgach parafialnych Parafii pw. Piotra i Pawła we Wierzbnie:Działo się to we wsi Wierzbno dnia 31 października 1863 r. o godzi. 12. W wymienionym dniu stawili się Stanisław Kowalczyk, kolonista ze Świdna, lat 65 i Jan Miśkiewicz, kolonista z Emina, lat 48 liczący i obwieścili, że dnia 29 bieżącego miesiąca robili od godz. 9 do 10 rano na polu boju wsi Świdno i Emina, znaleźli mężczyzn 17 imienia i nazwiska niewiadomych, lat od 18 do 30 mających. Przekonaliśmy się naocznie o zajściu tych 17 nieznajomych, akt stawiających świadków odczytawszy, podpisaliśmy. Ks. Jan Niemyski - proboszcz Parafii Wierzbno utrzymujący akta stanu cywilnego. 
Na podstawie aktu zgonu można stwierdzić, że pod Świdnem zginęło 17 powstańców. Koloniści zbierają ciała pobitych z pól świdnowskich i przywożą je do Wierzbna. Tam zostają pochowani na terenie przykościelnym. Obecnie w miejscu mogiły znajduje się płyta nagrobna oraz kamień z Orłem oraz napisem: "Bóg Honor i Ojczyzna". 
Nie wiadomo natomiast jaka wieś kryje się pod nazwą Nasierowice. Wieś o takiej nazwie nie istnieje oraz nigdy nie istniała. 
Na podstawie przedstawionych informacji znana jest strona rosyjska tej bitwy natomiast nie wiadomo kto walczył po stronie polskiej. A. Wocial w „Rocznik Mińsko Mazowiecki” twierdzi, iż był to oddział Kazimierza Kobylińskiego. Jako źródło podaje on opracowanie S. Zielińskiego. Informacje o bitwie (u Zielińskiego bitwa została skatalogowana jako bitwa pod Czerwonką) zamieszczone przez Zielińskiego są znacznie skromniejsze niż z Gazety Warszawskiej. Sam Zieliński powołuje się na Kurjer Warszawski, w którym opis jest prawdopodobnie zbliżony do Gazety Warszawskiej. 
Wydaje się jednak mało prawdopodobne aby pod Świdnem walczył Kobyliński. Zgodnie ze źródłami rosyjskimi 27. października Rambach zostaje zaalarmowany, że koło Kosowa gromadzą się jakieś oddziały. 27 października natomiast Kobyliński stoczył bitwę pod Kuflewem. Nie był więc w stanie przenieść się w jedną noc 70 km dalej (w Świdnie zginęła piechota), przechodząc ponadto pod nosem stacjonującego w Sokołowie Podlaskim Rambachowi. Poza tym Rosjanie podają, iż pod Kuflewem rozbili Polaków doszczętnie. 
Inną z hipotez jest iż pod Świdnem bił się Szymon Wizunas Szydłowski. Ten co prawda w swoim pamiętniku podaje, że został ranny w bitwie pod Czerwonką w Augustowskiem. Jednakże nie jest nigdzie odnotowane aby pod Czerwonką koło Augustowa toczyła się jakakolwiek bitwa Powstania Styczniowego. A sam Szydłowski zapuszczał się już wcześniej na tereny zachodniego Podlasia walcząc chociażby pod Łosicami.
Ta hipoteza jednak również wydaje się mało prawdopodobna. Dlatego też na chwilę obecną dowództwo oddziałów polskich jest nieustalone.

</doc>
<doc id="2867860" url="https://pl.wikipedia.org/wiki?curid=2867860" title="Bitwa pod Czerwonką">
Bitwa pod Czerwonką



</doc>
<doc id="2867861" url="https://pl.wikipedia.org/wiki?curid=2867861" title="Actinopteri">
Actinopteri

Actinopteri – klad ryb promieniopłetwych (Actinopterygii), siostrzany dla Cladistia (wielopłetwcokształtne). Cladistia jest kladem bazalnym promieniopłetwych.
Historia badań.
Takson o nazwie Actinopteri został ustalony przez Edwarda Drinkera Cope'a w 1872 roku. Cope wydzielił z wyżej rozwiniętych ryb promieniopłetwych trzy grupy (Chondrostei, Physostomi i Physoclysti), obejmujące 24 rzędy i umieścił je w podgromadzie Actinopteri. W 1877 zmienił utworzoną przez siebie klasyfikację, a w 1887 zmienił nazwę taksonu na Actinoptergyia, przez innych autorów przyjętą jako Actinopterygii. Przez kolejne 100 lat klasyfikacja poszczególnych taksonów wchodzących w skład tej grupy ulegała wielu zmianom. W 1981 roku Rosen i inni stwierdzili monofiletyzm promieniopłetwych, ustalili synapomorfie i zdefiniowali klad Actinopterygii złożony z Cladistia, Chondrostei i Neopterygii. Dla dwóch ostatnich przywrócili nazwę Actinopteri.

</doc>
<doc id="2867869" url="https://pl.wikipedia.org/wiki?curid=2867869" title="Sekrecja (biologia)">
Sekrecja (biologia)



</doc>
<doc id="2867874" url="https://pl.wikipedia.org/wiki?curid=2867874" title="Stojanowci (obwód Wraca)">
Stojanowci (obwód Wraca)

Stojanowci () – wieś w północnej Bułgarii, w obwodzie Wraca, w gminie Roman. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 122 mieszkańców.
Miejscowość ta dawniej nazywała się Kiriłowo.

</doc>
<doc id="2867877" url="https://pl.wikipedia.org/wiki?curid=2867877" title="Herb gminy Cestas">
Herb gminy Cestas

Herb miasta i gminy Cestas stanowi tarcza czwórdzielna w krzyż. Pierwsze i czwarte heraldycznie złote pole zawiera po jednej skierowanej w prawo brązowej, naturalnie oderwanej głowie dzika z białymi kłami. Drugie i trzecie zielone pole zawiera po jednym złotym ulu. Centralnie en face na styku pół srebrna postać świętego Rocha, z takimiż nimbem wokół głowy i kosturem pielgrzyma w prawej ręce.

</doc>
<doc id="2867878" url="https://pl.wikipedia.org/wiki?curid=2867878" title="Jołka (piosenkarka)">
Jołka (piosenkarka)

Jołka (; ), właśc. Jełyzaweta Waldemariwna Iwanciw (, , "Jelizawieta Waldiemarowna Iwancyw"; ur. 2 lipca 1982 roku w Użgorodzie w ZSRR (obecnie Ukraina)) – ukraińska piosenkarka. Była członkini użhorodzkiego zespołu „Mieszkanie nr 6" (ros. «Палата № 6»).
Karierę muzyczną rozpoczęła jako członkini zespołu B&amp;B z Użhorodu. W 2004 roku podpisała kontrakt z Władem Wałowem, dzięki któremu wydała, osiągając sukces, swój debiutancki album „Miasto Kłamstwa” (oryg. «Город обмана») zawierający takie hity jak „Dziewczyna w Peugeocie” (oryg. «Девочка в Пежо») oraz „Dobry nastrój (oryg. «Хорошее настроение»). Z Wałowem nagrała jeszcze dwie płyty „Cienie” (oryg. «Тени») oraz „Ten wspaniały świat” (oryg. «Этот великолепный мир»), które nie odniosły takiego sukcesu jak debiut artystki.
Od 2010 do 2012 roku pełniła funkcję jurora w ukraińskiej edycji programu X-Factor. W 2011 roku singiel „Prowans” (oryg. «Прованс») przysporzył jej dodatkowej popularności i przyczynił się do nominacji wokalistki do nagród w trzech kategoriach w telewizji Muz-TV. Czwarty studyjny album „Kropki postawione” (oryg. «Точки расставлены») zdobył uznanie dziennikarzy muzycznych i publiczności, a przez krytykę okrzyknięty został albumem roku 2011. Magazyny muzyczne „Afisz”, „Time Out” i „Interview” umieściły album pośród najważniejszych wydarzeń muzycznych roku. „Kropki...” odnotowały również wysokie miejsca na listach sprzedaży w Rosji „2M. Rosja Top-25".
Jołka trzykrotnie została laureatką nagrody „Złoty Gramofon” (za piosenki «Мальчик-красавчик», «Прованс», «Около тебя») oraz finalistką konkursu MTV Russia Music Awards stacji MTV. W 2011 roku uznana została przez magazyn Glamour za piosenkarkę roku. W tym samym czasie weszła również do pierwszej dziesiątki najważniejszych osób ukraińskiego show-biznesu według magazynu „Focus”, a na gali „Dźwiękowa Dorożka” rosyjskiej gazety „Moskiewski Komsomolec” otrzymała tytuł wokalistki roku.

</doc>
<doc id="2867880" url="https://pl.wikipedia.org/wiki?curid=2867880" title="Marussia MR02">
Marussia MR02

Marussia MR02 – bolid Formuły 1 zespołu Marussia na sezon 2013. Prezentacja samochodu odbyła się 5 lutego 2013 roku w Jerez de la Frontera.

</doc>
<doc id="2867884" url="https://pl.wikipedia.org/wiki?curid=2867884" title="Lammas (organizacja)">
Lammas (organizacja)

Lammas Project – wspólnota intencjonalna i organizacja ekologiczna składająca się z 9 rodzin zamieszkałych w hrabstwie Pembrokeshire w Walii, mająca na celu rozwój ekowiosek, wywieranie znikomego wpływu na środowisko naturalne i prowadzenie szkoleń w tym zakresie. Założycielem i koordynatorem projektu jest Paul Wimbush. Dzięki pionierskim staraniom organizacji o wydanie pozwolenia na budowę ekowioski na terenie zielonym, zmieniono przepisy dotyczące zabudowy; najpierw w Pembrokeshire (2006), następnie w Walii (2010), a na początku 2013 dyskusja o możliwości budowania na terenach zielonych toczy się na poziomie całej Wielkiej Brytanii.
Historia.
Podczas obchodów przed-chrześcijańskiego święta plonów "Lammas" w sierpniu 2005 Paul Wimbush (wcześniej mieszkający w kilku zrównoważonych wspólnotach w Anglii były malarz-dekorator ze Swansea) omawiał z przyjaciółmi mający wejść wkrótce w życie przepis znany jako "Policy 52", mający umożliwić budowę na terenach zielonych, postulowaną przez ekologów obok dyskusji o zmianie klimatu i rozważaną wobec rosnącego bezrobocia. Mając nadzieję na przychylne przyjęcie swojej inicjatywy, grupa zaczęła ustalać szczegóły przyszłej ekowioski położonej na skraju pastwisk i Parku Narodowego Pembrokeshire. Wiele osób zaangażowanych w planowanie ekowioski miało udział w kształtowaniu przepisu "Policy 52", a aplikacja była pisana z uwzględnieniem jego wytycznych, toteż grupa spodziewała się bezproblemowego uzyskania pozwolenia na budowę. Przepis wszedł w życie w 2006. Organizacja została zarejestrowana w 2007. 
Pomimo istnienia już możliwości prawnych, przez 3 lata grupie odmawiano wydania pozwolenia na rozwój założenia. Przeszkodą mógł być używany w aplikacji zwrot „życie we wspólnocie” ("community living"), kojarzący się z hippisami z lat 60. XX wieku. Jednak ta wspólnota była zorganizowana wokół rozwiązywania problemów ekologicznych, a nie uciekania od rzeczywistości. Grupa otrzymała ponad 1500 listów polecających, a w aplikacji przedstawiła ponad 800 stron tekstu i 200 ilustracji, które Paul Wimbush zawiózł do urzędu na taczce wypełnionej segregatorami. Mimo to, lokalny urząd w Pembrokeshire powołał się na braki formalne w aplikacji i unieważnił ją, i dopiero groźba skierowania sprawy do Wysokiego Sądu Sprawiedliwości ("High Court") poskutkowała przyznaniem się urzędu do błędu i sfinansowaniem dodatkowych kosztów uzupełnienia dokumentacji. Organizacji udało się zorganizować wizję lokalną ze strony walijskiej komisji projektowania ("Design Commission for Wales"), po której wizytator określił ich jako „najbardziej inspirujący projekt, jaki kiedykolwiek widział” i zalecił urzędowi w Pembrokeshire współpracę i przychylność wobec projektu. 
Ekowioska Tir-y-Gafel.
Po odmowach otrzymania pozwolenia na budowę od rady hrabstwa Pembrokeshire, w wyniku apelacji wniesionej do Welsh Assembly Government, w sierpniu 2009 organizacja uzyskała pozwolenie na budowę ekowioski Tir y Gafel na powierzchni 76 akrów w pobliżu wsi Glandwr w Walii. Budowę rozpoczęto jesienią 2009. Założono 9 małych gospodarstw rolnych, wybudowano domy, zasadzono drzewa i założono ogrody i leśne ogrody zgodnie z regułami permakultury. Założenie nie ma dostępu do sieci energetycznej. 
Jednym z warunków uzyskanego pozwolenia na budowę było wykazanie w ciągu 5 lat, że założenie jest w 75% samowystarczalne. Taka efektywność jest możliwa do uzyskania przy stosowaniu systemów permakultury, a nie rolnictwa tradycyjnego. Organizacja szacuje, że z posiadanego terenu może uzyskać produkty warte ok. £108.000 rocznie, zaś poprzednio wartość produktów z tego obszaru wynosiła zaledwie £2500 rocznie. Wspólnota pozyskuje wodę i materiały opałowe na swoje potrzeby oraz wytwarza elektryczność, produkuje też 60% potrzebnej żywności. Już w drugim roku istnienia była w 20% samowystarczalna, produkując w 2011 roku 100% zużywanej przez siebie elektryczności, materiałów opałowych i przetwarzając 100% odpadów. Założyciel Paul Wimbush spodziewa się uzyskać wynik 40% za trzeci rok istnienia ekowioski. 
Budynki.
Niska zabudowa ekowioski wpisuje się w pejzaż dzięki zielonym dachom – praktyce spopularyzowanej przez Tony'ego Wrencha – i stosowaniu materiałów naturalnych, takich jak drewno, słoma, glina, mech. Budynki wykorzystują pasywne ogrzewanie, elektryczność generowana jest ze źródeł odnawialnych (turbiny wiatrowe, panele solarne), pozyskiwana jest także woda deszczowa.
Znanym przykładem niskokosztowego budownictwa z ekowioski jest dom "Hobbit House" należący do rodziny Simona Dale'a, wybudowany za £3000. Tak niski koszt budowy wynika z użycia własnej siły roboczej (właściciel Simon Dale, jego teść i ponad 50 wolontariuszy, ok. 1000–1500 roboczogodzin) oraz materiałów budowlanych dostępnych na miejscu: drewno, glina, słoma, okna z recyklingu; stworzono też zielony dach. Dom jest zbudowany na drewnianym szkielecie wypełnionym słomą ("strawbale"), wyposażony w panele solarne, piec do opalania drewnem i toaletę kompostową. Woda jest doprowadzona grawitacyjnie ze strumienia, a lodówka jest chłodzona powietrzem dochodzącym poprzez fundamenty w ziemi. Główne narzędzia używane do budowy to piła łańcuchowa, młotek i 1-calowe dłuto. Po 4 miesiącach od rozpoczęcia budowy rodzina wprowadziła się do domu.
W 2012 w sąsiedztwie ekowioski wybudowano, przy użyciu tych samych technik, podobny okrągły dom ("roundhouse") dla Charliego i Meg z dzieckiem, znany jako "Charlie's House". Budowa kosztowała ok. £15 000 i trwała około roku. Dom przedstawiono w 45 odcinku filmu dokumentalnego "Living In The Future" (7'46").
"Low Impact Development".
Organizacja działa w kierunku rozwoju polityki budowlanej wspierającej budownictwo wywierające znikomy wpływ na środowisko. W Wielkiej Brytanii były problemy formalne z zamieszkaniem w lesie ze względu na trudności z uzyskaniem pozwolenia na budowę. Od 2002 organizacja Lammas opublikowała szereg raportów (dostępnych na stronie internetowej), dotyczących przede wszystkim kwestii środowiskowych i barier w obecnym systemie prawnym, ale także spraw społecznych i psychologicznych związanych z tworzeniem i życiem w ekowiosce. Jedno z opracowań dotyczy systemu polityki budowlanej "One Wales: One Planet", który wszedł w życie w lipcu 2010, i jest przeznaczone dla developerów.
Organizacja miała wpływ na ukształtowanie się pierwszego w Wielkiej Brytanii prawa do budowania nowych założeń na terenach, z którymi przyszły lokator będzie związany poprzez swoją pracę (np. utrzymywanie się z pracy na roli lub zarządzanie terenem leśnym) ustanowionego w Pembrokeshire ("Policy 52"). Od tamtej pory Lammas prowadzi kampanię na rzecz ustanowienia podobnych możliwości prawnych na całym terenie Wielkiej Brytanii. W 2009–2010 Walia przyjęła system polityki rozwoju budownictwa "One Wales: One Planet" biorąc pod uwagę kwestie znikomego wpływu na środowisko.
Edukacja.
W grudniu 2009 organizacja wygrała dotację £346 935 z przeznaczeniem na centrum badawcze, edukacyjne i promujące rozwój założeń mających niski wpływ na środowisko naturalne. Znalazła się w grupie 10 finalistów konkursu Low Carbon Communities Challenge zorganizowanym przez Department of Energy and Climate Change (DECC), między których podzielono nagrodę £10 mln, spośród ogólnej liczby 300 aplikujących wspólnot. Prace budowlane rozpoczęto w styczniu 2010.
Organizacja oferuje kursy zarządzania lasem, wyplatania koszyków, ogrodnictwa i budownictwa naturalnego przy użyciu różnych technik. Możliwe jest też odwiedzenie ekowioski jako wolontariusz.
Media.
Organizacja wydała książki:
O organizacji nakręcono film dokumentalny "Living In The Future" (reż. Helen Iles), ufundowany dzięki crowdfundingowi (zebrano £1562 z potrzebnych £1250) w październiku 2012. Materiał filmowy kręcono na przestrzeni 4 lat. Premiera miała miejsce 24 stycznia 2013.
Film z 2007 pt. "Ecovillage Pioneers" (reż. Helen Iles) powstał jako zbiór 12 programów przedstawiających zarówno kolejne etapy starań organizacji Lammas o uzyskanie pozwolenia na budowę ekowioski w Walii, jak i różne ekowioski na świecie, m.in. Crystal Waters w Australii, ekowioskę Findhorn w Szkocji, pierwszą ekowioskę w Irlandii, Centre of Alternative Technology (CAT) w Walii i Sunseed Desert Technology Centre w Hiszpanii. 10 000 kopii filmu zostało rozprowadzonych przez Permaculture Magazine. Produkcja każdego z odcinków 50-minutowego filmu kosztowała ok. £700.

</doc>
<doc id="2867885" url="https://pl.wikipedia.org/wiki?curid=2867885" title="Nate Adams">
Nate Adams

Nate Adams (ur. 29 sierpnia 1984 w Phoenix, w stanie Arizona, USA) – amerykański motocyklista FMX.
Kariera.
Karierę motocyklisty FMX rozpoczął w 2000 roku. W 2001 roku zadebiutował na X-Games zajmując 12. miejsca w Step Up oraz Best Trick. Pierwszy znaczący sukces odniósł w 2002 roku wygrywając World Freestyle Motocross Championship. W 2003 roku zdobył dwa srebrne medale na X - Games w konkurencjach: Best Trick i Freestyle. W tym samym roku zadebiutował w Red Bull X - Fighters plasując się dwukrotnie na drugiej pozycji w Madrycie i Walencji. W 2004 roku wygrał na X - Games konkurs Freestyle. W 2005 roku odniósł swoje pierwsze zwycięstwo w zawodach Red Bull X-Fighters w Madrycie. Wygrał dwukrotnie klasyfikację generalną Red Bull X - Fighters (2009, 2010). W 2011 roku zdobył dwa złote medale na X - Games w konkurencjach Freestyle oraz Speed &amp; Style. W tym samym roku zajął drugie miejsce w klasyfikacji Red Bull X - Fighters. Jeździ na motorze Honda CRF 450F.

</doc>
<doc id="2867886" url="https://pl.wikipedia.org/wiki?curid=2867886" title="Skalnik biały">
Skalnik biały



</doc>
<doc id="2867887" url="https://pl.wikipedia.org/wiki?curid=2867887" title="Rokiel srebrzysty">
Rokiel srebrzysty



</doc>
<doc id="2867888" url="https://pl.wikipedia.org/wiki?curid=2867888" title="Morone americana">
Morone americana



</doc>
<doc id="2867892" url="https://pl.wikipedia.org/wiki?curid=2867892" title="Bubba Harris">
Bubba Harris

Burlin Buntster "Bubba" Harris III (ur. 7 sierpnia 1985 w Palmdale) − amerykański kolarz BMX, dwukrotny medalista mistrzostw świata.
Kariera.
Pierwszy sukces w karierze Bubba Harris osiągnął w 2004 roku, kiedy zdobył brązowy medal w konkurencji elite podczas mistrzostw świata w Valkenswaard. W zawodach tych wyprzedzili go jedynie Australijczyk Warwick Stevenson oraz Christian Becerine z Argentyny. Na rozgrywanych rok później mistrzostwach w Paryżu zwyciężył w tej samej konkurencji. Nigdy nie wystartował na igrzyskach olimpijskich.

</doc>
<doc id="2867897" url="https://pl.wikipedia.org/wiki?curid=2867897" title="Mistrzostwa Europy w Zjeździe na Sankach 2013">
Mistrzostwa Europy w Zjeździe na Sankach 2013

Mistrzostwa Europy w Zjeździe na Sankach 2013 odbyły się w dniach 15 - 17 lutego w austriackim Oberperfuss. Rozegrana została jedna konkurencja: zawody drużynowe.

</doc>
<doc id="2867898" url="https://pl.wikipedia.org/wiki?curid=2867898" title="Bjała">
Bjała

Zobacz też: Biała

</doc>
<doc id="2867905" url="https://pl.wikipedia.org/wiki?curid=2867905" title="Ignacy Strasfogel">
Ignacy Strasfogel

Ignacy Strasfogel, też Ignace Strasfogel (ur. 17 lipca 1909 w Warszawie, zm. 6 lutego 1994 w Nowym Jorku) – polski dyrygent, pianista i kompozytor żydowskiego pochodzenia.
Życiorys.
W 1912 zamieszkał w Berlinie. Studiował w berlińskiej pianistykę oraz kompozycję u Franza Schrekera i dyrygenturę u Juliusa Prüwera, uzyskując dyplom w 1929. W 1926, w wieku 17 lat, za "II Sonatę" na fortepian zdobył przyznawane młodym kompozytorom.
W latach 1929–1933 był korepetytorem i dyrygentem opery w Teatrze Miejskim w Düsseldorfie, asystentem dyrygenta w Staatsoper Berlin i dyrektorem muzycznym w berlińskim Theater am Kurfürstendamm.
Po dojściu Hitlera do władzy został zmuszony do opuszczenia Niemiec i w styczniu 1934 wyemigrował do Stanów Zjednoczonych. Osiedlił się w Nowym Jorku. Był akompaniatorem m.in. skrzypka Józsefa Szigetiego, wiolonczelisty Grigorija Piatigorskiego i śpiewaka Lauritza Melchiora. Pracował w Filharmonii Nowojorskiej jako pianista, a latach 1944–1945 jako asystent dyrygenta. Równocześnie prowadził koncerty na .
W latach 1951–1974 był dyrygentem rezydentem w Metropolitan Opera, poprowadził tam ponad 20 przedstawień z szerokiego repertuaru operowego; latem 1957 odbył z zespołem tej opery tournée po Stanach Zjednoczonych. Był dyrygentem gościnnym Orchestre de la Suisse Romande, Staatsoper Berlin i Chicago Symphony, dyrygował też gościnnie m.in. w Waszyngtonie, Filadelfii, Nowym Orleanie i Toronto. Regularnie prowadził przedstawienia podczas Cincinnati Summer Opera oraz innych festiwali muzycznych. Był też dyrygentem widowisk muzycznych na Broadwayu.
W 1983, po 35-letniej przerwie, powrócił do twórczości kompozytorskiej.

</doc>
<doc id="2867906" url="https://pl.wikipedia.org/wiki?curid=2867906" title="HMS H6">
HMS H6

HMS H6 – brytyjski okręt podwodny typu "H". Zbudowany w roku 1915 w Canadian Vickers w Montrealu, gdzie okręt został wodowany 1 kwietnia 1915 roku. Rozpoczął służbę w Royal Navy 9 czerwca 1915 roku. Pierwszym dowódcą został Lt. R.N. Stopford.
19 stycznia 1916 roku HMS H6 wszedł na mieliznę w okolicy holenderskiej wyspy Schiermonnikoog, w wyniku czego okręt został internowany w Holandii. Po ponad roku negocjacji Royal Navy sprzedała okręt Holendrom i wszedł on do służby w Koninklijke Marine jako Hr. Ms. O 8. Okręt został zaopatrzony w peryskop zdemontowany z internowanego niemieckiego okrętu podwodnego SM UC-8. W 1921 roku okręt zatonął w Den Helder, jednak z powodu braku uszkodzeń został wydobyty i przywrócony do służby.
W czasie napadu Niemiec na Holandię podczas II wojny światowej roku okręt pozostawał w służbie holenderskiej. 14 maja 1940 roku został uszkodzony przez Holendrów. 15 maja niemieckie wojska zdobyły okręt i po remoncie włączono go do Kriegsmarine pod numerem U-D1. Okręt przydzielono do 1. Unterseebootsflottille w Kilonii, gdzie służył jako jednostka doświadczalna i szkolna. Pierwszym dowódcą został Krvkpt. Hermann Rigele, który dowodził okrętem od listopada 1940 do maja 1941 roku. W następnych miesiącach został przydzielony najpierw do 3. Unterseebootsflottille, a następnie do 5. Unterseebootsflottille. W grudniu 1941 roku okręt został przydzielony do U-Abwehrschule w Gdyni. 
Okręt został wycofany ze służby 23 listopada 1943 roku. 3 maja 1945 roku został samozatopiony w Kilonii, podobnie jak ponad 200 U-Bootów (operacja Regenbogen).

</doc>
<doc id="2867910" url="https://pl.wikipedia.org/wiki?curid=2867910" title="Hr. Ms. O.8">
Hr. Ms. O.8



</doc>
<doc id="2867911" url="https://pl.wikipedia.org/wiki?curid=2867911" title="Iwan Barjakow">
Iwan Barjakow

Iwan Barjakow (bułg. Иван Байраков; ur. 26 czerwca 1983 w Bansku) – bułgarski biegacz narciarski, dwukrotny uczestnik zimowych igrzysk olimpijskich.
Nigdy nie wystartował w Pucharze Świata.
Jego najlepszym wynikiem na igrzyskach olimpijskich jest 60. miejsce w 2002 roku w Salt Lake City w biegu na 15 km stylem klasycznym.
Barjakow wystąpił w 2003 i 2005 roku na mistrzostwach świata.

</doc>
<doc id="2867913" url="https://pl.wikipedia.org/wiki?curid=2867913" title="Lorena Blanco">
Lorena Blanco

Lorena Blanco (ur. 22 lipca 1977) – peruwiańska badmintonistka.
W roku 2003 zdobyła 2 brązowe medale, w grze pojedynczej i podwójnej kobiet, na igrzyskach panamerykańskich.
W 2004 reprezentowała swój kraj na igrzyskach w Atenach, startowała w grze pojedynczej kobiet – odpadła w 1/16 finału.

</doc>
<doc id="2867915" url="https://pl.wikipedia.org/wiki?curid=2867915" title="Kolka jelitowa">
Kolka jelitowa

Kolka jelitowa (łac. "colica intestinalis") – jedna z rodzajów kolek; to nagły, napadowy, silny i ostry ból, którego przyczyną jest intensywny skurcz mięśni gładkich. 
Powodów wystąpienia kolki jelitowej jest wiele. Można do nich zaliczyć np.: spożycie nieodpowiedniego dla organizmu produktu, kamienie kałowe, ciało obce w przewodzie pokarmowym (pestka lub twardy kęs pokarmu). W łagodzeniu kolki pomagają ścisła dieta lub kompres rozgrzewający. Gdy kolka jelitowa wystąpi u niemowląt, zaleca się kontakt z lekarzem w celu wykluczenia innych przyczyn dolegliwości.
Najczęściej kolka pojawia się między 3. a 12. tygodniem życia, zanika zwykle po 3. miesiącu życia, chociaż u niektórych dzieci objawy mogą się utrzymywać do 6-9. miesiąca życia. Częściej cierpią chłopcy niż dziewczynki.

</doc>
<doc id="2867919" url="https://pl.wikipedia.org/wiki?curid=2867919" title="Aleksandr Pankow">
Aleksandr Pankow

Aleksandr Siergiejewicz Pankow, ros. Александр Сергеевич Панков (ur. 17 listopada 1991 w Ufie) – rosyjski hokeista.
Kariera.
Wychowanek Saławata Jułajew Ufa. Od grudnia 2011 tymczasowo występował w Torosie Nieftiekamsk. W maju 2014 przedłużył kontrakt z klubem o dwa lata. Od maja 2015 zawodnik Awtomobilista Jekaterynburg. Od maja 2016 zawodnik Ak Barsu Kazań. Od września 2016 zawodnik Traktora Czelabińsk. W grudniu 2016 przekazany do Ak Barsu Kazań, skąd został oddany do Witiazia Czechow. Od września do końca października 2018 był zawodnikiem Łady Togliatti. W listopadzie 2018 przeszedł do Torosu Nieftiekamsk. We wrześniu 2019 został zawodnikiem Saryarki Karaganda. Od grudnia 2019 do końca lutego 2020 reprezentował HK Tambow. W październiku 2020 został zawodnikiem ukraińskiej drużyny Kryżani Wowky Kijów. Od lipca do października 2021 grał w HK Ałmaty, a następnie w HK Aktobe. W styczniu 2022 przeszedł do Sokiłu Kijów.

</doc>
<doc id="2867925" url="https://pl.wikipedia.org/wiki?curid=2867925" title="Dominion Tankard 2013">
Dominion Tankard 2013

The Dominion Tankard 2013, prowincjonalne Mistrzostwa Ontario Mężczyzn w Curlingu 2012 odbyły się między 4 a 10 lutego 2013 w Barrie na lodowisku Barrie Molson Centre.
W zawodach brało udział 11 drużyn, które grały systemem każdy z każdym. Tytuł mistrzowski z 2012 obroniła drużyna Glenna Howarda. Zwycięzca reprezentował Ontario w marcu 2013 w Edmonton na Tim Hortons Brier 2013.
Round Robin.
Sesja 1..
4 lutego 2013; 14:00
Sesja 2..
4 lutego 2013; 19:30
Sesja 3..
5 lutego 2013; 14:00
Sesja 4..
5 lutego 2013; 19:00
Sesja 5..
6 lutego 2013; 9:00
Sesja 6..
6 lutego 2013; 14:00
Sesja 7..
6 lutego 2013; 19:00
Sesja 8..
7 lutego 2013; 14:00
Sesja 9..
7 lutego 2013; 19:00
Sesja 10..
8 lutego 2013; 14:00
Sesja 11..
8 lutego 2013; 19:00
Play off.
1-2.
12 lutego 2013; 14:00
3-4.
12 lutego 2013; 19:00
Półfinał.
13 lutego 2013; 9:30
Finał.
13 lutego 2013; 14:00

</doc>
<doc id="2867926" url="https://pl.wikipedia.org/wiki?curid=2867926" title="Iwan Bariakow">
Iwan Bariakow



</doc>
<doc id="2867931" url="https://pl.wikipedia.org/wiki?curid=2867931" title="Skok (film 2001)">
Skok (film 2001)

Skok (ang. "Heist") - amerykański film sensacyjny z 2001 w reżyserii Davida Mameta.

</doc>
<doc id="2867932" url="https://pl.wikipedia.org/wiki?curid=2867932" title="Anelia Nunewa">
Anelia Nunewa



</doc>
<doc id="2867937" url="https://pl.wikipedia.org/wiki?curid=2867937" title="Arsenij Rogiński">
Arsenij Rogiński



</doc>
<doc id="2867940" url="https://pl.wikipedia.org/wiki?curid=2867940" title="Arsenij Tiszkow">
Arsenij Tiszkow



</doc>
<doc id="2867941" url="https://pl.wikipedia.org/wiki?curid=2867941" title="Arsenij Łogaszow">
Arsenij Łogaszow



</doc>
<doc id="2867942" url="https://pl.wikipedia.org/wiki?curid=2867942" title="U-D1">
U-D1



</doc>
<doc id="2867944" url="https://pl.wikipedia.org/wiki?curid=2867944" title="Arsen Najdionow">
Arsen Najdionow



</doc>
<doc id="2867946" url="https://pl.wikipedia.org/wiki?curid=2867946" title="Kelvin Batey">
Kelvin Batey

Kelvin Batey (ur. 9 maja 1981 w Warsop) – brytyjski kolarz BMX, dwukrotny medalista mistrzostw świata.
Kariera.
Pierwszy sukces w karierze Kelvin Batey osiągnął w 2005 roku, kiedy zajął drugie miejsce w kategorii elite podczas mistrzostw świata BMX w Paryżu. W zawodach tych wyprzedził go jedynie Amerykanin Randy Stumpfhauser, a trzecie miejsce zajął Belg Bjorn Wijnants. W tej samej konkurencji zajął trzecią pozycję na rozgrywanych dwa lata później mistrzostwach w Victorii. Uległ tam tylko Jonathanowi Suárezowi z Wenezueli i Danielowi Caluagowi z USA. Ponadto zdobył brązowy medal w rywalizacji juniorów na mistrzostwach świata w Vallet w 1999 roku. Nigdy nie wystąpił na igrzyskach olimpijskich.
Od 2011 roku reprezentuje Irlandię.

</doc>
<doc id="2867949" url="https://pl.wikipedia.org/wiki?curid=2867949" title="Arseni Zakrzewski">
Arseni Zakrzewski



</doc>
<doc id="2867954" url="https://pl.wikipedia.org/wiki?curid=2867954" title="Michaił Grigorjew (hokeista)">
Michaił Grigorjew (hokeista)

Michaił Pietrowicz Grigorjew, ros. Михаил Петрович Григорьев (ur. 1 lutego 1991 w Tiumeni) – rosyjski hokeista.
Kariera.
Wychowanek Rubinu Tiumeń. Od grudnia 2011 tymczasowo występował w Torosie Nieftiekamsk. Od lipca 2012 w klubie Barys Astana. Od czerwca 2013 zawodnik Torpedo Niżny Nowogród. Od czerwca 2015 do sierpnia 2016 zawodnik Łokomotiwu Jarosław. Od listopada 2016 zawodnik Admirała Władywostok. Od grudnia 2016 do kwietnia 2017 zawodnik Awangardu Omsk. Od maja 2017 ponownie zawodnik Torpedo Niżny Nowogród. We wrześniu 2018 przeszedł do Spartaka Moskwa, a wiosną 2019 do Dinama Moskwa, gdzie w kwietniu 2020 przedłużył kontrakt o rok. Z końcem kwietnia 2021 odszedł z klubu.

</doc>
<doc id="2867955" url="https://pl.wikipedia.org/wiki?curid=2867955" title="Géza Lator">
Géza Lator

Dr. Géza Lator (ur. 7 sierpnia 1889, Syhot Marmaroski - zm. 15 grudnia 1976) – węgierski hokeista, olimpijczyk z Sankt Moritz, uczestnik mistrzostw świata. Sędzia i działacz hokejowy. Założyciel Węgierskiego Związku Hokeja na Lodzie (MJSZ).
Géza Lator był jednym z 10 zawodników, którzy wystąpili na igrzyskach w Sankt Moritz. Był to pierwszy start Węgrów w hokeju na lodzie na zimowych igrzyskach olimpijskich. 
Lator wystąpił we wszystkich trzech meczach, jakie Węgrzy rozegrali na tym turnieju. 11 lutego, Węgrzy zmierzyli się z reprezentacją Francji; mecz zakończył się zwycięstwem Francuzów 2-0. Następnego dnia, Lator i inni zmierzyli się z Belgami; w tym meczu, zwycięstwo 3-2 odnieśli Belgowie. W ostatnim spotkaniu rozegranym 16 lutego, Węgrów pokonała ekipa Brytyjczyków (1-0). Węgrzy zajęli ostatnie miejsce w grupie i nie odnieśli awansu do kolejnej fazy rozgrywek.
Lator był także w składzie reprezentacji na Mistrzostwach Świata w 1930 roku. Węgrzy wówczas wygrali 2–0 w 1/8 finału z drużyną Włoch. W ćwierćfinale, Węgrzy przegrali 1–4 z hokeistami niemieckimi; dało im to szóste miejsce ex aequo z kilkoma innymi drużynami (Francja, Czechosłowacja i Japonia). 
Zawody te były również turniejem o Mistrzostwo Europy. Z racji tego, że spoza kontynentu europejskiego wyżej uplasowała się tylko Kanada, to w klasyfikacji europejskiej, Madziarzy skończyli zawody na piątym miejscu ex aequo z Francją i Czechosłowacją.
W 2011 roku pośmiertnie został przyjęty do Galerii Sławy węgierskiego hokeja na lodzie.

</doc>
<doc id="2867956" url="https://pl.wikipedia.org/wiki?curid=2867956" title="Bjorn Wijnants">
Bjorn Wijnants

Bjorn Wijnants (ur. 9 listopada 1983) – belgijski kolarz BMX, brązowy medalista mistrzostw świata. 
Kariera.
Największy sukces w karierze Bjorn Wijnants osiągnął w 2005 roku, kiedy zajął trzecie miejsce w konkurencji cruiser podczas mistrzostw świata BMX w Paryżu. W zawodach tych wyprzedzili go jedynie Amerykanin Randy Stumpfhauser oraz Brytyjczyk Kelvin Batey. Był to jedyny medal wywalczony przez Wijnantsa na międzynarodowej imprezie tej rangi. Nigdy nie wystąpił na igrzyskach olimpijskich.

</doc>
<doc id="2867958" url="https://pl.wikipedia.org/wiki?curid=2867958" title="Buteogallus coronatus">
Buteogallus coronatus



</doc>
<doc id="2867960" url="https://pl.wikipedia.org/wiki?curid=2867960" title="Dagoberto Portillo">
Dagoberto Portillo

Dagoberto Portillo Gamero (ur. 16 listopada 1979 w San Salvador) – salwadorski piłkarz występujący na pozycji bramkarza.
Kariera klubowa.
Portillo, znany między innymi z częstego jak na swoją pozycję zdobywania goli, pochodzi ze stołecznego miasta San Salvador i jest wychowankiem tamtejszego klubu Alianza FC. Do seniorskiej drużyny został włączony jako dwudziestolatek i jej barwy reprezentował bez większych sukcesów przez dwa kolejne sezony. W połowie 2001 roku odszedł do zespołu CD Luis Ángel Firpo z siedzibą w Usulután, gdzie również występował przez dwa lata, odnosząc pierwsze osiągnięcie w swojej seniorskiej karierze – wicemistrzostwo Salwadoru w wiosennych rozgrywkach Clausura 2003. Bezpośrednio po tym sukcesie podpisał umowę z CD Chalatenango, w którego barwach spędził następne dwanaście miesięcy, po czym przeszedł do ekipy AD Isidro Metapán, z którą w jesiennym sezonie Apertura 2005 wywalczył kolejny tytuł wicemistrza kraju. W lipcu 2006 powrócił do swojego macierzystego Alianza FC, gdzie ugruntował swoją pozycję jednego z najlepszych golkiperów ligi salwadorskiej, co zaowocowało pierwszymi powołaniami do reprezentacji kraju.
Latem 2008 Portillo po raz kolejny został graczem Isidro Metapán, gdzie od razu wywalczył sobie niepodważalne miejsce między słupkami. W jesiennym sezonie Apertura 2008 zdobył z tą drużyną swoje premierowe mistrzostwo Salwadoru i sukces ten powtórzył również pół roku później, podczas wiosennych rozgrywek Clausura 2009, mając fundamentalny wkład w te osiągnięcia. Trzeci z rzędu i ogółem tytuł mistrzowski zanotował w sezonie Apertura 2009, już jako bramkarz klubu CD FAS z miasta Santa Ana, a jego świetne występy zaowocowały otrzymaniem nagrody dla najlepszego salwadorskiego piłkarza roku 2009 od dziennika El Diario de Hoy. W połowie 2010 roku odszedł do zespołu Once Municipal z siedzibą w Ahuachapán, w którego barwach spędził rok, lecz nie potrafił nawiązać do sukcesów odnoszonych w poprzednich drużynach. W lipcu 2011 po raz drugi podpisał umowę z CD Luis Ángel Firpo, gdzie od razu został podstawowym zawodnikiem ekipy i w wiosennym sezonie Clausura 2013 zdobył z nią swój czwarty tytuł mistrza Salwadoru.
Kariera reprezentacyjna.
Na przełomie wieków Portillo regularnie występował w młodzieżowych kadrach swojego kraju. W lutym 2007 został powołany przez meksykańskiego selekcjonera Carlosa de los Cobosa na Puchar Narodów UNCAF, gdzie nie rozegrał jednak ani jednego meczu, pozostając rezerwowym dla Juana José Gómeza i José Manuela Gonzáleza, a jego drużyna zajęła ostatecznie czwarte miejsce w turnieju. W seniorskiej reprezentacji Salwadoru zadebiutował dopiero 27 marca 2007 w przegranym 0:2 meczu towarzyskim z Hondurasem i jeszcze w tym samym roku znalazł się w składzie na Złoty Puchar CONCACAF. Tam wystąpił tylko w jednym spotkaniu, zaś jego drużyna narodowa odpadła z rozgrywek już w fazie grupowej. W 2011 roku wziął udział w Copa Centroamericana, gdzie rozegrał wszystkie pięć spotkań, zaś Salwadorczycy podobnie jak przed czterema laty zajęli czwartą lokatę w turnieju. Kilka miesięcy później Rubén Israel powołał go na kolejny Złoty Puchar CONCACAF – tam znów pełnił rolę rezerwowego, tym razem dla Miguela Montesa i nie wystąpił w żadnym meczu, a jego zespół odpadł w ćwierćfinale.
Podczas eliminacji do Mistrzostw Świata 2014, na które Salwadorczycy nie zdołali się jednak zakwalifikować, Portillo był pierwszym golkiperem swojej kadry. Taką samą rolę pełnił w reprezentacji w styczniu 2013 podczas turnieju Copa Centroamericana, podczas którego bronił we wszystkich trzech konfrontacjach, a jego zespół zajął trzecie miejsce w rozgrywkach. W tym samym roku znalazł się w ogłoszonym przez peruwiańskiego selekcjonera Agustína Castillo składzie na swój trzeci Złoty Puchar CONCACAF, podczas którego miał niepodważalne miejsce w wyjściowej jedenastce, rozgrywając wszystkie cztery mecze, a jego kadra odpadła ostatecznie w ćwierćfinale.
Afera korupcyjna.
Dagoberto Portillo został dożywotnio zawieszony przez Federację Salwadoru (FESFUT) wraz z 13 innymi reprezentantami tego kraju za udział w ustawianiu meczów. Zawodnicy mieli dopuścić się czynów korupcyjnych co najmniej przy czterech meczach międzynarodowych. Zakaz dotyczy pracy w środowisku piłkarskim w jakiejkolwiek roli.

</doc>
<doc id="2867961" url="https://pl.wikipedia.org/wiki?curid=2867961" title="Siergiej Jemielin (hokeista)">
Siergiej Jemielin (hokeista)

Siergiej Siergiejewicz Jemielin, ros. Сергей Сергеевич Емелин (ur. 1 maja 1991 w Ufie) – rosyjski hokeista.
Jego dziadek Anatolij (ur. 1942), wujek Anatolij (ur. 1964) i kuzyn Konstantin (ur. 1988) także zostali hokeistami.
Kariera klubowa.
Wychowanek i do 2013 zawodnik Saławata Jułajew Ufa. Od grudnia 2011 tymczasowo występował w Torosie Nieftiekamsk. Od maja 2013 zawodnik Mietałłurga Nowokuźnieck (wraz z nim przekazany został inny gracz Saławatu, Artiom Gariejew, a z Nowokuźniecka do Ufy trafił Aleksandr Mierieskin). Od końca maja 2014 zawodnik Awtomobilista Jekaterynburg. Od sierpnia 2016 ponownie zawodnik Torosu. Po sezonie 2019/2020 odszedł z klubu. Od sezonu 2020/2021 zawodnik ukraińskiego zespołu Kryżani Wowky Kijów. Od grudnia 2020 stycznia 2021 reprezentował HK Ałmaty.

</doc>
<doc id="2867962" url="https://pl.wikipedia.org/wiki?curid=2867962" title="Chloe Bridges">
Chloe Bridges

Chloe Bridges (właśc. Chloe Suazo; ur. 27 grudnia 1991 w Thibodaux) – amerykańska aktorka. Wystąpiła m.in. w filmie "" i serialu "Pamiętniki Carrie".

</doc>
<doc id="2867963" url="https://pl.wikipedia.org/wiki?curid=2867963" title="Ogólnopolski Festiwal Zespołów Muzyki Dawnej &quot;Schola Cantorum&quot;">
Ogólnopolski Festiwal Zespołów Muzyki Dawnej &quot;Schola Cantorum&quot;



</doc>
<doc id="2867965" url="https://pl.wikipedia.org/wiki?curid=2867965" title="Power Soccer">
Power Soccer

Power Soccer – komputerowa gra sportowa stworzona przez Power Challenge i wydana 12 sierpnia 2005. Jest wzorowana na serii gier "FIFA". "Power Soccer" jest rozgrywany w przeglądarce internetowej i jest grą bezpłatną.
W "Power Soccer" gracz najpierw tworzy drużynę potem wybiera drużynę dla której zdobywa punkty fana, a później rozgrywa kolejne mecze towarzyskie, lub turniejowe, aby zdobyć wyższy poziom doświadczenia i dostać się na listy rankingowe. Gracz może również stworzyć swój klan i zaprosić swoich znajomych do klanu by zdobywać punkty rankingowe i wzbić się na szczyt listy klanów.
Gra została wydana w 17 wersjach językowych: angielskim, bułgarskim, bośniackim, estońskim, francuskim, greckim, hiszpańskim, holenderskim, niemieckim, polskim, portugalskim (w wersji brazylijskiej i europejskiej), rumuńskim, szwedzkim, tureckim, węgierskim oraz włoskim.
Po prawie jedenastu latach działania serwery gry zostały wyłączone 16 maja 2016 roku.

</doc>
<doc id="2867966" url="https://pl.wikipedia.org/wiki?curid=2867966" title="Posłowie do Parlamentu Europejskiego 1969–1973">
Posłowie do Parlamentu Europejskiego 1969–1973

Posłowie do Parlamentu Europejskiego w latach 1969–1973 zostali mianowani przez parlamenty krajowe 6 państw członkowskich Unii Europejskiej. Kadencja rozpoczęła się 12 marca 1969 i zakończyła się 1 stycznia 1973.
Pomiędzy państwa członkowskie podzielono 142 mandaty.
Na mocy porozumienia między chadekami a socjalistami przewodniczącym PE był Mario Scelba (do 1971), a następnie Walter Behrendt.
W Parlamencie Europejskim w latach 1969–1973 powołano pięć frakcji politycznych:

</doc>
<doc id="2867971" url="https://pl.wikipedia.org/wiki?curid=2867971" title="Kiss (singel Mai Kuraki)">
Kiss (singel Mai Kuraki)

Kiss – szesnasty singel japońskiej piosenkarki Mai Kuraki, wydany 30 kwietnia 2003 roku. Singel osiągnął 3 pozycję w rankingu Oricon i pozostał na liście przez 9 tygodni, sprzedał się w nakładzie egzemplarzy. Singel zdobył status złotej płyty.

</doc>
<doc id="2867973" url="https://pl.wikipedia.org/wiki?curid=2867973" title="Dom Biesiadeckiego we Lwowie">
Dom Biesiadeckiego we Lwowie

Tzw. Dom Biesiadeckiego we Lwowie znajduje się przy ul. Generała Czuprynki 50/52 (w okresie Rzeczypospolitej ul. Andrzeja hr. Potockiego). 
Historia.
Budowę budynku w stylu neogotyckim, według projektu Józefa Sosnowskiego, ukończono w 1901 roku. Budynek przypomina średniowieczny zamek. Uwagę przyciągają: potężna narożna wieża z blankami, balkon podobny do wykusza, ściany wykonane z bloków piaskowca oraz rzeźba lwa przed wejściem do kamienicy nr 50. W istocie tzw. Dom Biesiadeckiego to dwie oddzielne kamienice z osobnymi wejściami i klatkami schodowymi. Do Franciszka Biesiadeckiego, znanego bibliofila i kolekcjonera należała kamienica nr 50 (od 1919 r.). Właścicielem kamienicy 52 (narożnej, z wieżą) do roku 1929 był Antoni Kraiński, a następnie Wincenty Waligóra, dyrektor spółki „Karpaty” dystrybuującej produkty naftowe (m.in. olej Galkar). W 1939 obie kamienice zostały zajęte przez sowietów dla wojska

</doc>
<doc id="2867974" url="https://pl.wikipedia.org/wiki?curid=2867974" title="Mistrzostwa Europy w Pływaniu 2012 – 200 m stylem dowolnym mężczyzn">
Mistrzostwa Europy w Pływaniu 2012 – 200 m stylem dowolnym mężczyzn

Wyścig na 200 metrów stylem dowolnym mężczyzn podczas Mistrzostw Europy w Pływaniu 2012 rozegrany został w dniach 22 - 23 maja. Wzięło w nim udział 48 sportowców z 24 krajów.
Wyniki.
Eliminacje.
Do półfinałów kwalifikowano zawodników z szesnastoma najlepszymi wynikami.
Półfinały.
Do finału kwalifikowano zawodników z ośmioma najlepszymi czasami.

</doc>
<doc id="2867975" url="https://pl.wikipedia.org/wiki?curid=2867975" title="Vasco Errani">
Vasco Errani

Vasco Errani (ur. 17 maja 1955 w Massa Lombarda) – włoski polityk i samorządowiec, od 1999 do 2014 prezydent Emilii-Romanii, senator.
Życiorys.
Został aktywnym działaczem partyjnym, należąc kolejno do Włoskiej Partii Komunistycznej, Demokratycznej Partii Lewicy i Demokratów Lewicy, z którymi w 2007 przystąpił do nowo powołanej Partii Demokratycznej. Od 1983 do 1995 zasiadał w radzie miejskiej Rawenny, w latach 1992–1993 wchodził w skład miejskiej egzekutywy jako asesor ds. działalności gospodarczej. Od 1993 pracował jako urzędnik w administracji regionu, w 1995 został wybrany w skład rady regionalnej Emilii-Romanii. Był m.in. asesorem ds. turystyki w regionalnym rządzie (od 1997).
W 1999 objął urząd prezydenta regionu Emilia-Romania. Reelekcję uzyskiwał w wyborach bezpośrednich jako kandydat lewicy – w 2000 z poparciem 56,5%, w 2005 z poparciem 62,7% i w 2010 z poparciem 52,1%. W 2000 został wiceprzewodniczącym, a w 2005 i w 2010 był powoływany na przewodniczącego konferencji przewodniczących regionów. W 2012 po trzęsieniach ziemi w regionie uzyskał uprawnienia specjalnego komisarza ds. odbudowy. W 2014 został skazany za przestępstwo defraudacji, w konsekwencji zrezygnował ze stanowiska prezydenta regionu. W 2016 w wyniku postępowania odwoławczego został prawomocnie uniewinniony w tej sprawie.
W 2017 dołączył do ruchu politycznego pod nazwą Artykuł 1 – Ruch Demokratyczny i Postępowy, który powstał w wyniku rozłamu w PD. W 2018 został wybrany w skład Senatu XVIII kadencji z ramienia lewicowej koalicji Wolni i Równi.

</doc>
<doc id="2867976" url="https://pl.wikipedia.org/wiki?curid=2867976" title="Javier Colombo">
Javier Colombo

Javier Luciano Colombo (ur. 14 lutego 1978) – argentyński kolarz BMX, złoty medalista mistrzostw świata. 
Kariera.
Największy sukces w karierze Javier Colombo osiągnął w 2006 roku, kiedy zwyciężył w konkurencji elite podczas mistrzostw świata BMX w São Paulo. W zawodach tych wyprzedził bezpośrednio dwóch Amerykanów: Randy’ego Stumpfhausera oraz Michaela Daya. Był to jedyny medal wywalczony przez Colombo na międzynarodowej imprezie tej rangi. Na rozgrywanych trzy lata wcześniej mistrzostwach w Perth zajął ósmą pozycję w cruiserze. Nigdy nie wystąpił na igrzyskach olimpijskich.

</doc>
<doc id="2867980" url="https://pl.wikipedia.org/wiki?curid=2867980" title="Wadim Tarasow">
Wadim Tarasow

Wadim Giennadjewicz Tarasow (ros. Вадим Геннадьевич Тарасов; ur. 31 grudnia 1976 w Ust-Kamienogorsku, Kazachska SRR) – rosyjski hokeista pochodzenia kazachskiego. Trener hokejowy.
Jego syn Daniił (ur. 1999) także został bramkarzem hokejowym
Kariera.
Wychowanek Torpedo Ust-Kamienogorsk. W młodości występował w juniorskich kadrach Kazachstanu. Następnie był reprezentantem Rosji (m.in. podczas turniejów Euro Hockey Tour 2003 i 2004). Od maja 2012 roku ponownie zawodnik Saławata Jułajew Ufa, związany dwuletnim kontraktem. Występował w sezonie KHL (2012/2013).
Kariera trenerska.
Następnie, już jako były zawodnik klubu, w kwietniu 2013 roku został trenerem bramkarzy w Saławacie. W sezonie KHL (2019/2020) był trenerem bramkarzy w HK Soczi. W 2020 powrócił do Saławatu. W maju 2021 wszedł do sztabu trenerskiego Sibiru Nowosybirsk.

</doc>
<doc id="2867981" url="https://pl.wikipedia.org/wiki?curid=2867981" title="Klasyfikacja Andreasena">
Klasyfikacja Andreasena

Klasyfikacja Andreasena – bazująca na ustaleniach WHO klasyfikacja urazów zębów, przyzębia, kości i błony śluzowej jamy ustnej.

</doc>
<doc id="2867983" url="https://pl.wikipedia.org/wiki?curid=2867983" title="Pierwsza wojna o Górski Karabach">
Pierwsza wojna o Górski Karabach

Pierwsza wojna o Górski Karabach – zbrojny konflikt etniczno-terytorialny między Azerbejdżanem i Armenią, jeden z najpoważniejszych konfliktów o tym charakterze rozgrywający się na obszarze postradzieckim po upadku ZSRR.
Tło wydarzeń.
Terytorium Górskiego Karabachu od wieków było zamieszkane przez autochtoniczną chrześcijańską ludność ormiańską. Od IX wieku lokalni władcy ormiańscy borykali się z najazdami ludów muzułmańskich (najpierw Arabowie, następnie Turcy Seldżuccy, Mongołowie Tamerlana, wreszcie Turcy Osmańscy). Od XVI wieku datuje się mniej lub bardziej realna podległość lokalnych władców (tzw. melików) szachowi perskiemu. W 1603 szach Abbas I uznał ich autonomię specjalnym edyktem. W 1750 szach perski utworzył na terytorium Karabachu Chanat Karabaski, w pełni zależny od Persji, i poddał go władzy muzułmańskiej dynastii. Chanat ten istniał do 1806, kiedy te tereny przeszły pod faktyczne władanie Imperium Rosyjskiego. Zostało to sformalizowane w traktacie z Gulistanu w 1813.
Wielowiekowa podległość ludom muzułmańskim spowodowało wymieszanie etniczne regionu (część wiosek była zamieszkana przez Ormian-chrześcijan, część przez muzułmanów, nazywanych niekiedy Tatarami kaukaskimi). Miejscowi Ormianie przyjmowali też elementy kultury muzułmańskiej. Znajduje to potwierdzenie w raporcie ze spisu powszechnego przeprowadzonego na polecenie cara rosyjskiego po objęciu tych terenów we władanie przez Rosjan, m.in. w celu określenia wymiaru podatku. Wynika z niego, że wioski ormiańskie były większe i zasobniejsze od muzułmańskich, co wskazuje na wielowiekowe osadnictwo.
Po raz pierwszy do krwawych walk ormiańsko-azerskich doszło w czasie rewolucji 1905 roku. Już wtedy Górski Karabach stał się areną szczególnie ostrych starć.
Spór ormiańsko-azerski o Górski Karabach przybrał jeszcze na sile po upadku caratu. Po rozpadzie Zakaukaskiej Federacyjnej Republiki Demokratycznej i ogłoszeniu niepodległości zarówno przez Armenię, jak i Azerbejdżan, między dwoma państwami natychmiast doszło do sporu o przebieg granicy. Górski Karabach, zamieszkały wówczas w zdecydowanej większości przez ludność ormiańską, obok również zamieszkałych w większości przez Ormian Zangezuru i Nachiczewanu, stał się przedmiotem szczególnie zażartego konfliktu. Ostatecznie Górski Karabach znalazł się w państwie azerskim dzięki pomocy brytyjskiej. Rozwiązanie takie utrzymali bolszewicy po włączeniu wszystkich państw zakaukaskich do ZSRR, kierując się zasadą ‘dziel i rządź’, słusznie zakładając, że podsyci to konflikt etniczny i pozwoli Moskwie występować w roli arbitra pomiędzy zwaśnionymi stronami.
Od lat 60. XX wieku Armeńska Socjalistyczna Republika Radziecka ubiegała się o włączenie Górskiego Karabachu w swoje granice. Władze republiki miały nadzieję, że wcielenie enklawy do Armeńskiej SRR pozwoli odwrócić niekorzystne dla zamieszkałych w niej Ormian tendencje demograficzne: wyższa dzietność miejscowych Azerów oznaczała, że w przyszłości staną się oni większością w regionie, podobnie, jak stało się to w Nachiczewańskiej ASRR. Począwszy od 1987 r. na terenie Górskiego Karabachu zaczęło także dochodzić do zamieszek etnicznych, w których między grudniem 1987 a końcem 1988 zginęło 220 osób, zaś 1154 odniosło rany. Ormiański komitet „Karabach” otwarcie dążył do włączenia Górskiego Karabachu do Armenii, kosztem wysiedlenia całej ludności azerskiej. Jego działacze niejednokrotnie inicjowali antyazerskie zamieszki. W lutym 1988 centralne władze ZSRR po raz kolejny odpowiedziały na taką prośbę odmownie, na co mieszkańcy Armenii zareagowali masowymi demonstracjami. W tym samym czasie nowe niepokoje społeczne wybuchły w samym Górskim Karabachu. Ich prowodyrami byli Ormianie. Społeczność azerska w Górskim Karabachu zachowywała się spokojnie, zdając sobie sprawę z tego, iż Ormianie zachowywali przewagę liczebną i byli lepiej zorganizowani. Jedyną formą protestu Azerów przeciwko działalności ormiańskich organizacji nacjonalistycznych były pokojowe demonstracje.
W lutym 1988 w Sumgaicie, mieście, gdzie władze azerskie sprowadziły Azerów, którzy opuścili Armeńską SRR ze strachu przed wrogością ze strony Ormian, doszło do pogromu miejscowych Ormian. W Sumgaicie zginęły 32 osoby.
W kolejnych miesiącach na skutek dalszej eskalacji przemocy 250 tys. mieszkańców obojga narodowości musiało opuścić dotychczasowe miejsce pobytu.
Przebieg działań wojennych.
W 1992 azerski parlament odebrał Górskiemu Karabachowi status obwodu autonomicznego. W odpowiedzi karabascy Ormianie w styczniu 1992 roku ogłosili niepodległość Górskiego Karabachu. Partyzanckie oddziały ormiańskie cieszyły się całkowitym poparciem rządu niepodległej Armenii. W regionie powstały także zbrojne formacje azerskie. Obydwie strony konfliktu korzystały z radzieckiego uzbrojenia, w oddziałach obecni byli najemnicy (Rosjanie, Ukraińcy, Turcy, Afgańczycy w oddziałach azerskich, Rosjanie oraz Ormianie-emigranci po stronie przeciwnej). Partyzancka walka szybko przekształciła się w regularną wojnę toczoną przez siły zbrojne niepodległych Azerbejdżanu i Armenii. Przewagę zyskały wojska ormiańskie dzięki większemu doświadczeniu swoich oficerów wyniesionemu z armii ZSRR, jak również nieudolności władz azerskich, w szczególności prezydenta Ayaza Mütəllibova przy formowaniu sił zbrojnych swojego kraju. W lutym 1992 armia Armenii zajęła tzw. korytarz lacziński – trasę umożliwiając bezpośredni kontakt enklawy z Armenią, bez przechodzenia przez góry. Ormianie zajęli także Şuşę. Klęski Azerów w walce o Górski Karabach, a także masakra cywilów azerskich w Xocalı w czasie ormiańskiej ofensywy stały się jedną z przyczyn kryzysu politycznego w Azerbejdżanie, w rezultacie którego władzę objął Ludowy Front Azerbejdżanu kierowany przez Əbülfəza Elçibəya.
Nowe władze Azerbejdżanu przystąpiły do kontrofensywy latem 1992, w wyniku której odzyskały region Ağdərə i szykowały się do uderzenia, które miało ponownie odciąć Górski Karabach od Armenii w rejonie Laczinu. Ofensywa azerska straciła jednak początkowy impet. Odcięcie Górskiego Karabachu od Armenii zakończyło się klęską w październiku 1992, a w zimie 1993 doszło z kolei do kontrofensywy ormiańskiej, rezultatem której było odbicie większości utraconych wcześniej terytoriów. W kwietniu 1993 wojska ormiańskie weszły do Kəlbəcəru, miasta o szczególnym znaczeniu strategicznym. Wydarzenie to stało się przyczyną kolejnego kryzysu politycznego w Azerbejdżanie, w rezultacie którego prezydent Elçibəy został obalony, a urząd ten objął Heydər Əliyev. Nowy prezydent Azerbejdżanu dokonał reorganizacji sił zbrojnych, likwidując organizacje militarne niezależne od armii państwowej i wcielił do niej ich dawnych członków, zorganizował także powszechny pobór. W grudniu 1993 wzmocnione wojska azerskie przeszły przez pasmo górskie Murovdağ w marszu na Kəlbəcər. Nadmierne rozciągnięcie linii zaopatrzenia w trudnym terenie doprowadziło jednak do załamania się ofensywy w lutym roku następnego. Siły ormiańskie, wyposażone w rosyjski sprzęt wojskowy (Rosja przekazała Armenii dostawy broni warte blisko miliard dolarów), przeprowadziły w końcu 1993 skuteczne przeciwuderzenie. Azerowie stracili w walkach 5 tys. żołnierzy, Ormianie – od 500 do 2 tys. żołnierzy.
Wiosną 1994 obydwie strony przystąpiły do rozmów pokojowych. Negocjacjom patronowała mińska grupa OBWE. Niezgodność ich stanowisk uniemożliwiła wypracowanie trwałego rozwiązania konfliktu: podczas gdy Ormianie żądali uznania Górskiego Karabachu za suwerenne państwo, Azerowie całkowicie odrzucali możliwość takiego rozwiązania. W maju 1994 Armenia i Azerbejdżan podpisały jedynie akt zawieszenia broni; jego warunki doprowadziły do wybuchu zamieszek w Azerbejdżanie. Zawarty w 1994 rozejm jest systematycznie naruszany; według danych z 2006 rocznie ok. 200 osób ginęło w okolicach wyznaczonej linii demarkacyjnej wskutek postrzałów snajperskich i wybuchów min przeciwpiechotnych. W grudniu 1996 na szczycie OBWE w Lizbonie organizacja opowiedziała się za rozstrzygnięciem konfliktu na korzyść Azerbejdżanu, podnosząc kwestię wyraźnego zintegrowania Górskiego Karabachu z tym państwem, fakt ten nie miał jednak dalszych konsekwencji.
Skutki konfliktu.
W wyniku wojny o Górski Karabach ok. 750 tys. osób zostało przesiedlonych, zginęło 6 tys. Ormian i 11 tys. Azerów, odpowiednio 20 i 30 tys. odniosło rany. Azerscy uchodźcy z enklawy zostali rozmieszczeni w obozach w rejonie Baku oraz w miejscowościach przylegających do linii demarkacyjnej lub w miejskich osiedlach, w różnych warunkach. Statystyki azerskie dowodzą, że wojenni uchodźcy należą do najniższej pod względem majątkowym warstwy społecznej, a bezrobocie jest wśród nich zjawiskiem powszechnym, sięgającym 80%. Konflikt zbrojny doprowadził do ustania komunikacji i wymiany handlowej między Azerbejdżanem i Armenią.
Politycy ormiańscy początkowo jednoznacznie opowiadali się za niepodległością Górskiego Karabachu. Z czasem zaczęły uwidaczniać się wśród nich postawy bardziej umiarkowane. Zwłaszcza prezydent kraju Lewon Ter-Petrosjan opowiedział się za zawarciem trwałego pokoju, który oparty byłby na rozwiązaniach kompromisowych, a nie na postulowanych do tej pory (niepodległości regionu lub jego aneksji przez Armenię). Ter-Petrosjan uznał, iż przedłużanie konfliktu utrudnia jakąkolwiek współpracę regionalną. Opowiedział się za reorientacją ormiańskiej polityki zewnętrznej, rozluźnieniu związków z Rosją, przyjęciu orientacji prozachodniej i uznaniu Górskiego Karabachu za autonomiczną jednostkę w granicach Azerbejdżanu. Projekty Ter-Petrosjana nigdy nie weszły w życie, gdyż w lutym 1997 nowym prezydentem Armenii został Robert Koczarian, polityk silnie związany z Górskim Karabachem, opowiadający się wyłącznie za jego niepodległością lub integracją z Armenią.
Od 1998 miały miejsce półoficjalne kontakty skonfliktowanych stron, inicjowane głównie przez OBWE. Jednym z rozważanych w ich ramach projektów był przedstawiony w 1998 plan utworzenia przez Górski Karabach i Azerbejdżan wspólnej państwowości, w której ormiańska enklawa uzyskałaby szeroką autonomię, w tym uprawnienia do posiadania odrębnego wojska, prowadzenia własnej polityki wewnętrznej i międzynarodowe gwarancje zachowania swojego statusu. Opisywany projekt został odrzucony przez władze azerskie. Pod naciskiem dyplomacji amerykańskiej Armenia i Azerbejdżan podjęły rozmowy na najwyższym szczeblu. Latem 1999 doszło do spotkania prezydentów obydwu państw, następnie rozmowy prowadzili ministrowie spraw zagranicznych Azerbejdżanu i Armenii, brali w nich udział także przedstawiciele samego Górskiego Karabachu.
Dążenia do uregulowania problemu Górskiego Karabachu nałożyły się na napięcia polityczne w dwóch rywalizujących krajach. Nowy prezydent Azerbejdżanu İlham Əliyev, by zapewnić sobie sukcesję po ojcu, nie mógł poczynić zbyt daleko idących ustępstw na rzecz Armenii. Z kolei w Armenii 27 października 1999 na sali obrad parlamentarnych zostali zamordowani przewodniczący parlamentu Karen Demirczian i premier Wazgen Sarkisjan. W rezultacie na szczycie OBWE w Stambule, planowanym na listopada 1999, nie doszło do przełomu we wzajemnych relacjach obu państw, jakiego się spodziewano. Na granicy enklawy nadal dochodzi do incydentów i potyczek.

</doc>
<doc id="2867986" url="https://pl.wikipedia.org/wiki?curid=2867986" title="Reynaldo Hernández">
Reynaldo Hernández

Reynaldo Antonio Hernández Villegas (ur. 11 września 1984 w Concepción Batres) – salwadorski piłkarz występujący na pozycji lewego obrońcy.
Kariera klubowa.
Hernández rozpoczynał swoją karierę w amatorskiej drużynie CD Guerrero, skąd jako dwudziestodwulatek przeszedł do grającego w najwyższej klasie rozgrywkwej klubu CD Vista Hermosa z siedzibą w mieście San Francisco Gotera. W jej barwach zadebiutował w Primera División de Fútbol Profesional i szybko wywalczył sobie miejsce w wyjściowej jedenastce. W ekipie z Estadio Correcaminos występował przez sześć lat, jednak mimo regularnej gry w wyjściowej jedenastce nie zdołał odnieść żadnego większego osiągnięcia, znacznie częściej broniąc się z nią przed spadkiem. Cel ten nie został ostatecznie zrealizowany, gdyż na koniec sezonu 2011/2012 zespół Vista Hermosa spadł do drugiej ligi salwadorskiej. On sam pozostał jednak w pierwszej lidze, podpisując umowę ze znacznie bardziej utytułowanym klubem CD Águila z San Miguel.
Kariera reprezentacyjna.
W seniorskiej reprezentacji Salwadoru Hernández zadebiutował za kadencji meksykańskiego selekcjonera Carlosa de los Cobosa, 30 maja 2009 w zremisowanym 0:0 meczu towarzyskim z Jamajką. W 2011 roku został powołany na turniej Copa Centroamericana, gdzie pozostawał rezerwowym zawodnikiem swojej drużyny i wystąpił tylko w jednym meczu, zaś jego kadra zajęła ostatecznie czwarte miejsce. Kilka miesięcy później znalazł się w ogłoszonym przez Rubéna Israela w składzie na Złoty Puchar CONCACAF. Tam z kolei pełnił rolę podstawowego gracza i rozegrał wszystkie cztery spotkania, a Salwadorczycy odpadli z rozgrywek w ćwierćfinale.
Afera korupcyjna.
Reynaldo Hernández został dożywotnio zawieszony przez Federację Salwadoru (FESFUT) wraz z 13 innymi reprezentantami tego kraju za udział w ustawianiu meczów. Zawodnicy mieli dopuścić się czynów korupcyjnych co najmniej przy czterech meczach międzynarodowych. Zakaz dotyczy pracy w środowisku piłkarskim w jakiejkolwiek roli.

</doc>
<doc id="2867987" url="https://pl.wikipedia.org/wiki?curid=2867987" title="Marek Zenon Żukowski">
Marek Zenon Żukowski

Marek Zenon Żukowski (ur. 14 lutego 1959 w Darłowie) – profesor nadzwyczajny Wyższej Szkoły Informatyki, Zarządzania i Administracji w Warszawie, wykładowca Koszalińskiej Wyższej Szkoły Nauk Humanistycznych. Prawnik, specjalista z zakresu historii państwa i prawa, historii administracji, doktryn polityczno-prawnych i nauki administracji. Autor 25 książek naukowych i 350 artykułów naukowych. Dziennikarz i publicysta, publikował m.in. w „Głosie Pomorza”, „Gońcu Pomorskim”, „Poznaniaku”, „Morzu i Ziemi”.&lt;br&gt;
Współzałożyciel Towarzystwa Przyjaciół Ziemi Darłowskiej, „Echa Darłowa” i „Gońca Darłowskiego”.

</doc>
<doc id="2868003" url="https://pl.wikipedia.org/wiki?curid=2868003" title="Abramis melanops">
Abramis melanops



</doc>
<doc id="2868004" url="https://pl.wikipedia.org/wiki?curid=2868004" title="Abramis elongatus asianus">
Abramis elongatus asianus



</doc>
<doc id="2868005" url="https://pl.wikipedia.org/wiki?curid=2868005" title="Centrum Informacji i Kultury Japonii w Warszawie">
Centrum Informacji i Kultury Japonii w Warszawie

Centrum Informacji i Kultury Japonii w Warszawie, − instytucja promocji kultury japońskiej w Warszawie.
Centrum Informacji i Kultury Japonii w Warszawie utworzono w 1994, lokując w al. Jana Pawła II 23. Od 2004 mieści się w Domu Dochodowym, w Alejach Ujazdowskich 51.
Centrum, formalnie będące wydziałem Ambasady Japonii, działa na rzecz szerzenia wiedzy o Japonii, przybliżając język i kulturę japońską oraz ułatwiając wymianę kulturalną pomiędzy Polską i Japonią.
Biblioteka liczy około 3 tys. pozycji.

</doc>
<doc id="2868006" url="https://pl.wikipedia.org/wiki?curid=2868006" title="Pseudastur">
Pseudastur

Pseudastur – rodzaj ptaka z podrodziny jastrzębi (Accipitrinae) w rodzinie jastrzębiowatych (Accipitridae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 45–51 cm, rozpiętość skrzydeł 98–129 cm; masa ciała samic 660–855 g, samców 592–670 g.
Systematyka.
Etymologia.
"Pseudastur": "pseudos" „fałszywy”; rodzaj "Astur" .
Podział systematyczny.
Taksony wyodrębnione z "Leucopternis". Do rodzaju należą następujące gatunki:

</doc>
<doc id="2868009" url="https://pl.wikipedia.org/wiki?curid=2868009" title="HMS H5">
HMS H5

HMS H5 – brytyjski okręt podwodny typu "H". Zbudowany w roku 1915 w Canadian Vickers w Montrealu, gdzie okręt został wodowany 1 kwietnia 1915 roku. Rozpoczął służbę w Royal Navy w czerwcu 1915 roku. Pierwszym dowódcą został Lt. C.H. Varley.
W 1916 roku był w składzie Ósmej Flotylli Okrętów Podwodnych stacjonującej w Yarmouth, pod dowództwem Lt. Cromwella H. Varleya. 
14 lipca 1916 roku HMS H5 zauważył SM U-51 w ujściu rzeki Ems, w czasie wychodzenia na kolejny patrol. Okręt przeprowadził celny atak torpedowy, w wyniku którego U-Boot zatonął. Zginęło 34 członków załogi, a czterech przeżyło.
2 marca 1918 roku okręt został pomylony z niemieckim okrętem podwodnym i staranowany na Morzu Irlandzkim przez brytyjski statek „Ruthergle”. Nikt z załogi H5 nie przeżył.

</doc>
<doc id="2868010" url="https://pl.wikipedia.org/wiki?curid=2868010" title="Pseudastur albicollis">
Pseudastur albicollis



</doc>
<doc id="2868011" url="https://pl.wikipedia.org/wiki?curid=2868011" title="Parafia św. Izydora i św. Jadwigi Śląskiej w Alojzowie">
Parafia św. Izydora i św. Jadwigi Śląskiej w Alojzowie

Parafia św. Izydora i św. Jadwigi Śląskiej w Alojzowie – jedna z 10 parafii dekanatu iłżeckiego diecezji radomskiej. 
Historia.
24 stycznia 1936 spłonął pochodzący z 1706 modrzewiowy kościół parafialny w Krzyżanowicach. Do parafii tej należał Alojzów, którego mieszkańcy już jesienią 1936 r. wybudowali tymczasową kaplicę drewnianą. Ten proces samodzielności oraz niebezpieczeństwo odejścia do „sekciarzy" doprowadził do utworzenia parafii w Alojzowie. Została ona erygowana 1 października 1937 przez bp. Jana Kantego Lorka z wydzielonych wiosek par. Krzyżanowice. Kościół pw. św. Izydora był drewniany i zbudowano go w latach 1937–1938 według projektu radomskiego arch. Alfonsa Pinno, staraniem ks. Jana Chałupczaka. W latach 1984–1986, staraniem ks. Piotra Skwirowskiego, wzniesiono obecną świątynię pw. św. Izydora i św. Jadwigi Śląskiej według projektu arch. Mirosława Holewińskiego i konstr. Krzysztofa Radwańskiego. Świątynię poświęcił bp Walenty Wójcik 28 czerwca 1987. Konsekracji świątyni dokonał bp Marian Zimałek 10 czerwca 1990. Kościół jest murowany z cegły czerwonej, ma dach kryty blachą ocynkowaną.

</doc>
<doc id="2868013" url="https://pl.wikipedia.org/wiki?curid=2868013" title="Antonio La Forgia">
Antonio La Forgia

Antonio La Forgia (ur. 24 grudnia 1944 w Forlì, zm. 10 czerwca 2022 w Bolonii) – włoski polityk i samorządowiec, w latach 1996–1999 prezydent Emilii-Romanii, parlamentarzysta.
Życiorys.
Z wykształcenia fizyk. Na początku lat 60. wstąpił do Włoskiej Partii Komunistycznej, w 1968 był uczestnikiem protestów studenckich na Uniwersytecie Bolońskim. Od 1977 do 1990 był radnym Bolonii i członkiem miejskich władz wykonawczych (asesorem). Po rozwiązaniu PCI działał w Demokratycznej Partii Lewicy, pełniąc w latach 1991–1996 przewodniczącego struktur na poziomie prowincji i regionu.
W 1996 zastąpił Piera Luigiego Bersaniego na stanowisku prezydenta regionu Emilia-Romania. Zrezygnował w 1999, kiedy to opuścił współtworzone przez PDS ugrupowanie Demokratów Lewicy i przystąpił do Demokratów. Następnie działał w partii Margherita, z którą w przyłączył się do nowo powołanej Partii Demokratycznej. Pozostawał radnym regionu, w latach 2002–2005 pełnił funkcję przewodniczącego rady regionalnej.
W 2006 i w 2008 uzyskiwał mandat posła do Izby Deputowanych XV i XVI kadencji. W niższej izbie włoskiego parlamentu zasiadał do 2013.

</doc>
<doc id="2868014" url="https://pl.wikipedia.org/wiki?curid=2868014" title="Browar w Prószkowie">
Browar w Prószkowie

Browar w Prószkowie − nieistniejący już browar, działający w przeszłości w niewielkim górnośląskim miasteczku Prószków (wówczas "Proskau").
Pierwszy browar powstał w miejscowości pod koniec XVIII wieku, a dokument z 1823 roku stwierdza w Prószkowie obecność trzech szynkarzy i jednego piwowara, który był prawdopodobnie dzierżawcą przedsiębiorstwa "Königliche Brauerei". W latach 1865-1880 dzierżawcami był niejaki W. Meissner, następnie Oscar Hohberg (1880-1895), a po nim Julius Krombolz, aż do jego zamknięcia w 1907 roku.
Drugi browar, przemysłowy, powstał w 1850 roku, od 1875 lub 1879 jego właścicielem był wspomniany Julius Krombholz (według innych źródeł Julius Krombholz założył browar w 1870 roku). Zmodernizował i przebudował on zakład, który zaczął produkować około 80 tys. litrów piwa rocznie. W 1895 roku Julius przekazał browar synowi Alfredowi (według jednej z wersji ojciec prowadził rozrywkowy tryb życia, przez który zadłużał zakład), który zwiększył produkcję z 10 tys. do 30 tys. litrów piwa miesięcznie. W 1899 roku zakład ponownie przebudowano i zmodernizowano - zakupiono m.in. maszyny parowe oraz maszynę do produkcji lodu. Warzono piwa jasne "Lagerbier" i słodowe "Malzbier", pilsnera oraz piwo typu monachijskiego "Münchner". Przy browarze działała też fabryka produkująca wodę mineralną i lemoniadę oraz cygara i wyroby tytoniowe. Wyroby można było kupić w promieniu 50 kilometrów od Prószkowa, eksportowo je nawet do Stanów Zjednoczonych, a piwo według prószkowskiej receptury podobno jest produkowane obecnie pod Stuttgartem. Z kolei według "Kroniki Katolickiej Szkoły Ludowej" ("Chronik der katholischen Volksschule in Proskau") Alfred Krombholz był dzierżawcą browaru, należącego poprzednio do Królewsko-Pruskiego Fiskusa, i dopiero w 1898 nabył go na własność za 240 tys. marek. Jeszcze w tym samym roku rozpoczął i zakończył budowę piwnic do leżakowania piwa oraz przechowywania lodu, kosztem 80 tys. marek.
Kryzys gospodarczy po I wojnie światowej spowodował upadek browaru w Prószkowie - w 1918 Alfred Krombholz zakład sprzedał browarowi w Opolu, który jednak dwa lata później zdecydował o jego zamknięciu. Budynki browaru stoją do dziś, znajduje się w nich Dom Opieki Społecznej.

</doc>
<doc id="2868015" url="https://pl.wikipedia.org/wiki?curid=2868015" title="Christina Manhard">
Christina Manhard

Christina Manhard (ur. 13 lipca 1990 r.) − niemiecka narciarka dowolna, specjalizująca się w skicrossie. Jak dotąd nie startowała na igrzyskach olimpijskich, ani na mistrzostwach świata. Najlepsze wyniki w Pucharze Świata, osiągnęła w sezonie 2011/2012, kiedy to zajęła 56. miejsce w klasyfikacji generalnej, a w klasyfikacji skicrossu była 18.

</doc>
<doc id="2868016" url="https://pl.wikipedia.org/wiki?curid=2868016" title="PBZ Zagreb Indoors 2013">
PBZ Zagreb Indoors 2013

PBZ Zagreb Indoors 2013 – tenisowy turniej ATP World Tour rangi ATP World Tour 250 z cyklu PBZ Zagreb Indoors rozgrywany w dniach 4–10 lutego 2013 roku w Zagrzebiu na kortach twardych w hali o puli nagród 410 200 euro.

</doc>
<doc id="2868017" url="https://pl.wikipedia.org/wiki?curid=2868017" title="Aleksandr Stiepanow">
Aleksandr Stiepanow

Aleksandr Aleksandrowicz Stiepanow, ros. Александр Александрович Степанов (ur. 26 kwietnia 1979 w Moskwie) – rosyjski hokeista, trener.
Kariera zawodnicza.
Wychowanek Dinama Moskwa. Od maja 2012 roku zawodnik Saławatu Jułajew Ufa związany dwuletnim kontraktem. Odszedł z klubu Saławat z końcem kwietnia 2015. W sezonie 2015/2016 nie grał. Od maja 2016 zawodnik Witiazia Podolsk.
Kariera trenerska.
W grudniu 2017 wszedł do sztabu trenerskiego . W maju 2018 dołączył do sztabu seniorskiego Dinama. W maju 2021 został ogłoszony głównym trenerem juniorskiej drużyny Krylja Sowietow Moskwa.

</doc>
<doc id="2868019" url="https://pl.wikipedia.org/wiki?curid=2868019" title="Strupec (obwód Wraca)">
Strupec (obwód Wraca)

Strupec () – wieś w północnej Bułgarii, w obwodzie Wraca, w gminie Roman. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 342 mieszkańców.
Historia.
Przeszłość wsi jest mało znana. Badania, które zostały dokonane na terenach Strupca, wskazują, że istniało tu życie od czasów starożytnych. Domniemywa się, że na terenach dzisiejszej wsi żyło wiele plemion, które nie zostawiły po sobie żadnych pamiątek. Istnieje jedynie miejscowa legenda, która opowiada, że Trakowie pozostawili niezliczone bogactwa ukryte pod ziemią lub w jaskiniach.

</doc>
<doc id="2868020" url="https://pl.wikipedia.org/wiki?curid=2868020" title="Jestem (utwór muzyczny Magdaleny Tul)">
Jestem (utwór muzyczny Magdaleny Tul)

Jestem – autorski utwór Magdaleny Tul, wydany cyfrowo 30 grudnia 2010 i w 2011 w formie singla, umieszczony na drugim albumie piosenkarki pt. "Brave".
Oficjalny teledysk do piosenki został opublikowany 3 lutego 2011 na kanale Magdaleny Tul w serwisie YouTube.
14 lutego 2011 piosenka wygrała "Krajowe Eliminacje do Konkursu Piosenki Eurowizji 2011" z liczbą 44,47% głosów, dzięki czemu reprezentowała Polskę w 56. Konkursie Piosenki Eurowizji. W celach promocyjnych powstały dwie dodatkowe wersje utworu: „First Class Ticket to Heaven” i „Present”. 12 maja utwór został wykonany w pierwszym półfinale konkursu, zajął ostatnie, 19. miejsce. Po konkursie utwór otrzymał nieoficjalną Nagrodę im. Kate Ryan dla utworu, który powinien znaleźć się w finale, ale nie został doceniony w konkursie.

</doc>
<doc id="2868021" url="https://pl.wikipedia.org/wiki?curid=2868021" title="Czerteż (Beskid Niski)">
Czerteż (Beskid Niski)

Czerteż (też: "Mszana"; 648 m n.p.m., czasem również 647 lub 649 m n.p.m.) – szczyt w środkowej części Beskidu Niskiego.
Położenie.
Wznosi się w pasemku zaliczanym do Beskidu Dukielskiego, ograniczającym od zachodu dolinę Jasiołki między Tylawą a Nową Wsią, natomiast od północnego wschodu – dolinę Mszanki. Sam szczyt Czerteża leży w grzbiecie pomiędzy szczytem Kamiennej Góry (673 m n.p.m.) na północy a wzniesieniem Dziurcza (586 m n.p.m.) na południowym wschodzie i dominuje nad górną częścią wsi Mszana.
Ukształtowanie.
Szczyt Czerteża wyznacza niezbyt wyniosła, wydłużona kulminacja wspomnianego wyżej grzbietu, na której jeszcze w pierwszych latach XXI w. widoczne były resztki drewnianej wieży triangulacyjnej. Zbocza słabo rozczłonkowane nielicznymi ciekami wodnymi – drobnymi dopływami Jasiołki i Mszanki. Stoki strome, a wschodnie – nawet bardzo strome, miejscami urwiste z niewielkimi wychodniami skalnymi.
Roślinność.
Cały masyw Czerteża porośnięty jest mieszanymi lasami, ostatnio przetrzebionymi licznymi wyrębami, na których wyrosły już gęste młodniki. Jedynie od południa do wysokości 550–580 m n.p.m. podchodzą zarastające łąki i pastwiska, wykorzystywane dawniej przez PGR w Mszanie.
Nazwa.
Czerteż ("Чертежъ") to słowo pochodzenia wołosko-ruskiego, związane z archaiczną gospodarką w Karpatach, polegającą na wyrębie, a następnie wykarczowaniu (wypaleniu) terenów zalesionych pod przyszłe osadnictwo lub pastwiska. Oznacza teren, uzyskany w tym procesie, Nazwa została przeniesiona na szczyt od takich wyrębów (obecnie polan?) utworzonych na jego stokach.
Turystyka.
Grzbietem przez szczyt Czerteża wiodą zielone znaki szlaku turystycznego z Tylawy do pustelni św. Jana z Dukli w Trzcianie.

</doc>
<doc id="2868022" url="https://pl.wikipedia.org/wiki?curid=2868022" title="Stal Harveya">
Stal Harveya

Stal Harveya – rodzaj stali, używanej głównie do opancerzania okrętów. Opracowana przez amerykańskiego inżyniera Haywarda Augustusa Harveya w początku lat 90. XIX wieku. 
W procesie utwardzano powierzchnię płyt stalowych przez rozgrzanie płyt do temperatury bliskiej temperaturze topnienia i utrzymywanie w tej temperaturze przez dwa-trzy tygodnie. W tym czasie powierzchnia była w kontakcie z węglem drzewnym (lub innym źródłem węgla). W wyniku dyfuzji węgla jego zawartość w powierzchniowej warstwie stali zwiększała się do 1,0-1,1%, zmniejszając się z głębokością. Zwiększenie zawartości węgla obserwowano do głębokości około 2,5 cm.
Po nawęgleniu płyty chłodzono w oleju, a następnie w wodzie. 
Otrzymywano stal twardą na powierzchni, lecz dalsze warstwy zachowywały dużą wiązkość (w uproszczeniu: zdolność do pochłaniania energii). 
Wkrótce później odkryto, że dodatkowe polepszenie właściwości uzyskać można przez dodatkowe kucie na zimno po nawęglaniu. Dodatkowe kucie zmniejszało grubość płyt o 10-15%.
Pancerze wykonane ze stali Harveya szybko wykazały swą wyższość nad poprzednio stosowanymi rodzajami stali. Odporność na przebijanie wzrosła o 15-20%. Zamiast 15-calowego pancerza można było zastosować pancerz o grubości 13,5 cala.
Stal Harveya została szybko zastąpiona przez bardziej zaawansowaną i mocniejszą stal Kruppa.

</doc>
<doc id="2868023" url="https://pl.wikipedia.org/wiki?curid=2868023" title="Danny Caluag">
Danny Caluag

Daniel "Danny" Caluag (ur. 15 stycznia 1987 w Harbor City) – amerykański kolarz BMX, dwukrotny medalista mistrzostw świata. Od 2012 roku reprezentuje Filipiny.
Kariera.
Pierwszy sukces w karierze Danny Caluag osiągnął w 2006 roku, kiedy zdobył srebrny medal w konkurencji cruiser podczas mistrzostw świata BMX w São Paulo. W zawodach tych wyprzedził go jedynie jego rodak Donny Robinson, a trzecie miejsce zajął Francuz Damien Godet. Wynik ten powtórzył na rozgrywanych rok później mistrzostwach w Victorii, tym razem przegrywając tylko z Jonathanem Suárezem z Wenezueli. W 2012 roku wystąpił na igrzyskach olimpijskich w Londynie, ale zajął dopiero 30. pozycję.

</doc>
<doc id="2868024" url="https://pl.wikipedia.org/wiki?curid=2868024" title="Marielle Berger-Sabbatel">
Marielle Berger-Sabbatel

Marielle Berger-Sabbatel (ur. 29 stycznia 1990 w Bourg-Saint-Maurice) − francuska narciarka dowolna, specjalizująca się w skicrossie.
W Pucharze Świata zadebiutowała 17 grudnia 2011 roku w Innichen, gdzie zajęła siódme miejsce. Tym samym już w swoim debiucie wywalczyła pierwsze pucharowe punkty. Na podium zawodów tego cyklu po raz pierwszy stanęła 3 lutego 2013 roku w Grasgehren, kończąc rywalizację w skicrossie na trzeciej pozycji. Uplasowała się tam za swą rodaczką, Ophélie David i Niemką Christiną Manhard. Najlepsze wyniki osiągnęła w sezonie 2019/2020, kiedy to zajęła 15. miejsce w klasyfikacji generalnej. Ponadto w sezonie 2012/2013 była trzecia w klasyfikacji skicrossu. Wyprzedziły ją jedynie Fanny Smith ze Szwajcarii oraz Ophélie David.
W 2017 roku wystartowała na mistrzostwach świata w Sierra Nevada, gdzie zajęła szóste miejsce. Na rozgrywanych trzy lata wcześniej igrzyskach olimpijskich w Soczi była dziewiętnasta. Brała też udział w igrzyskach w Pjongczangu w 2018 roku, gdzie rywalizację ukończyła na dziesiątej pozycji.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="2868026" url="https://pl.wikipedia.org/wiki?curid=2868026" title="HMS Nairana">
HMS Nairana



</doc>
<doc id="2868027" url="https://pl.wikipedia.org/wiki?curid=2868027" title="Benedetta Bianchi Porro">
Benedetta Bianchi Porro

Benedetta Bianchi Porro (ur. 8 sierpnia 1936 w Dovadola, zm. 23 stycznia 1964) – włoska błogosławiona Kościoła katolickiego.
Życiorys.
Benedetta Bianchi Porro urodziła się 8 sierpnia 1936 roku. Od dziecka często chorowała. W wieku 17 lat zachorowała na bardzo rzadki rodzaj nowotworu układu nerwowego. Stopniowo traciła słuch, wzrok. Dostała się nawet na studia medyczne w Mediolanie. Niedługo przed śmiercią została całkowicie sparaliżowana. Zmarła 23 stycznia 1964 roku w opinii świętości. 8 listopada 2018 papież Franciszek podpisał dekret o jej cudzie, co otwiera drogę do jej beatyfikacji. Jej beatyfikacja odbyła się 14 września 2019 roku.

</doc>
<doc id="2868028" url="https://pl.wikipedia.org/wiki?curid=2868028" title="Lou Adler">
Lou Adler

Lester Louis Adler (ur. 13 grudnia 1933 w Chicago) – amerykański producent muzyczny, menadżer, reżyser i właściciel Roxy Theatre w West Hollywood. Wyprodukował i rozwinął wielu kultowych artystów muzycznych, w tym Carole King, The Mamas &amp; the Papas, Sama Cooke’a oraz grupę komików Cheech &amp; Chong. Wyprodukowany przez Adlera album Carole King "Tapestry", w 1972 zdobył Nagrodę Grammy w kategorii Album roku i jest powszechnie uważany za jeden z największych albumów pop wszech czasów.
W 2013 został wprowadzony do Rock and Roll Hall of Fame jako zwycięzca Ahmet Ertegun Award, wraz z Quincy Jonesem.
Życiorys.
Wczesne lata.
Urodził się w Chicago w stanie Illinois w rodzinie żydowskiej jako syn Josephine (z domu Alpert) i Manny’ego Adlera. Dorastał we wschodnim Los Angeles. 
Kariera muzyczna.
W 1958 został współautorem i producentem wraz z Herbem Alpertem piosenki „River Rock” dla Boba „Froggy” Landersa i The Cough Drops w wytwórni Ensign. Był oficjalnym menadżerem Jan&amp; Dean i producentem Sama Cooke’a, The Mamas&amp; the Papas, Johnny’ego Riversa, Barry’ego McGuire’a, Scotta McKenziego, The Grass Roots, Spirit, Carole King, The Weaver Temptations i Cheech &amp; Chong.
W 1964 założył i był współwłaścicielem Dunhill Records. W latach 1964-1967 był szefem wytwórni oraz szefem nagrań. Latem tego samego roku sprzedał wytwórnię za trzy miliony dolarów wytwórni ABC Records. Jednakże również w 1967 założył Ode Records. W lipcu tego samego roku pomagał stworzyć Monterey International Pop Festival jak i również filmową wersję festiwalu w "Monterey Pop".
Zdobył trzy nagrody Grammy: w 1972 w kategorii Nagranie Roku za produkcję "It’s Too Late" śpiewanej przez Carole King, druga nagrodę otrzymał za "Tapestry" w kategorii Album Roku oraz w 2019 - Nagrodę Powierników.
Film i teatr.
W 1975 został producentem sztuki teatralnej "The Rocky Horror Show" na Broadwayu z Timem Curry i Jamie Donnelly, za którą był nominowany do nagrody Drama Desk Award. Wkrótce był też współproducentem filmowej wersji musicalu "The Rocky Horror Picture Show" (1975) w reżyserii Jima Sharmana, nieoficjalnego sequelu "Shock Treatment" (1981). 
Wspólnie z Tommym Chongiem wyreżyserował komedię muzyczną "Z dymkiem" ("Cheech and Chong’s Up in Smoke", 1978) z udziałem komików Cheech &amp; Chong. Film stał się kultowy i w 2000 wraz z Cheechem Marinem nagrał komentarz do wydania DVD. Jego komediodramat muzyczny "Przed państwem: The Fabulous Stains" ("Ladies and Gentelman, The Fabulous Stain", 1982) z Diane Lane, Laurą Dern i Christine Lahti nie został dobrze odebrany, ale cieszył się częstą emisją w sieciach kablowych. W 1987 był producentem off-Broadwayowskiego spektaklu "Blagierzy" ("Bouncers") z udziałem Gerrita Grahama, Anthony’ego LaPaglii i Adriana Paula.
Życie prywatne.
7 czerwca 1964 ożenił się z aktorką i piosenkarką Shelley Fabares, której wyprodukował także kilka piosenek. Od 1966 byli w separacji, a formalnie rozwiedli się 30 grudnia 1980. W latach 1972–1974 był związany z aktorką Britt Ekland, z którą ma syna Nikolaja (ur. 10 czerwca 1973). Ze związku z Phyllis Somer ma syna Cisco Adlera (ur. 6 września 1978). 28 marca 1992 poślubił Patricię Albertę „Page” Hannah, młodszą siostrę Daryl Hannah. Mają czterech synów: Mannego, Ike’a, Pablo i Oscara.

</doc>
<doc id="2868029" url="https://pl.wikipedia.org/wiki?curid=2868029" title="Aleksiej Głuchow">
Aleksiej Głuchow

Aleksiej Władimirowicz Głuchow, ros. Алексей Владимирович Глухов (ur. 5 kwietnia 1984 w Woskriesiensku) – rosyjski hokeista, reprezentant Rosji.
Kariera.
Wychowanek Chimika Woskriesiensk. Od maja 2012 roku zawodnik Saławatu Jułajew Ufa związany trzyletnim kontraktem. Odszedł z klubu Saławat z końcem kwietnia 2015. Od czerwca 2015 do końca października 2016 zawodnik Awangardu Omsk. Od listopada 2016 do połowy 2017 zawodnik Sibiru Nowosybirsk.

</doc>
<doc id="2868032" url="https://pl.wikipedia.org/wiki?curid=2868032" title="Bradley Wilson">
Bradley Wilson

Bradley Wilson (ur. 5 czerwca 1992 w Butte) − amerykański narciarz dowolny, specjalizujący się w jeździe po muldach. W 2014 roku wystartował na igrzyskach olimpijskich w Soczi, gdzie zajął 20. miejsce w jeździe po muldach. Podczas rozgrywanych cztery lata później igrzysk w Pjongczangu był osiemnasty. Na mistrzostwach świata w Sierra Nevada w 2017 roku wywalczył srebrny medal w muldach podwójnych, przegrywając tylko z Ikumą Horishimą z Japonii. Wystąpił też na mistrzostwach świata w Voss cztery lata wcześniej, zajmując ósmą lokatę w jeździe po muldach. Najlepsze wyniki osiągał w sezonie 2020/2021, kiedy to zajął ósme miejsce w klasyfikacji generalnej. W 2019 roku, na mistrzostwach świata w Deer Valley zdobył kolejny srebrny medal w muldach podwójnych, gdzie tym razem lepszy okazał się Kanadyjczyk Mikaël Kingsbury.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja jazdy po muldach jest jednocześnie klasyfikacją generalną.

</doc>
<doc id="2868033" url="https://pl.wikipedia.org/wiki?curid=2868033" title="Narządy palcowe">
Narządy palcowe

Narządy palcowe (łac. "organa digitalia") – obwodowe zakończenia palców kręgowców (z wyjątkiem ryb), osłaniające skórę przed działaniem szczególnie silnych czynników mechanicznych, służące do obrony i ataku, a także do grzebania. Charakteryzują się silnym rozwojem warstwy rogowej naskórka, podlegającego ciągłej odnowie. Jego starte warstwy zastępowane są nowymi. Narządy palcowe występują w trzech zasadniczych postaciach wytworów rogowych:
Termin "narządy palcowe" nie jest stosowany w Nomina Anatomica Veterinaria.

</doc>
<doc id="2868034" url="https://pl.wikipedia.org/wiki?curid=2868034" title="Organa digitalia">
Organa digitalia



</doc>
<doc id="2868038" url="https://pl.wikipedia.org/wiki?curid=2868038" title="Vimba vimba vimba borysthenica">
Vimba vimba vimba borysthenica



</doc>
<doc id="2868039" url="https://pl.wikipedia.org/wiki?curid=2868039" title="Vimba vimba vimba">
Vimba vimba vimba



</doc>
<doc id="2868040" url="https://pl.wikipedia.org/wiki?curid=2868040" title="Vimba vimba tenella sapancae">
Vimba vimba tenella sapancae



</doc>
<doc id="2868041" url="https://pl.wikipedia.org/wiki?curid=2868041" title="Vimba vimba tenella nicaecensis">
Vimba vimba tenella nicaecensis



</doc>
<doc id="2868042" url="https://pl.wikipedia.org/wiki?curid=2868042" title="Ayako Kawahara">
Ayako Kawahara

 (ur. 5 kwietnia 1971 w Higashiōsace) − japońska modelka i aktorka.
Życiorys.
Jedna z pierwszych supermodelek azjatyckiego pochodzenia, które przebiły się na rynek międzynarodowy, obok: Anny Bayle, Iriny Pantajewy, Navii Nguyen, Jenny Shimizu i Ling Tang. 
Karierę w modelingu rozpoczęła w 1990 roku. Przez rok pracowała w Japonii. W 1991 roku wysłano ją do Mediolanu i Paryża. Tam została dostrzeżona przez najlepszych światowych projektantów. Uczestniczyła w pokazach: Chanel, Christiana Lacroix, Johna Galliano, Kenzo, Emanuela Ungaro, Yvesa Saint Laurenta. Brała udział również w paryskich pokazach haute couture, gdzie na wybiegu prezentowała kolekcje Christiana Diora i Niny Ricci.
Wzięła udział w licznych kampaniach reklamowych, m.in.: Coca-Cola, L’Oréal, Max Factor, Nissan i Seiko. Jej mężem jest od 2012 roku Daisuke Sekiguchi.

</doc>
<doc id="2868043" url="https://pl.wikipedia.org/wiki?curid=2868043" title="Vimba vimba tenella karasuensis">
Vimba vimba tenella karasuensis



</doc>
<doc id="2868045" url="https://pl.wikipedia.org/wiki?curid=2868045" title="Vimba vimba tenella istanbulensis">
Vimba vimba tenella istanbulensis



</doc>
<doc id="2868046" url="https://pl.wikipedia.org/wiki?curid=2868046" title="Vimba vimba tenella aphnitis">
Vimba vimba tenella aphnitis



</doc>
<doc id="2868048" url="https://pl.wikipedia.org/wiki?curid=2868048" title="Vimba vimba tenella abulyontis">
Vimba vimba tenella abulyontis



</doc>
<doc id="2868049" url="https://pl.wikipedia.org/wiki?curid=2868049" title="Vimba vimba tenella">
Vimba vimba tenella



</doc>
<doc id="2868050" url="https://pl.wikipedia.org/wiki?curid=2868050" title="Vimba vimba persa">
Vimba vimba persa



</doc>
<doc id="2868051" url="https://pl.wikipedia.org/wiki?curid=2868051" title="Vimba vimba carinata">
Vimba vimba carinata



</doc>
<doc id="2868052" url="https://pl.wikipedia.org/wiki?curid=2868052" title="Vimba vimba bergi">
Vimba vimba bergi



</doc>
<doc id="2868053" url="https://pl.wikipedia.org/wiki?curid=2868053" title="Leuciscus parvulus">
Leuciscus parvulus



</doc>
<doc id="2868054" url="https://pl.wikipedia.org/wiki?curid=2868054" title="Cyprinus zerta">
Cyprinus zerta



</doc>
<doc id="2868055" url="https://pl.wikipedia.org/wiki?curid=2868055" title="Cyprinus wimpa">
Cyprinus wimpa



</doc>
<doc id="2868056" url="https://pl.wikipedia.org/wiki?curid=2868056" title="Cyprinus wimba">
Cyprinus wimba



</doc>
<doc id="2868057" url="https://pl.wikipedia.org/wiki?curid=2868057" title="Cyprinus vimpa">
Cyprinus vimpa



</doc>
<doc id="2868058" url="https://pl.wikipedia.org/wiki?curid=2868058" title="Cyprinus vimba">
Cyprinus vimba



</doc>
<doc id="2868059" url="https://pl.wikipedia.org/wiki?curid=2868059" title="Cyprinus serta">
Cyprinus serta



</doc>
<doc id="2868060" url="https://pl.wikipedia.org/wiki?curid=2868060" title="Cyprinus persa">
Cyprinus persa



</doc>
<doc id="2868061" url="https://pl.wikipedia.org/wiki?curid=2868061" title="Cyprinus carinatus">
Cyprinus carinatus



</doc>
<doc id="2868062" url="https://pl.wikipedia.org/wiki?curid=2868062" title="Abramis vimba">
Abramis vimba



</doc>
<doc id="2868063" url="https://pl.wikipedia.org/wiki?curid=2868063" title="Abramis tenellus">
Abramis tenellus



</doc>
<doc id="2868064" url="https://pl.wikipedia.org/wiki?curid=2868064" title="Abramis persa pontica">
Abramis persa pontica



</doc>
<doc id="2868065" url="https://pl.wikipedia.org/wiki?curid=2868065" title="Szpital św. Łazarza we Lwowie">
Szpital św. Łazarza we Lwowie

Szpital św. Łazarza we Lwowie jest położony przy ul. Kopernika 27 (ukr. Коперника, 27), obok kościoła pw. św. Łazarza. Szpital powstał z fundacji bezdzietnego małżeństwa: wybitnego lwowskiego XVII-wiecznego architekta włoskiego pochodzenia Ambrożego Nutclaussa i Zuzanny Brzeskiej, którzy w 1621 r. przekazali cały swój majątek na budowę kościoła i szpitala dla ubogich. Jako pierwszy został wybudowany w 1621 r. szpital św. Łazarza. Przetrwał on aż do czasów międzywojennych, kiedy mieścił się w nim przytułek dla starców. Szpital został wzniesiony na Przedmieściu Halickim, na wzgórzu nad drogą Sokilnycką (później ul. św. Łazarza, od XIX w. – ul. Kopernika) i został otoczony murem. Miał charakter obronny, podobnie jak i inne lwowskie budynki położone poza murami miejskimi. Najstarsze budynki szpitalne przylegają do kościoła od strony południowej i północnej. W XVIII – XIX w. dobudowano jeszcze kilka budynków szpitala i nadbudowano budynki starego schroniska. Od końca XVIII w. władze austriackie przeznaczyły szpital wyłącznie do utrzymania tam niewidomych kobiet i mężczyzn a zarządzanie szpitalem powierzono magistratowi miasta Lwowa.

</doc>
<doc id="2868066" url="https://pl.wikipedia.org/wiki?curid=2868066" title="Abramis nordmannii">
Abramis nordmannii



</doc>
<doc id="2868067" url="https://pl.wikipedia.org/wiki?curid=2868067" title="Abramis frivaldszkyi">
Abramis frivaldszkyi



</doc>
<doc id="2868068" url="https://pl.wikipedia.org/wiki?curid=2868068" title="Abramis elongatus">
Abramis elongatus



</doc>
<doc id="2868069" url="https://pl.wikipedia.org/wiki?curid=2868069" title="Elegant z Mosiny">
Elegant z Mosiny

Elegant z Mosiny – karykatura elegancji i savoir vivre’u.
Symbol braku obycia i mało delikatnych manier.
Etymologia.
Najbardziej znana i jednocześnie najbardziej prawdopodobna etymologia zwrotu „elegant z Mosiny” sięga XIX wieku:
Współczesny wizerunek.
W ostatnich latach zarówno władze, jak i mieszkańcy Mosiny, dążąc do zmiany wizerunku swojego miasta, starają się zmienić również ten, poniekąd śmieszny, symbol. Powstało wiele historii rozsławiających elegancję mosińskich obywateli, niekiedy sięgających aż do czasów Jagiellonów. Władze miasta zdecydowały się postawić również pomnik „Eleganta z Mosiny” (odbiegający zupełnie estetyką od utrwalonego w Polsce wyobrażenia o tej postaci) oraz od 2013 roku organizują Bieg Eleganta.
Elegant z Mosiny, podobnie jak Sołtys Wąchocka, jest ikoną polskiego humoru i dystansu do samego siebie.

</doc>
<doc id="2868071" url="https://pl.wikipedia.org/wiki?curid=2868071" title="Gospodarz (gromada)">
Gospodarz (gromada)

Gospodarz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gospodarz siedzibą GRN w Gospodarzu utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Gadka Nowa, Gadka Stara, Gospodarz, Czyżeminek, Guzew i Prawda ze zniesionej gminy Rzgów w tymże powiecie. Dla gromady ustalono 21 członków gromadzkiej rady narodowej.
29 lutego 1956 z gromady Gospodarz wyłączono wieś Gadka Stara włączając ją do gromady Rzgów w tymże powiecie.
1 lipca 1968 gromadę zniesiono, a jej obszar włączono do gromad: Rzgów (wsie Czyżeminek I, II i III, wieś, kolonię i PGR Gospodarz, wieś Guzew, wieś Babichy oraz wieś Prawda) i Ksawerów (wieś Nowa Gadka) w tymże powiecie.
Zobacz też: gmina Gospodarz.

</doc>
<doc id="2868072" url="https://pl.wikipedia.org/wiki?curid=2868072" title="Kruszów (gromada)">
Kruszów (gromada)

Kruszów (od 1 VII 1968 "Tuszyn") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kruszów siedzibą GRN w Kruszowie utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Garbów, Głuchów, Grabina Wola, Tuszynek Majoracki, Kruszów i Żeromin (z wyłączeniem osady włościańskiej i osady młyńskiej Ruta Żeromińska) ze zniesionej gminy Kruszów w tymże powiecie. Dla gromady ustalono 21 członków gromadzkiej rady narodowej.
1 stycznia 1959 do gromady Kruszów przyłączono obszar zniesionej gromady Wodzin.
1 lipca 1968 gromadę Kruszów zniesiono przez przeniesienie siedziby GRN z Kruszowa do Tuszyna i zmianę nazwy jednostki na "gromada Tuszyn".

</doc>
<doc id="2868073" url="https://pl.wikipedia.org/wiki?curid=2868073" title="Damien Godet">
Damien Godet

Damien Godet (ur. 10 listopada 1986 w Sartrouville) – francuski kolarz BMX, brązowy medalista mistrzostw świata.
Kariera.
Największy sukces w karierze Damien Godet osiągnął w 2006 roku, kiedy zdobył brązowy medal w konkurencji cruiser podczas mistrzostw świata BMX w São Paulo. W zawodach tych wyprzedzili go jedynie dwaj reprezentanci USA: Donny Robinson oraz Danny Caluag. Był to jedyny medal wywalczony przez Godeta na międzynarodowej imprezie tej rangi. Francuz jeszcze kilkakrotnie startował na mistrzostwach świata, najlepszy wynik osiągając w 2008 roku, kiedy był piąty w konkurencji elite na mistrzostwach w Taiyuan. W 2008 roku wystąpił również na igrzyskach olimpijskich w Pekinie, ale nie awansował do finału.

</doc>
<doc id="2868074" url="https://pl.wikipedia.org/wiki?curid=2868074" title="Puczniew (gromada)">
Puczniew (gromada)

Puczniew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Puczniew siedzibą GRN w Puczniewie utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Puczniew, Franciszków, Mianów i Wola Puczniewska ze zniesionej gminy Puczniew w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromady Szydłów.

</doc>
<doc id="2868076" url="https://pl.wikipedia.org/wiki?curid=2868076" title="Górki Małe (gromada)">
Górki Małe (gromada)

Górki Małe – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Górki Małe siedzibą GRN w Górkach Małych utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Górki Małe, Górki Duże, Tążewy, Szczukwin (z wyłączeniem siedliska Szczukwin-Posada) i Dylew (z wyłączeniem wsi Bądzyń i osady młyńskiej Bądzyń) ze zniesionej gminy Kruszów w powiecie łódzkim, a także obszar dotychczasowej gromady Jutroszew oraz wieś Lesieniec i osada karczemna Lesieniec z dotychczasowej gromady Maleniec ze zniesionej gminy Grabica w powiecie piotrkowskim. Dla gromady ustalono 22 członków gromadzkiej rady narodowej.
1 stycznia 1958 do gromady Górki Małe przyłączono część zniesionej gromady Zofiówka (wieś Bądzyń, osada młyńska Bądzyń, kolonia Stanisławów, parcelacja i kolonia Wola Kazubowa oraz wieś Wola Kazubowa).
1 lipca 1968 gromadę zniesiono, a jej obszar włączono do gromady Kruszów w tymże powiecie.
Zobacz też: gmina Górki.

</doc>
<doc id="2868077" url="https://pl.wikipedia.org/wiki?curid=2868077" title="Emilia (gromada)">
Emilia (gromada)

Emilia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Emilia siedzibą GRN w Emilii utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Emilia, Kania Góra, Słowik, Wiktorów i Ciosny (z wyłączeniem wsi Leonów) ze zniesionej gminy Lućmierz w powiecie łódzkim, a także obszar dotychczasowej gromady Krzeszew ze zniesionej gminy Chociszew w powiecie łęczyckim. Dla gromady ustalono 16 członków gromadzkiej rady narodowej.
29 lutego 1956 z gromady Emilia wyłączono osadę tartaczną Zimna Woda włączając ją do gromady Grotniki w powiecie łęczyckim.
1 lipca 1968 gromadę zniesiono, a jej obszar włączono do gromady Proboszczewice w tymże powiecie.

</doc>
<doc id="2868081" url="https://pl.wikipedia.org/wiki?curid=2868081" title="Kuciny (gromada)">
Kuciny (gromada)

Kuciny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kuciny siedzibą GRN w Kucinach utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Kuciny, Oleśnica i Sarnów ze zniesionej gminy Puczniew oraz obszar dotychczasowej gromady Kontrewers ze zniesionej gminy Bełdów w tymże powiecie. Dla gromady ustalono 10 członków gromadzkiej rady narodowej.
1 stycznia 1959 do gromady Kuciny przyłączono wieś Prawęcice i wieś Krasnodęby Nowe ze zniesionej gromady Sobień.
1 lipca 1968 gromadę zniesiono, a jej obszar włączono do gromady Bełdów w tymże powiecie.

</doc>
<doc id="2868082" url="https://pl.wikipedia.org/wiki?curid=2868082" title="HMS Obedient">
HMS Obedient



</doc>
<doc id="2868083" url="https://pl.wikipedia.org/wiki?curid=2868083" title="Ayumi Tanabe">
Ayumi Tanabe

Ayumi Tanabe (ur. w 1978 roku w Tokio) − japońska modelka.
Jedna z pierwszych najbardziej znanych japońskich modelek na rynku międzynarodowym, obok Ayako Kawahara i Devon Aoki.
W 1997 roku podpisała kontrakt z agencją Energy Model Agency w Tokio. Bardzo szybko przedostała się na światowe wybiegi. Jeszcze w tym samym roku znalazła się w Londynie i Paryżu. W latach 1997-2000 była główną modelką na pokazach kolekcji Christiana Diora. Przez kilka sezonów była muzą japońskiego projektanta mody Kenzo. Miała zaszczyt pracować z takimi projektantami światowego formatu jak: Anna Sui, Chanel, Jean Colonna, John Galliano, Lanvin, Ocimar Versolato, Vivienne Westwood, John Galliano i Helmut Lang.
Wielokrotnie brała udział w kampaniach reklamowych firmy Kenzo.

</doc>
<doc id="2868085" url="https://pl.wikipedia.org/wiki?curid=2868085" title="Witalij Szułakow">
Witalij Szułakow

Witalij Jurjewicz Szułakow, ros. Виталий Юрьевич Шулаков (ur. 9 maja 1983 w Angarsku) – rosyjski hokeista.
Jego brat Dmitrij (ur. 197) także został hokeistą.
Kariera.
Wychowanek Jermaka Angarsk. Od połowy stycznia 2013 zawodnik Nieftiechimika Niżniekamsk. Od maja 2014 zawodnik Łady Togliatti. Od czerwca 2015 zawodnik Amuru. Od lipca 2016 zawodnik Jugry Chanty-Mansyjsk. W sierpniu 2018 przeszedł do rumuńskiego , a we wrześniu 2020 do łotewskiego Olimpu Ryga. 

</doc>
<doc id="2868086" url="https://pl.wikipedia.org/wiki?curid=2868086" title="Psi kłopot">
Psi kłopot

Psi kłopot (ang. "The Dog Problem") – amerykańska komedia obyczajowa z 2006 roku oparty na scenariuszu i reżyserii Scotta Caana. Wyprodukowany przez Thousand Words Films.
Opis fabuły.
Sfrustrowany pisarz Solo (Giovanni Ribisi) dni swojej sławy dawno ma za sobą. Psychiatra radzi mu, by kupił sobie psa. Wkrótce czworonożny przyjaciel odmienia życie mężczyzny. Za jego sprawą poznaje on atrakcyjną striptizerkę Lolę (Lynn Collins), która ma bzika na punkcie zwierząt.
Obsada.
i inni

</doc>
<doc id="2868094" url="https://pl.wikipedia.org/wiki?curid=2868094" title="Muchtar Bilmuchtar">
Muchtar Bilmuchtar

Muchtar ibn Muhammad Bilmuchtar, znany też jako Chalid Abu al-Abbas, Jednooki, Mr. Marlboro czy Nieuchwytny (ur. 1 czerwca 1972 w Ghardai) – algierski terrorysta, przemytnik, handlarz bronią. Weteran wojen domowych w Afganistanie i Algierii. Był dowódcą Al-Ka’idy Islamskiego Maghrebu. W 2012 założył własne ugrupowanie - Zamaskowany Batalion („Al-Mulathamun”), znane też jako Sygnatariusze Krwi, odpowiedzialną za atak na pole gazowe Ajn Amnas w 2013. Zamaskowany Batalion była wpisana na listę organizacji terrorystycznych Departamentu Stanu USA. W 2013 Bilmuchtar połączył swoje ugrupowanie z MUJAO, przez co powstała nowa organizacja o nazwie Al-Murabitun.
Życiorys.
Wojna w Afganistanie.
Bilmuhtar urodził się w Algierii. Podczas swojej edukacji interesował się tematyką dżihadu. W 1991 wyjechał do Afganistanu, gdzie trwała wojna domowa między dżihadystami i rządem komunistycznym. Trenował w obozach Al-Ka’idy w Chaldenie oraz Dżalalabadzie. Uczył się tam rzemiosła wojennego, strzelać, konstruować bomby, a także przemycać broń, narkotyki i ludzi. Prawdopodobnie podczas konstrukcji jednej z bomb stracił lewe oko, dlatego nosi przydomek „jednooki”.
Walki w Afryce Północnej.
W 1991 wybuchła wojna domowa w Algierii i w związku z tym Bilmuchtar powrócił do ojczyzny dwa lata później, gdzie przystąpił do Zbrojnej Grupy Islamskiej (GIA), walczącej z rządem. W 1998 zaciągnął się do Salafickiej Grupa Modlitwy i Walki (GSPC), która nie poszła na ugodę z algierskimi władzami.
Islamiści ostatecznie ponieśli w 2002 porażkę w wojnie z wojskiem algierskim. Bilmuchtar zasłynął podczas konfliktu jako zdolny dowódca polowy, twardy, nieustraszony bojownik. W wyniku przegranej wojny, rebelianci ewakuowali się na południe w głąb pustyni oraz krajów Sahelu takich jak Mali, Mauretania, Niger. Wówczas GSPC przekształcono w Al-Kaidę Islamskiego Maghrebu (AQIM), która rozpoczęła rebelię w wyżej wymienionych krajach. Bilmuchtar działał głównie na pustynnych regionach północnego Mali. Utworzył tam grupę zajmującą się głównie przemytem i uprowadzaniem ludzi dla okupu. Przemycał papierosy (stąd jego drugi przydomek „Pan Marlboro”), narkotyki, kradzione samochody, diamenty, ludzi, szmuglował również broń dla ugrupowań rebelianckich w Afryce. W 2003 stał za uprowadzeniem na Saharze 32 europejskich turystów za których otrzymał 6,5 mln euro. Według ośrodka wywiadowczego Stratfor na porwanym Europejczyku zarabiał przeciętnie 3 mln dolarów. Łącznie na porwaniach zarobił dziesiątki milionów euro. W 2008 ludzie Bilmuchtara porwali w Nigrze kanadyjskiego dyplomatę z ONZ, Roberta Fowlera. Po uwolnieniu Fowler przyznał, że terrorysta dbał o zakładników, by otrzymać wysoki okup.
Wojna w Mali.
Posiadał cichą akceptację zastraszonej ludności, dzięki czemu czterokrotnie się żenił. Miał syna Usamę na cześć założyciela Al-Ka’idy, Ibn Ladina. Przez działalność w AQIM, Bilmuchtar nie był postrzegany na świecie jako typowy terrorysta, walczący z Zachodem, tylko jako pustynny rozbójnik, którego celem były pieniądze. Przez swoją działalność znalazł się wysoko w hierarchii AQIM i dowodził jedną z dwóch największych brygad w Mali. Uczestniczył na początku 2012 w powstaniu Tuaregów w Mali po stronie powstańców, a następnie walczył przeciwko nim, pokonawszy ich w czerwcu 2012, uczynił Azawad kalifatem. W związku ze zwycięstwem dżhiadystów z malijską armią i Tuaregami, arena międzynarodowa przygotowywała się do operacji odbicia północnego Mali z rąk terrorystów. Po zwycięstwie w Mali, Bilmuchtar pokojowo był nastawiony do przygotowywanej interwencji Zachodu, toteż odebrano mu stopień dowódczy w AQIM.
Pod koniec 2012 założył własne ugrupowanie - Zamaskowaną Brygadę, która po rozpoczęciu interwencji Francji w Mali, 16 stycznia 2013 przypuściła atak na atak na pole gazowe Ajn Amnas, porywając ponad 800 pracujących tam osób, w tym 132 cudzoziemców. Według terrorystów był to odwet za francuskie bombardowania pozycji dżihadystów w Mali. Po czterech dniach oblężenia i szturmie algierskich jednostek specjalnych uwolniono zakładników, jednak 39 z nich poniosło śmierć. Po ataku na Ajn Amnas stał się jednym z najbardziej poszukiwanych terrorystów świata.
22 sierpnia 2013, według oświadczenia podpisanego przez Ahmeda al-Tilemsiego i Muchtara Bilmuchtara MUJAO i Zamaskowany Batalion zostały połączone w jedną organizację, którą nazwano Al-Murabitun. O fuzję wnioskował przywódca Al-Ka’idy Ajman az-Zawahiri. Obaj przywódcy ustalili, że nie będą szefować połączonej grupie, na czele organizacji stanął wówczas Egipcjanin Abu Bakr an-Nasri.
Po śmierci egipskiego przywódcy w kwietniu 2014, przywództwo nad grupą objął Ahmed Al-Tilemsi, na co zgodził się Bilmuchtar. W grudniu 2014 r. Al-Tilemsi również zginął. Pod nieobecność Bilmuchtara samozwańczo wodzem ogłosił się jeden z zastępców Al-Tolemsiego, Adnan Abu Walid al Sahrawi. Bilmuchtar nie uznał nowego przywódcy.
W maju 2015 roku al Sahrawi zadeklarował sojusz organizacji z Państwem Islamskim, jednak kilka dni później Bilmuchtar wydał oświadczenie, w którym negował ważność tego oświadczenia, oskarżył PI o „zabijanie niewinnych muzułmanów” i zadeklarował wierność Ajmanowi az-Zawahiriemu, przywódcy Al-Ka’idy, którego władza została osłabiona przez odłączenie się Islamskiego Państwa Iraku i Lewantu
Rzekoma śmierć.
14 czerwca 2015 libijskie władze podały informację, jakoby Bilmuchtar został zabity podczas nalotów armii amerykańskiej w Libii. Nie dostarczono jednak żadnych pewnych dowodów. Armia amerykańska natomiast przyznała, że celem nalotów był między innymi przywódca Al-Murabitun, jednak nie potwierdziła jego śmierci.
W styczniu 2016 Departament Stanu usunął nazwisko Bilmuchtara z listy terrorystów, za których wyznaczono nagrodę

</doc>
<doc id="2868095" url="https://pl.wikipedia.org/wiki?curid=2868095" title="Hyperleksja">
Hyperleksja



</doc>
<doc id="2868096" url="https://pl.wikipedia.org/wiki?curid=2868096" title="Mochtar Belmochtar">
Mochtar Belmochtar



</doc>
<doc id="2868097" url="https://pl.wikipedia.org/wiki?curid=2868097" title="Pygosteus platygaster nuda">
Pygosteus platygaster nuda



</doc>
<doc id="2868098" url="https://pl.wikipedia.org/wiki?curid=2868098" title="Pungitius platygaster aralensis">
Pungitius platygaster aralensis



</doc>
<doc id="2868099" url="https://pl.wikipedia.org/wiki?curid=2868099" title="Gasterosteus pungitius niger">
Gasterosteus pungitius niger



</doc>
<doc id="2868100" url="https://pl.wikipedia.org/wiki?curid=2868100" title="Gasterosteus platygaster niger">
Gasterosteus platygaster niger



</doc>
<doc id="2868101" url="https://pl.wikipedia.org/wiki?curid=2868101" title="Gasterosteus platygaster kessleri">
Gasterosteus platygaster kessleri



</doc>
<doc id="2868102" url="https://pl.wikipedia.org/wiki?curid=2868102" title="Anthologie">
Anthologie

Anthologie – pierwsza kompilacja zespołu Versailles, wydana 20 stycznia 2013 roku. 
Lista utworów.
Edycja regularna 
Dysk drugi 

</doc>
<doc id="2868103" url="https://pl.wikipedia.org/wiki?curid=2868103" title="Gasterosteus platygaster danubica">
Gasterosteus platygaster danubica



</doc>
<doc id="2868104" url="https://pl.wikipedia.org/wiki?curid=2868104" title="Gasterosteus platygaster caucasicus">
Gasterosteus platygaster caucasicus



</doc>
<doc id="2868105" url="https://pl.wikipedia.org/wiki?curid=2868105" title="Gasterosteus platygaster aralensis">
Gasterosteus platygaster aralensis



</doc>
<doc id="2868106" url="https://pl.wikipedia.org/wiki?curid=2868106" title="Gasterosteus platygaster">
Gasterosteus platygaster



</doc>
<doc id="2868107" url="https://pl.wikipedia.org/wiki?curid=2868107" title="HMS Offa">
HMS Offa



</doc>
<doc id="2868109" url="https://pl.wikipedia.org/wiki?curid=2868109" title="HMS Onslaught">
HMS Onslaught



</doc>
<doc id="2868112" url="https://pl.wikipedia.org/wiki?curid=2868112" title="María Belén Dutto">
María Belén Dutto

María Belén Dutto (ur. 22 maja 1987 w Alta Gracia) – argentyńska kolarka BMX, brązowa medalistka mistrzostw świata.
Kariera.
Największy sukces w karierze María Belén Dutto osiągnęła w 2006 roku, kiedy zdobyła brązowy medal w konkurencji cruiser podczas mistrzostw świata w São Paulo. W zawodach tych wyprzedziły ją jedynie Francuzka Laëtitia Le Corguillé oraz Samantha Cools z Kanady. Był to jedyny medal wywalczony przez Dutto na międzynarodowej imprezie tej rangi. W tej samej konkurencji zajęła siódmą pozycję na rozgrywanych rok później mistrzostwach w Victorii. W 2008 roku wzięła udział w igrzyskach olimpijskich w Pekinie, ale nie weszła do finału.

</doc>
<doc id="2868113" url="https://pl.wikipedia.org/wiki?curid=2868113" title="Vampyrella lateritia">
Vampyrella lateritia

Vampyrella lateritia – gatunek eukariotów z rodziny Vampyrellidae należący do supergrupy Sar o laterytowej barwie.
Morfologia i anatomia.
W cyklu życiowym wyróżniamy następujące postacie:
Wyróżniamy dwa typy komórek osobniczych należących do tego gatunku, a mianowicie: VL01 i VL02.
Trofozoit.
Kształt ciała podstawowej formy, trofozoitu, mniej więcej kulisty. Zmienny, zwłaszcza podczas wykonywania ruchów ślizgowych, o przekroju od prawie idealnie kołowego po mniej więcej eliptyczny. Cytoplazma podzieloną na bezbarwną ektoplazmę i ceglastoczerwoną lub pomarańczową endoplazmę. Liczne niepulsujące wakuole. Nibynóżki wystają z ciała na wszystkie strony (promieniście), przy czym podczas ruchu mogą gęściej występować z przodu komórki. Bywa podawane, że jeden ich rodzaj jest długi, do trzykrotności średnicy komórki, rzadko rozgałęziający się, a drugi krótki. Ten drugi typ uznawany jest nie za właściwe nibynóżki, lecz granularne twory związane z nibynóżkami. Wytwarzane są też szerokie nibynóżki, lecz zdarza się to rzadko i możliwe jest, że są patologiczne. Komórka bez nibynóżek ma rozmiar 20–50 μm, Hess i inni podają rozmiar 25–40 μm, w starszym wieku do 70 μm (niewykluczone, że w wyniku łączenia komórek). 
Cysta pokarmowa.
Kształtu kulistego lub eliptycznego, często spłaszczona. Małe okrągłe cysty mają średnicę 35 μm, duże eliptyczne osiągają wielkość 50–100 μm. Każda cysta posiada dwie otoczki, zewnętrzną delikatną, wewnętrzną mocniejszą, sztywną.
Cysta spoczynkowa.
Jest otoczona czterema osłonkami, barwy silnie pomarańczowej. Średnica około 25 μm.
Cysty te były tylko obserwowane przy typie komórek VL.02.
Ekologia.
Występuje w zbiornikach astatycznych w matach glonów nitkowatych. Pływa też swobodnie w głębszych warstwach toni wodnej. 
Odżywia się nitkowatymi glonami z rodziny zrostnicowatych (w niektórych obserwacjach stwierdzono, że ignoruje inne nitkowate glony). Odróżnia to ją od siostrzanego gatunku, "Vampyrella pendula", który odżywia się uwikłem, ignorując zrostnicowate. Sposób pobierania pokarmu jest złożony, obejmując m.in. tworzenie otworu w ścianie komórkowej ofiary i wchłanianie jej protoplastu w sposób przypominający wysysanie. Po posiłku ze względu na obecność wchłoniętych chloroplastów ofiary w ciele widoczne zielone elementy, a w miarę trawienia endoplazma brązowieje. Na czas trawienia trwającego kilkanaście minut komórka tworzy cystę. W cyście pokarmowej często dochodzi do podziału komórki, a potomne osobniki (zwykle cztery) opuszczają cystę, a przy okazji na drodze egzocytozy na zewnątrz wydostają się pozostałości pożywienia. 
Ciekawostki.
Sposób pobierania pokarmu jest specyficzny dla tego gatunku i kilku pokrewnych. Od niego pochodzi również nazwa rodzajowa nawiązująca do wysysania krwi przez mityczne wampiry. Do rodzaju pokarmu (skrętnicy "Spirogyra") nawiązuje synonimiczna nazwa gatunkowa "V. spirogyrae" proponowana przez Leona Cienkowskiego w publikacji z 1865 r.

</doc>
<doc id="2868115" url="https://pl.wikipedia.org/wiki?curid=2868115" title="Proboszczewice (gromada)">
Proboszczewice (gromada)

Proboszczewice (od 1 I 1970 "Słowik") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Proboszczewice siedzibą GRN w Proboszczewicach (obecnie w granicach Zgierza) utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Proboszczewice, Lućmierz, Rosenów, Dąbrówka Wielka, Dąbrówka Strumiany i Stępowizna ze zniesionej gminy Lućmierz oraz wieś Rudunki z dotychczasowej gromady Rudunki i wieś Zegrzanki z dotychczasowej gromady Zegrzanki ze zniesionej gminy Łagiewniki w tymże powiecie. Dla gromady ustalono 27 członków gromadzkiej rady narodowej.
31 grudnia 1959 z gromady Proboszczewice wyłączono wsie Rudunki, Stępowizna i Zegrzanki włączając je do miasta Zgierza (na prawach powiatu) w tymże województwie.
1 stycznia 1970 z gromady Proboszczewice wyłączono wsie Dąbrówka-Marianka, Dąbrówka-Sowice, Dąbrówka-Strumiany, Dąbrówka-Malice i Dąbrówka Wielka, włączając je do gromady Biała w tymże powiecie, po czym gromadę Proboszczewice zniesiono przez przeniesienie siedziby GRN z Proboszczewic do Słowika i zmianę nazwy jednostki na "gromada Słowik".

</doc>
<doc id="2868118" url="https://pl.wikipedia.org/wiki?curid=2868118" title="Dalków (gromada)">
Dalków (gromada)

Dalków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dalków siedzibą GRN w Dalkowie utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Dalków, Wola Kutowa i Kotliny ze zniesionej gminy Brójce oraz osada włościańska i osada młyńska Ruta Żeromińska z dotychczasowej gromady Żeromin ze zniesionej gminy Kruszów w tymże powiecie. Dla gromady ustalono 13 członków gromadzkiej rady narodowej.
29 lutego 1956 z gromady Dalków wyłączono wieś Kotliny włączając ją do gromady Kurowice w tymże powiecie.
Gromadę zniesiono 1 stycznia 1958, a jej obszar włączono do gromad: Brójce (wieś Wola Kutowa i osada młyńska Cieplucha), Czarnocin (osada młyńska Ruta Żeromińska i osada włościańska Ruta Żeromińska) i Kurowice (wieś Dalków).

</doc>
<doc id="2868120" url="https://pl.wikipedia.org/wiki?curid=2868120" title="Kalinko (gromada)">
Kalinko (gromada)

Kalinko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kalinko siedzibą GRN w Kalinku utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Kalinko, Modlica i Romanów ze zniesionej gminy Rzgów w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromady Rzgów.

</doc>
<doc id="2868121" url="https://pl.wikipedia.org/wiki?curid=2868121" title="Ruda-Bugaj (gromada)">
Ruda-Bugaj (gromada)

Ruda-Bugaj (alt. "Ruda Bugaj") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ruda-Bugaj siedzibą GRN w Rudzie-Bugaj tworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Księstwo, Karolew, Nakielnica, Ruda-Bugaj, Łobódź i Wierzbno ze zniesionej gminy Brużyca Wielka w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromady Brużyca Wielka.

</doc>
<doc id="2868123" url="https://pl.wikipedia.org/wiki?curid=2868123" title="Samantha Cools">
Samantha Cools

Samantha Cools (ur. 3 marca 1986 w Calgary) – kanadyjska kolarka BMX, srebrna medalistka mistrzostw świata.
Kariera.
Największy sukces w karierze Samantha Cools osiągnęła w 2006 roku, kiedy zdobyła srebrny medal w konkurencji cruiser podczas mistrzostw świata w São Paulo. W zawodach tych wyprzedziła ją jedynie Francuzka Laëtitia Le Corguillé, a trzecie miejsce zajęła María Belén Dutto z Argentyny. Był to jedyny medal wywalczony przez Cools na międzynarodowej imprezie tej rangi. W tej samej konkurencji zajęła piątą pozycję na rozgrywanych rok później mistrzostwach w Victorii. W 2008 roku wzięła udział w igrzyskach olimpijskich w Pekinie, ale nie weszła do finału.

</doc>
<doc id="2868124" url="https://pl.wikipedia.org/wiki?curid=2868124" title="Szynczyce (gromada)">
Szynczyce (gromada)

Szynczyce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szynczyce siedzibą GRN w Szynczycach utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Szynczyce, Budy Szynczyckie, Tychów i Rzepki ze zniesionej gminy Czarnocin w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromady Czarnocin.

</doc>
<doc id="2868125" url="https://pl.wikipedia.org/wiki?curid=2868125" title="Wiśniowa Góra (gromada)">
Wiśniowa Góra (gromada)

Wiśniowa Góra – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wiśniowa Góra siedzibą GRN w Wiśniowej Górze utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Kraszew, Stróża i Wiśniowa Góra ze zniesionej gminy Brójce w tymże powiecie. Dla gromady ustalono 19 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromady Andrespol.
Z kolei gromadę Andrespol zniesiono 30 czerwca 1963, kiedy to jej obszar (a także obszar zniesionej gromady Andrzejów) złożył się na nowo utworzone osiedle Andrespol. W sumie osiedle Andrespol objęło maksymalny zasięg w latach 1963–1964: Andrespol, Andrzejów, Bedoń Przykościelny, Bedoń-Wieś, Feliksin, Hulanka, Kraszew, Nery, Nowy Bedoń, Sąsieczno, Stróża, Ustronie, Wiskitno A-Las i Wiśniowa Góra. 1 stycznia 1965 Ustronie wraz z nowo powstałym osiedlem mieszkaniowym Olechów oraz gruntami Polskich Kolei Państwowych wyłączono z Andrespola i włączono do Łodzi. 1 stycznia 1973 Andrespol utracił status osiedla, i rozpadł się na poszczególne miejscowości o statusie wsi, z których utworzono po raz pierwszy gminę Andrespol w powiecie łódzkim (oprócz Wiskitna A-Lasu, które weszło w skład gminy Brójce; do gminy Andrespol dołączono natomiast Janówkę i Justynów ze zniesionej gromady Gałków Duży, a Hulankę włączono do Justynowa. 1 stycznia 1988 Andrzejów, Feliksin, Nery i Sąsieczno (a także Wiskitno A-Las) włączono do Łodzi.

</doc>
<doc id="2868127" url="https://pl.wikipedia.org/wiki?curid=2868127" title="Cécile Lazzarotto">
Cécile Lazzarotto

Cécile Lazzarotto (ur. 7 kwietnia 1985) – francuska kolarka BMX, brązowa medalistka mistrzostw świata.
Kariera.
Największy sukces w karierze Cécile Lazzarotto osiągnęła w 2006 roku, kiedy zdobyła brązowy medal w konkurencji elite podczas mistrzostw świata w São Paulo. W zawodach tych wyprzedziły ją jedynie Holenderka Willy Kanis oraz María Gabriela Díaz z Argentyny. Był to jedyny medal wywalczony przez Lazzarotto na międzynarodowej imprezie tej rangi. Na tych samych mistrzostwach zajęła także siódmą pozycję w cruiserze. Nie brała udziału w igrzyskach olimpijskich.

</doc>
<doc id="2868129" url="https://pl.wikipedia.org/wiki?curid=2868129" title="Wodzin (gromada)">
Wodzin (gromada)

Wodzin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wodzin siedzibą GRN w Wodzinie (obecnie są to dwie wsie: Wodzin Majoracki i Wodzin Prywatny) utworzono – jako jedną z 8759 gromad na obszarze Polski – w powiecie łódzkim w woj. łódzkim, na mocy uchwały nr 34/54 WRN w Łodzi z dnia 4 października 1954. W skład jednostki weszły obszary dotychczasowych gromad Wodzinek, Wodzin Prywatny i Wodzin Majoracki oraz siedlisko Szczukwin-Posada z dotychczasowej gromady Szczukwin ze zniesionej gminy Kruszów w powiecie łódzkim, a także obszar dotychczasowej gromady Syski oraz wsie Mąkoszyn i Lutosławice Szlacheckie z dotychczasowej gromady Mąkoszyn ze zniesionej gminy Grabica w powiecie piotrkowskim. Dla gromady ustalono 12 członków gromadzkiej rady narodowej.
Gromadę zniesiono 1 stycznia 1959, a jej obszar włączono do gromady Kruszów w tymże powiecie.

</doc>
<doc id="2868130" url="https://pl.wikipedia.org/wiki?curid=2868130" title="Vampyrella spirogyrae">
Vampyrella spirogyrae



</doc>
<doc id="2868132" url="https://pl.wikipedia.org/wiki?curid=2868132" title="Metoda ruchomego reperu">
Metoda ruchomego reperu

Metoda ruchomego reperu – metoda lokalnego badania podrozmaitości różnych przestrzeni jednorodnych polegająca na związaniu samej podrozmaitości i jej obiektów geometrycznych z jak najogólniej pojętym reperem. Zawiera w sobie proces kanonizacji repera polegający na jednoznacznym dodaniu do każdego punktu podrozmaitości repera w celu otrzymania niezmienników różniczkowych charakteryzujących podrozmaitość z dokładnością do przekształceń zawierającej ją przestrzeni jednorodnej.
W najogólniejszej postaci metodę ruchomego reperu wprowadził Elie Cartan, który podał także wiele jej zastosowań. W geometrii współczesnej metoda ta wymagała uściślenia i zostało to wykonane w ramach teorii wiązek włóknistych.
Metoda ruchomego reperu w teorii wiązek włóknistych.
Analityczną podstawę metody ruchomego reperu stanowią niezmiennicze liniowe formy różniczkowe grup Lie i ich równania strukturalne oraz teoria reprezentacji grup Lie (jako grup przekształceń).
Niech formula_1 będzie "n"-wymiarową przestrzenią jednorodną i formula_2 niech będzie działającą z lewej strony "r"-wymiarową grupą Lie odwzorowań tej przestrzeni. Niech formula_3 gdzie formula_4 jest grupą izotopii pewnego punktu formula_5 Niech formula_6 będzie taką bazą lewoniezmienniczych pól wektorowych na formula_7 że formula_8 stanowią na podgrupie Lie formula_4 bazę lewoniezmienniczych pól wektorowych. Bazie formula_10 odpowiada baza lewoniezmienniczych liniowych form różniczkowych formula_11 na grupie Lie formula_12 Kanoniczne rzutowanie formula_13 w którym każdemu punktowi formula_14 odpowiadają lewe warstwy formula_15 względem podgrupy formula_16 wprowadza do grupy formula_2 strukturę wiązki włóknistej z bazą formula_1 i grupą strukturalną formula_4 o wymiarze formula_20 Pola wektorowe formula_8 stanowią bazę fundamentalnych pól wektorowych wiązki formula_13 a liniowe formy różniczkowe formula_23 są jej formami półbazowymi i tworzą całkowalny podukład form w układzie formula_24 Warstwy formula_25 są rozmaitościami całkowymi maksymalnego wymiaru dla układu równań Pfaffa formula_26.

</doc>
<doc id="2868133" url="https://pl.wikipedia.org/wiki?curid=2868133" title="Parafia św. Jana Chrzciciela w Czerwonej">
Parafia św. Jana Chrzciciela w Czerwonej

Parafia św. Jana Chrzciciela w Czerwonej – jedna z 10 parafii dekanatu iłżeckiego diecezji radomskiej. 
Historia.
Kaplica drewniana została tu wybudowana w 1931. Początkowo Msze święte sprawował co drugą niedzielę ksiądz z Wielgiego. Kaplica ta została poświęcona 10 kwietnia 1932 pw. Narodzenia NMP i św. Jana Chrzciciela. Parafię, z wydzielonych wiosek parafii Wielgie, erygował 12 maja 1933 bp. Włodzimierz Jasiński. Rozbudowę kontynuowali księża Karol Słapczyński i Jan Zwolski do 1939. Na planie starego kościoła powstał w latach 1980 - 1982 obecny kościół według własnego projektu ks. Erwina Burskiego. W 1983 kościół konsekrował bp. Edward Materski. Jest to budowla murowana i jednonawowa.

</doc>
<doc id="2868134" url="https://pl.wikipedia.org/wiki?curid=2868134" title="AMOS (moździerz)">
AMOS (moździerz)

AMOS (Advanced Mortar System) – podwójny samobieżny moździerz kal. 120 mm. Może być umieszczony na różnych podwoziach: kołowych (np. Patria AMV), gąsienicowych (CV90), a nawet niewielkich okrętach (np. Stridsbat 90H).
Historia.
Program stworzenia samobieżnego, wysokomobilnego i zautomatyzowanego moździerza kal. 120 mm został zapoczątkowany w roku 1996. W tym roku zawiązała się grupa robocza państw nordyckich z dominującym udziałem Finlandii i Szwecji, a program nazwano "AMOS (Advanced Mortar System)".
Projektowany moździerz miał być dostosowany do specyficznych warunków panujących w Skandynawii, a ponadto odpowiednio dobrze opancerzony i wyposażony w system ochrony ABC. Realizacją projektu zajęło się fińsko-szwedzkie konsorcjum Patria Hagglunds Oy z siedzibą w Tampere. Właścicielami spółki (w stosunku 50:50) są firmy Patria Vammas Oy oraz Hägglunds Vehicle AB.
W roku 1996 przeprowadzono pierwsze testy moździerza AMOS-M ładowanego od wylotu lufy. Natomiast w roku 1997 przeprowadzono testy pierwszego prototypu wieży AMOS-TD z moździerzami ładowanymi od wlotu, w tym samym roku wieżę zintegrowano z podwoziem CV90. W roku 1998 wieżę zintegrowano z podwoziem kołowym XA-185.
W roku 2000 w Finlandii rozpoczęły się próby wojskowe prototypu wieży (z automatycznym układem ładowania) oznaczonego jako PT1 osadzonego na podwoziu pojazdu XA-203. W roku 2002 analogiczne testy przeprowadzono w Szwecji. Próby wojskowe wykazały dużą celność moździerza AMOS – błąd kołowy trafienia wyniósł poniżej 25 m. Jednakże platforma kołowa w układzie 6x6 okazała się nieoptymalna, uznano, że lepszym rozwiązaniem jest podwozie w układzie 8x8.
Opierając się na dobrych wynikach testów w roku 2003 Finlandia zamówiła 24 pojazdy AMOS na podwoziu Partia AMV 8x8 z półautomatycznym systemem ładowania. Latem 2004 roku przeprowadzono pierwsze testy moździerza AMOS osadzonego na doraźnie przystosowanym podwoziu AMV, a w ich wyniku powstał specjalnie dostosowany nośnik.
W 28 marca 2006 roku Fińskim Siłom Zbrojnym dostarczono pierwsze dwa moździerze AMOS. Wariant osadzony na podwoziu AMV przeznaczony dla armii fińskiej oznaczono jako "Granatkastarpansarfordon AMOS FIN".
Zainteresowanie moździerzem AMOS wyraziła również Polska, 14 września 2006 roku na poligonie w Toruniu odbyło się pokazowe strzelanie moździerza przeznaczonego dla armii fińskiej (moździerz nr 3).
Dane techniczno-taktyczne.
Źródło:

</doc>
<doc id="2868136" url="https://pl.wikipedia.org/wiki?curid=2868136" title="Górno-Zawada">
Górno-Zawada

Górno-Zawada – wieś w Polsce położona w województwie świętokrzyskim, w powiecie kieleckim, w gminie Górno.
W latach 1975–1998 miejscowość administracyjnie należała do województwa kieleckiego.

</doc>
<doc id="2868137" url="https://pl.wikipedia.org/wiki?curid=2868137" title="Nataniel (Leandrow)">
Nataniel (Leandrow)

Nataniel, imię świeckie Nikołaj Ignatjewicz Leandrow (ur. 30 listopada 1813, zm. 10 stycznia 1888) − rosyjski biskup prawosławny.
Był synem kapłana prawosławnego. Ukończył seminarium duchowne w Jarosławiu i w 1834 został wyświęcony na kapłana. Po czternastu latach został protoprezbiterem. W 1855 został kapelanem cerkwi dworskiej w Korobowie. W 1872 został skierowany do monasteru z przyznaniem emerytury. Rok później złożył wieczyste śluby mnisze, przyjął imię Nataniel i z godnością archimandryty został przełożonym monasteru Objawienia Pańskiego i św. Abrahama w Rostowie.
1 października 1878 przyjął chirotonię na biskupa sarapulskiego, wikariusza eparchii wiackiej. Od 1882 był wikariuszem eparchii permskiej z tytułem biskupa jekaterynburskiego, zaś od 1885 – ordynariuszem samodzielnej eparchii jekaterynburskiej. Odbywał liczne podróże duszpasterskie, jako pierwszy biskup prawosławny odwiedził Mansów. Trzy lata później zmarł.

</doc>
<doc id="2868138" url="https://pl.wikipedia.org/wiki?curid=2868138" title="Ryugyong Hotel">
Ryugyong Hotel



</doc>
<doc id="2868140" url="https://pl.wikipedia.org/wiki?curid=2868140" title="Kaniówka (szczyt)">
Kaniówka (szczyt)

Kaniówki lub Kaniówka (słow. "Kaňovky", 952 m) – szczyt w Grupie Oszusa w Beskidzie Żywieckim (na Słowacji są to Beskidy Orawskie). Znajduje się w głównym grzbiecie Beskidu Żywieckiego, pomiędzy Żebrakówka (1043 m) a Oszusem (1155 m). Grzbietem tym biegnie granica polsko-słowacka oraz Wielki Europejski Dział Wodny. Z zachodnich stoków Kaniówki spływa źródłowy ciek potoku Urwisko.
Kaniówka to mało wybitny wierzchołek, ma jednak znaczenie topograficzne, gdyż jest zwornikiem; na wschodnią słowacką stronę biegnie od niej grzbiet łączący Kaniówkę z Wielkim Kopcem ("Veľky kopec", 1086 m). Grzbiet ten opływają dwa potoki; Zásihlianka i Kaňovka (dopływ Klinianki).
Zarówno polskie, jak i słowackie stoki Kaniówki są całkowicie zalesione. Słowackie stoki trawersuje stokowa droga leśna, grzbietem prowadzi słowacki szlak turystyczny.

</doc>
<doc id="2868142" url="https://pl.wikipedia.org/wiki?curid=2868142" title="U-2325">
U-2325

U-2325 – niemiecki okręt podwodny (U-Boot) przybrzeżnego typu "XXIII" z okresu II wojny światowej. Okręt wszedł do służby w 1944 roku.
Historia.
Położenie stępki nastąpiło 29 kwietnia 1944 roku w stoczni Deutsche Werft w Hamburgu; wodowanie 13 lipca 1944. Okręt wszedł do służby 3 sierpnia 1944 roku.
U-2325 nie wykonał żadnego patrolu bojowego, w związku z tym nie zatopił żadnej jednostki przeciwnika.
Poddany 9 maja 1945 roku w Kristiansand Süd (Norwegia), przebazowany 29 maja 1945 roku do Loch Ryan (Szkocja). Zatopiony 28 listopada 1945 roku ogniem artyleryjskim niszczycieli i podczas operacji Deadlight.

</doc>
<doc id="2868143" url="https://pl.wikipedia.org/wiki?curid=2868143" title="Edward Tarała">
Edward Tarała

Edward Władysław Tarała (ur. 30 maja 1926 w Stryju, zm. 21 października 2018 w Warszawie) – polski wojskowy, generał dywizji LWP.
Życiorys.
Syn Stanisława i Zofii z domu Wszołek. W latach 1939-1944 uczył się w szkole zawodowej w Stryju, jednocześnie pracował w warsztatach kolejowych. W sierpniu 1944 wstąpił do ludowego WP w Lublinie i został skierowany do 9 zapasowego pułku piechoty w Majdanku. W grudniu 1944 skończył Oficerską Szkołę Piechoty nr 2 w Lublinie i został promowany do stopnia podporucznika w korpusie oficerów piechoty. W styczniu 1945 został dowódcą plutonu ckm w 36 pułku piechoty 8 Dywizji Piechoty 2 Armii WP. Brał udział w walkach o Ziemie Odzyskane, ranny nad Nysą w kwietniu 1945. 
Po wojnie jako dowódca kompanii, adiutant batalionu i dowódca pułkowej szkoły podoficerskiej walczył z oddziałami UPA w Bieszczadach. W 1947 ukończył Kurs Oficerów Sztabu Wielkich Jednostek w Centrum Wyszkolenia Piechoty w Rembertowie. Po ukończeniu kursu rozpoczął służbę w Wojskach Ochrony Pogranicza na stanowisku zastępcy komendanta 20. odcinka do spraw wywiadu 12 Oddziału WOP w Gdańsku. W latach 1948–1950 kierował referatem w sztabie 12 Brygady Ochrony Pogranicza w Gdańsku. W 1949 zdał maturę w Gdańsku. Od 1950 służył w Dowództwie WOP, gdzie był kolejno kierownikiem referatu, kierownikiem sekcji, starszym pomocnikiem szefa wydziału, szefem wydziału i szefem Zarządu. W latach 1954-1956 był przewodniczącym Rady Młodzieżowej WOP.
W latach 1956–1961 studiował na Wydziale Pedagogicznym Wojskowej Akademii Politycznej im. F. Dzierżyńskiego w Warszawie uzyskując dyplom magistra pedagogiki, po czym został szefem oddziału organizacyjnego w Zarządzie Politycznym Dowództwa WOP. Po przejściu WOP w podporzadkowanie Ministerstwa Obrony Narodowej był w latach 1966–1968 szefem oddziału w Zarządzie Politycznym Wojsk Wewnętrznych Głównego Inspektoratu Obrony Terytorialnej. Od 1968 zastępca szefa WOP ds. zwiadu. Po ponownym przejściu WOP w podporządkowanie Ministerstwa Spraw Wewnętrznych we wrześniu 1971 został zastępcą dowódcy WOP do spraw zwiadu. Był wieloletnim zastępcą gen. Czesława Stopińskiego. Na mocy uchwały Rady Państwa PRL z 5 października 1978 otrzymał nominację na stopień generała brygady; nominację wręczył mu w Belwederze 11 października 1978 przewodniczący Rady Państwa prof. Henryk Jabłoński. W latach 1981–1987 dyrektor generalny w MSW, równolegle od listopada 1981 do listopada 1983 szef Służby Polityczno-Wychowawczej MSW, a od listopada 1983 do listopada 1989 szef Wojsk MSW. Na mocy uchwały Rady Państwa PRL z 3 października 1986 otrzymał nominację na stopień generała dywizji; nominację wręczył mu w Belwederze przewodniczący Rady Państwa PRL gen. armii Wojciech Jaruzelski. 
Po rozformowaniu 21 listopada 1989 Szefostwa Wojsk MSW przeszedł do dyspozycji ministra spraw wewnętrznych, a 16 marca 1990 zakończył zawodową służbę wojskową i przeszedł w stan spoczynku.
Był członkiem PPR i PZPR, wielokrotnie wybierany do instancji partyjnych PZPR w WOP. Był delegatem na IX Nadzwyczajny Zjazd PZPR w lipcu 1981 oraz współorganizatorem Klubu Byłych Żołnierzy I i II Armii Wojska Polskiego. 
Pochowany został w kolumbarium urnowym na Cmentarzu Wojskowym na Powązkach (kwatera: A III KOL rząd: 1, grób: 31). Data pogrzebu nie była podana do publicznej wiadomości i odbył się on bez udziału asysty wojskowej.
Życie prywatne.
Mieszkał w Warszawie. Był żonaty, miał jedną córkę.
Odznaczenia.
I inne medale pamiątkowe i resortowe.

</doc>
<doc id="2868144" url="https://pl.wikipedia.org/wiki?curid=2868144" title="Łyżwiarz (obraz Stuarta)">
Łyżwiarz (obraz Stuarta)

Łyżwiarz – obraz olejny amerykańskiego malarza portrecisty Gilberta Charlesa Stuarta (1755–1828).
W 1775 roku Stuart przybył do Szkocji, a następnie do Anglii w celu doskonalenia umiejętności malarskich. W Londynie trafił do pracowni amerykańskiego malarza Benjamina Westa. Już w 1777 i 1779 roku Stuart wystawiał swoje prace w Królewskiej Akademii Sztuki. Powoli zdobywał uznanie jako portrecista. Zimą 1782 roku zgłosił się do niego kolejny klient – szkocki prawnik William Grant. Przybył on do domu Westa przy Newman Street w Londynie, ze zleceniem wykonania całopostaciowego portretu swojej osoby. Stuart nigdy wcześniej nie malował takiego portretu.
Jak wspomina William Dunlap, jeden z ówczesnych biografów malarza, Grant po wejściu z mroźnej ulicy do pracowni miał powiedzieć „…dzień skłania raczej do tego, by pojeździć na łyżwach, niż aby w dusznym pomieszczeniu pozować do portretu”. Stuart podchwycił myśl i wraz z młodym prawnikiem wybrał się na zamarzniętą rzeczkę Serpentina w Hyde Parku. Jazda na lodzie rozładowała napięcie artysty i podsunęła pomysł namalowania portretu Granta jako łyżwiarza.
Opis obrazu.
Portret przedstawia mężczyznę jadącego na łyżwach po lodzie. Jest niemal całkowicie odziany w czerń z nielicznymi białymi akcentami. Na głowie ma równie czarny sztywny kapelusz, przekrzywiony lekko na prawo. Głowa Granta jest nieco przekrzywiona, a wzrok skierowany w bok. Ręce łyżwiarza splecione są na piersi, a sylwetka przypomina starożytny posąg rzymskiego Apolla Belwederskiego. Cały ciężar ciała oparty jest na lewej nodze. Prawa noga wyciągnięta jest do tyłu nadając wrażenie stylowej jazdy łyżwiarza. Za Grantem widoczny jest zimowy krajobraz złożony z drzew i dalekiej panoramy Londynu z charakterystycznymi dwoma wieżami opactwa westminsterskiego. W tle widać także innych łyżwiarzy.
"Łyżwiarz" został wystawiony w 1782 roku w Królewskiej Akademii Sztuki. Portret wywołał poruszenie i przyniósł Stuartowi sławę. Od tego czasu artysta usamodzielnił się i założył własną pracownię. Portret mógł być inspiracją dla szkockiego malarza Henry’ego Raeburna i jego dzieła "Wielebny Robert Walker jeżdżący na łyżwach".

</doc>
<doc id="2868148" url="https://pl.wikipedia.org/wiki?curid=2868148" title="Raciczka">
Raciczka



</doc>
<doc id="2868149" url="https://pl.wikipedia.org/wiki?curid=2868149" title="Racica rzekoma">
Racica rzekoma



</doc>
<doc id="2868150" url="https://pl.wikipedia.org/wiki?curid=2868150" title="Amélie Despeaux">
Amélie Despeaux

Amélie Despeaux (ur. 19 marca 1987 w Talence) – francuska kolarka BMX, dwukrotna medalistka mistrzostw świata.
Kariera.
Pierwszy sukces w karierze Amélie Despeaux osiągnęła w 2006 roku, kiedy zdobyła brązowy medal w konkurencji cruiser podczas mistrzostw świata w Victorii. W zawodach tych wyprzedziły ją jedynie Sarah Walker z Nowej Zelandii oraz Czeszka Aneta Hladíková. Na rozgrywanych rok później mistrzostwach w Taiyuan Francuzka była druga za swą rodaczką Magalie Pottier. Ponadto zajęła czwarte miejsce w wyścigu elite na mistrzostwach świata w Pietermaritzburgu w 2010 roku, w walce o podium lepsza okazała się Amerykanka Alise Post. Nie brała udziału w igrzyskach olimpijskich.

</doc>
<doc id="2868152" url="https://pl.wikipedia.org/wiki?curid=2868152" title="U-2328">
U-2328

U-2328 – niemiecki okręt podwodny (U-Boot) przybrzeżnego typu "XXIII" z okresu II wojny światowej. Okręt wszedł do służby w 1944 roku.
Historia.
Położenie stępki nastąpiło 19 maja 1944 roku w stoczni Deutsche Werft w Hamburgu; wodowanie 7 sierpnia 1944. Okręt wszedł do służby 25 sierpnia 1944 roku.
15 kwietnia 1945 roku U-2328 zderzył się z trałowcem M-368. W czasie holowania U-Boota do bazy trałowiec wszedł na minę i zatonął. U-2328 nie wykonał żadnego patrolu bojowego, w związku z tym nie zatopił żadnej jednostki przeciwnika.
Poddany 9 maja 1945 roku w Bergen (Norwegia), przebazowany 30 maja 1945 roku do Loch Ryan (Szkocja). Zatonął 27 grudnia 1945 roku po zerwaniu się z holu fregaty podczas transportu na miejsce planowanego zatopienia podczas operacji Deadlight.

</doc>
<doc id="2868155" url="https://pl.wikipedia.org/wiki?curid=2868155" title="Aneta Hladíková">
Aneta Hladíková

Aneta Hladíková (ur. 30 sierpnia 1984 w Městec Králové) – czeska kolarka BMX, srebrna medalistka mistrzostw świata.
Kariera.
Największy sukces w karierze Aneta Hladíková osiągnęła w 2007 roku, kiedy zdobyła srebrny medal w konkurencji crusier podczas mistrzostw świata w Victorii. W zawodach tych wyprzedziła ją jedynie Sarah Walker z Nowej Zelandii, a trzecie miejsce zajęła Francuzka Amélie Despeaux. Był to jedyny medal wywalczony przez Hladíkovą na międzynarodowej imprezie tej rangi. Czeszka dwukrotnie otarła się o podium: podczas mistrzostw w Paryżu w 2005 roku była czwarta w wyścigu elite, a na rozgrywanych rok później mistrzostwach w São Paulo była czwarta w cruiserze. W 2012 roku wzięła udział w igrzyskach olimpijskich w Londynie, plasując się na dziesiątej pozycji.

</doc>
<doc id="2868158" url="https://pl.wikipedia.org/wiki?curid=2868158" title="Maxi singel">
Maxi singel

Maxi singel (ang. "maxi single" lub "maxi-single") – wydawnictwo muzyczne, singel złożony z więcej niż dwóch utworów.
Początkowo maxi single wydawane były na 12-calowych płytach gramofonowych, większych od standardowych, 7-calowych singli, z tym że prędkość odtwarzania maxi singla to 45 obr./min. Później zaczęły być wydawane na płytach kompaktowych i takie single oznaczane są zwyczajowo skrótem CDM lub MCD. Współcześnie wydaje się także maxi single w formacie digital download, rzadziej na kasetach magnetofonowych.
Maxi single często zawierają po kilka wersji tych samych utworów, np. tzw. wersję albumową, wersję "radio edit", wersję instrumentalną, wersję "live" lub różnorakie remiksy. Mogą to być także po prostu „poszerzone” o dodatkowe utwory wersje wydanych osobno tradycyjnych, 2-ścieżkowych 7-calowych singli. Kompaktowe maxi single mogą zawierać dodatki wideo w postaci teledysków.

</doc>
<doc id="2868159" url="https://pl.wikipedia.org/wiki?curid=2868159" title="Maxi singiel">
Maxi singiel



</doc>
<doc id="2868161" url="https://pl.wikipedia.org/wiki?curid=2868161" title="Maxi single">
Maxi single



</doc>
<doc id="2868162" url="https://pl.wikipedia.org/wiki?curid=2868162" title="Maxi-single">
Maxi-single



</doc>
<doc id="2868163" url="https://pl.wikipedia.org/wiki?curid=2868163" title="Maxi Single">
Maxi Single



</doc>
<doc id="2868168" url="https://pl.wikipedia.org/wiki?curid=2868168" title="Advanced Mortar System">
Advanced Mortar System



</doc>
<doc id="2868178" url="https://pl.wikipedia.org/wiki?curid=2868178" title="C-131">
C-131



</doc>
<doc id="2868180" url="https://pl.wikipedia.org/wiki?curid=2868180" title="Khalen Young">
Khalen Young

Khalen Young (ur. 20 listopada 1984 w Perth) − australijski kolarz BMX, srebrny medalista mistrzostw świata.
Kariera.
Największy sukces w karierze Khalen Young osiągnął w 2007 roku, kiedy zdobył srebrny medal w konkurencji elite podczas mistrzostw świata w Victorii. W zawodach tych wyprzedził go jedynie Kyle Bennett z USA, a trzecie miejsce zajął inny Amerykanin - Randy Stumpfhauser. Był to jedyny medal wywalczony przez Younga na międzynarodowej imprezie tej rangi. Do finału mistrzostw świata awansował jeszcze dwukrotnie: na mistrzostwach w Adelaide w 2009 roku i rozgrywanych rok później mistrzostwach w Pietermaritzburgu zajmował ósmą pozycję w tej samej konkurencji. W 2012 roku wziął udział w igrzyskach olimpijskich w Londynie, zajmując piętnaste miejsce.

</doc>
<doc id="2868182" url="https://pl.wikipedia.org/wiki?curid=2868182" title="José Nápoles">
José Nápoles

José Ángel Nápoles (ur. 13 kwietnia 1940 w Santiago de Cuba, zm. 16 sierpnia 2019 w Meksyku) – kubański, a potem meksykański bokser, zawodowy mistrz świata kategorii półśredniej.
Życiorys.
Rozpoczął karierę boksera zawodowego w 1958 na Kubie. Po zakazaniu boksu zawodowego na Kubie przez reżim Fidela Castro w 1962 przeniósł się do Meksyku. W 1964 pokonał przyszłego mistrza świata wagi junior półśredniej Carlosa Hernándeza. Od 1966 do 1969 wygrał kolejno 14 pojedynków bokserskich.
Zmierzył się w walce o tytuł mistrza świata (zarówno federacji WBA, jak i WBC) z obrońcą pasa mistrzowskiego Curtisem Cokesem 18 kwietnia 1969 w Inglewood. Cokes nie wyszedł do 14. rundy i Nápoles został nowym mistrzem świata. W rewanżu 29 czerwca tego roku w mieście Meksyk ponownie pokonał Cokesa, który nie był w stanie rozpocząć 11. rundy. 17 października 1969 w Inglewood pokonał na punkty byłego mistrza świata wagi półśredniej i średniej Emile'a Griffitha. Został uznany za boksera roku 1969 przez magazyn "The Ring".
W 1970 pokonał w obronie tytułu 14 lutego w Inglewood Erniego „Indian Red” Lopeza przez techniczny nokaut w 15. rundzie, a następnie w towarzyskiej walce 14 sierpnia, również w Inglewood, Edwina „Fighting” Macka. 3 grudnia w Syracuse przegrał wskutek kontuzji przez TKO w 4. rundzie z Billym Backusem i stracił tytuł mistrza świata. W 1971 pokonał najpierw Manuela Gonzaleza, a potem odzyskał tytuł mistrza świata w rewanżu z Backusem 4 czerwca w Inglewood przez TKO w 8. rundzie. Później wygrał trzy walki towarzyskie (w tym z Jeanem Josselinem), po których w obronie tytułu 14 grudnia w Inglewood pokonał Hedgemona Lewisa na punkty. W 1972 stoczył tylko trzy walki w tym dwie o tytuł. 28 marca w Londynie wygrał przez nokaut w 7. rundzie z Ralphem Charlesem, a 10 czerwca w Monterrey przez techniczny nokaut w 2. rundzie z Adolphem Pruittem. W 1973 walczył trzykrotnie, zawsze w obronie mistrzostwa, wygrywając ponownie z Erniem Lopezem 28 lutego w Inglewood przez KO w 7. rundzie, z Rogerem Menetreyem 23 czerwca w Grenoble na punkty i z Clydem Grayem 22 września w Toronto również na punkty.
9 lutego 1974 w Puteaux Nápoles spróbował zdobyć tytuł mistrza świata w wadze średniej, ale przegrał przez poddanie w 6. rundzie z Carlosem Monzónem. W obronie tytułu w wadze półśredniej zwyciężył ponownie Hedgemona Lewisa 3 sierpnia 1974 w Meksyku przez techniczny nokaut w 9. rundzie i Horacio Saldano 14 grudnia tego roku w Meksyku przez nokaut w 3. rundzie, a następnie dwukrotnie Armando Muniza 30 marca 1975 w Acapulco (po tej walce Nápoles zrezygnował z tytułu WBA) i 12 lipca 1975, oba razy na punkty. W kolejnej obronie 6 grudnia 1975 w Meksyku został pokonany przez techniczny nokaut w 6. rundzie przez Johna Straceya. Była to jego ostatnia walka.
José Nápoles został wybrany w 1990 do Międzynarodowej Bokserskiej Galerii Sławy. Pod koniec życia żył w biedzie i w złym stanie zdrowia w Ciudad Juárez.

</doc>
<doc id="2868184" url="https://pl.wikipedia.org/wiki?curid=2868184" title="Amerykańskie Centrum Źródeł Informacji w Warszawie">
Amerykańskie Centrum Źródeł Informacji w Warszawie

Amerykańskie Centrum Źródeł Informacji w Warszawie ("American Information Resource Center Warsaw") − wyspecjalizowana placówka Departamentu Stanu USA w Warszawie, zapewniająca szybki dostęp do informacji źródłowych dotyczących tematyki amerykańskiej, oferując je przedstawicielom polskiego rządu, mediów, organizacji pozarządowych i wyższych uczelni. 
Historia.
Pierwsza placówka Służby Informacyjnej Stanów Zjednoczonych ("United States Information Service") funkcjonowała oficjalnie w Warszawie przy ul. Pięknej 1b (1947-1951). Od 1958 jej działalność stopniowo reaktywowano, m.in. wydając czasopismo „Ameryka” i udostępniając zbiory biblioteki. Przez pewien czas biblioteka amerykańska mieściła się w Pałacu Prymasowskim przy ul. Senatorskiej 13-15. W 1999 na jej bazie powołano wyspecjalizowane Amerykańskie Centrum Źródeł Informacji w Warszawie, jednakże w rezultacie, "de facto" ograniczając krąg korzystających z placówki do osób szukających informacje jedynie do celów profesjonalnych. 
Biblioteka liczy około 1 tys. pozycji.

</doc>
<doc id="2868187" url="https://pl.wikipedia.org/wiki?curid=2868187" title="Amerykańskie Centrum Źródeł Informacji">
Amerykańskie Centrum Źródeł Informacji



</doc>
<doc id="2868188" url="https://pl.wikipedia.org/wiki?curid=2868188" title="Kiersey Clemons">
Kiersey Clemons

Kiersey Nicole Clemons (ur. 17 grudnia 1993 w Pensacoli) – amerykańska aktorka i piosenkarka.
Kariera.
Rozpoczęła swoją karierę w 2010 roku w serialu "Taniec rządzi". Później wystąpiła w szeregu seriali, m.in. w roli Kiry Starr w "Austin i Ally".

</doc>
<doc id="2868191" url="https://pl.wikipedia.org/wiki?curid=2868191" title="Mszanka (dopływ Panny)">
Mszanka (dopływ Panny)

Mszanka – potok, lewobrzeżny dopływ Panny o długości 9,04 km.
Potok płynie w Beskidzie Niskim. Jego źródła znajdują się na wysokości ok. 590 m n.p.m. na północno-wschodnich stokach Kiczery (646 m n.p.m.), ok. 1 km na południowy zachód od siodła przełęczy (510 m n.p.m.) przez którą biegnie droga z Iwli przez Chyrową i Mszanę do Tylawy. Spływa generalnie w kierunku południowo-wschodnim, meandrując dość szeroką doliną między pasmem Kramionek (673 m n.p.m.), Czerteża (648 m n.p.m.) i Dziurcza (586 m n.p.m.) po lewej oraz Burej Hory (610 m n.p.m.) i Wapna (599 m n.p.m.) po prawej i przyjmując z obu stron liczne, drobne dopływy. U stóp Dziurcza, już na terenie Tylawy przyjmuje swój największy dopływ – prawobrzeżny Wadernik, po czym na terenie tejże wsi, na wysokości ok. 386 m n.p.m., uchodzi do Panny.
W dolinie Mszanki leży wieś Mszana. Doliną na całej długości biegnie wspomniana wyżej droga z Iwli do Tylawy.

</doc>
<doc id="2868194" url="https://pl.wikipedia.org/wiki?curid=2868194" title="Military History">
Military History

Military History − dokumentalna stacja telewizyjna skupiająca się przede wszystkim na historii wojskowości. Wystartowała 31 marca 1999 roku. Właścicielem kanału jest A+E Networks, należący do Disney-ABC Television Group i Hearst Corporation.
Stacja emitowana jest na terytorium Stanów Zjednoczonych, Wielkiej Brytanii i Irlandii.
W stacji możemy oglądać takie programy jak Historia Oręża ("Weaponology") czy "Walki powietrzne" ("Dogfights" ).

</doc>
<doc id="2868195" url="https://pl.wikipedia.org/wiki?curid=2868195" title="Hanisz">
Hanisz

Hanisz (arab. جزر حنيش) – archipelag na Morzu Czerwonym. Przynależność państwowa jego wysp była przez wiele lat XX wieku przedmiotem sporu między Jemenem i Erytreą. Po zbadaniu sprawy przez międzynarodowy trybunał pod przewodnictwem Abd al-Karima al-Irianiego Jemen otrzymał większe wyspy, a Erytrea niewielkie wyspy na południowym zachodzie archipelagu.
Trzy największe wyspy to Zukar na północy (obszar około 130 km²), Al-Hanisz al-Kabir (Wielki Hanisz) na południu (obszar około 116 km²) i znacznie mniejsza Al-Hanisz as-Saghir (Mały Hanisz) znajdująca się pomiędzy nimi.
Historia.
Wyspy Hanisz należały do Imperium Osmańskiego, a po jego rozpadzie do 1923 roku do Turcji. W latach 1923–1941 były częścią Włoskiej Afryki Wschodniej, lecz w 1941 roku po bitwie o Keren Erytrea została kolonią brytyjską. Od lat 70. XX wieku wyspy Hanisz były obiektem sporów pomiędzy Etiopią a Jemenem. Etiopskie zainteresowanie wyspami wynikało z faktu, że znajdowały się na nich (zwłaszcza na wyspie Zukar) bazy erytrejskich bojowników walczących z armią etiopską.
W 1991 roku Erytrea odzyskała niepodległość, po czym negocjowała z Jemenem w sprawie zwierzchnictwa nad wyspami Hanisz, lecz porozumienia nie osiągnięto. W 1995 roku Jemen rozpoczął na wyspach budowę obiektów turystycznych. 11 listopada tego samego roku rząd Erytrei wydał ultimatum Jemenowi i nakazał, by przebywający na nich cywile i żołnierze (było ich około 200 w celu ochrony budowy) je opuścili. 25 grudnia Erytrea rozpoczęła trwający trzy dni konflikt o wyspy Hanisz, w którym zginęło 12 Erytrejczyków i 15 Jemeńczyków (Erytrejczycy wzięli jako jeńców wojennych około 190 jemeńskich żołnierzy i porwali 17 jemeńskich cywilów, którzy wrócili do kraju 30 grudnia 1995 roku). 1 listopada 1998 roku Erytrea oficjalnie opuściła wyspy należące do Jemenu.

</doc>
<doc id="2868196" url="https://pl.wikipedia.org/wiki?curid=2868196" title="Wyspy Hanish">
Wyspy Hanish



</doc>
<doc id="2868198" url="https://pl.wikipedia.org/wiki?curid=2868198" title="U-2334">
U-2334

U-2334 – niemiecki okręt podwodny (U-Boot) przybrzeżnego typu "XXIII" z okresu II wojny światowej. Okręt wszedł do służby w 1944 roku.
Historia.
Położenie stępki nastąpiło 14 lipca 1944 roku w stoczni Deutsche Werft w Hamburgu; wodowanie 26 sierpnia 1944. Okręt wszedł do służby 21 września 1944 roku.
U-2334 nie wykonał żadnego patrolu bojowego, w związku z tym nie zatopił żadnej jednostki przeciwnika.
Poddany 9 maja 1945 roku w Kristiansand Süd (Norwegia), przebazowany 29 maja 1945 roku do Loch Ryan (Szkocja). Zatopiony 28 listopada 1945 roku ogniem artyleryjskim niszczycieli i podczas operacji Deadlight.

</doc>
<doc id="2868202" url="https://pl.wikipedia.org/wiki?curid=2868202" title="Jonathan Suárez">
Jonathan Suárez

Jonathan Fernando Suárez Freitez (ur. 8 grudnia 1982 w San Félix) − wenezuelski kolarz BMX, dwukrotny medalista mistrzostw świata.
Kariera.
Największy sukces w karierze Jonathan Suárez osiągnął w 2007 roku, kiedy zdobył złoty medal w konkurencji cruiser podczas mistrzostw świata w Victorii. W zawodach tych wyprzedził bezpośrednio Australijczyka Khalena Younga oraz Randy'ego Stumpfhausera z USA. Na rozgrywanych rok później mistrzostwach w Taiyuan w tej samej konkurencji wywalczył trzecie miejsce, ulegając jedynie Francuzowi Thomasowi Hamonowi i Włochowi Manuelowi De Vecchiemu. Ponadto na mistrzostwach świata w Paulinii był czwarty w wyścigu elite, przegrywając walkę o podium z Wade'em Bootesem z Australii. W 2008 roku wziął udział w igrzyskach olimpijskich w Pekinie, ale nie awansował do finału.

</doc>
<doc id="2868206" url="https://pl.wikipedia.org/wiki?curid=2868206" title="Mały Kowaniec">
Mały Kowaniec

Mały Kowaniec, Kowaniec Mały – potok, dopływ Kowańca. Wypływa na wysokości około 1200 m, poniżej Bukowiny Waksmundzkiej w Gorcach. Spływa stąd w kierunku południowo-zachodnim doliną pomiędzy grzbietami Bukowiny Waksmundzkiej i Czuby Ostrowskiej. Z obydwu tych grzbietów do Małego Kowańca spływa po kilka potoków. Na wysokości około 650 m łączy się z Wielkim Kowańcem tworząc potok Kowaniec.
W dolnym biegu Małego Kowańca doliną ciągną się polany, a u wylotu znajdują się zabudowania należącej do Waksmundu ulicy Gorczańskiej. Dojście do doliny znajduje się w Nowym Targu w dzielnicy Kowaniec, na osiedlu Oleksówki (Długa Polana). Oznacza to, że mieszkańcy zabudowań położonych nad Małym Kowańcem nie mają połączenia drogowego z Waksmundem.
Zlewnia Małego Kowańca znajduje się w granicach wsi Waksmund w województwie małopolskim, w powiecie nowotarskim, w gminie Nowy Targ.
W dolinie Małego Kowańca regularnie odbywają się zawody w trialu takie jak „Rajd Tatrzański”.

</doc>
<doc id="2868207" url="https://pl.wikipedia.org/wiki?curid=2868207" title="Ryan Flaherty">
Ryan Flaherty

Ryan Edward Flaherty (ur. 27 lipca 1987) – amerykański baseballista występujący na pozycji drugobazowego, trzeciobazowego i zapolowego.
Przebieg kariery.
Flaherty studiował na Vanderbilt University, gdzie w latach 2006–2007 grał w drużynie uniwersyteckiej Vanderbilt Commodores. W 2008 został wybrany w pierwszej rundzie draftu z numerem 41. przez Chicago Cubs, jednak występował jedynie w klubach farmerskich tego zespołu. W grudniu 2011 przeszedł do Baltimore Orioles na mocy tak zwanego Rule 5 draft (draft, do którego przystępują zawodnicy z niższych lig, niepowołani do 40–osobowego składu na najbliższy sezon).
W Major League Baseball zadebiutował 7 kwietnia 2012 w meczu przeciwko Minnesota Twins. 28 września 2012 w meczu z Boston Red Sox zdobył pierwszego w karierze grand slama.
9 lutego 2018 podpisał niegwarantowany kontrakt z Philadelphia Phillies. W marcu 2018 został zawodnikiem Atlanta Braves.

</doc>
<doc id="2868208" url="https://pl.wikipedia.org/wiki?curid=2868208" title="Heavy Expanded Mobility Tactical Truck">
Heavy Expanded Mobility Tactical Truck

Heavy Expanded Mobility Tactical Truck (HEMTT) – ośmiokołowy ciężki wojskowy samochód ciężarowy produkowany przez Oshkosh Corporation. Głównym użytkownikiem pojazdu jest armia Stanów Zjednoczonych, w której służbie HEMTT znajdują się od 1982 roku, zastępując ciężarówki M520 Goer. Zbudowanych zostało ponad 13 000 egzemplarzy pojazdu.
Podstawowym zadaniem wypełnianym przez pojazdy HEMTT jest zaopatrywanie pojazdów wojskowych i systemów uzbrojenia. Ciężarówki produkowane są w kilku odmianach, m.in. M977 i M985 (standardowa transportowa), M978 (cysterna), M983 (ciągnik siodłowy), M984 (wóz zabezpieczenia technicznego), M1120 LHS (transportowa, wyposażona w system do załadunku i rozładunku) i M1977 (transporter mostu pontonowego). Wszystkie wersje są przystosowane do transportu samolotami C-17 Globemaster III, C-130 Hercules oraz C-141 Starlifter. Na bazie HEMTT opracowane zostały 10-kołowe pojazdy Palletized Load System (PLS) oraz wykorzystywane przez US Marine Corps przegubowe pojazdy Logistics Vehicle System (LVS).

</doc>
<doc id="2868209" url="https://pl.wikipedia.org/wiki?curid=2868209" title="HEMTT">
HEMTT



</doc>
<doc id="2868212" url="https://pl.wikipedia.org/wiki?curid=2868212" title="Mark Demesmaeker">
Mark Demesmaeker

Marc Victor Marie (Mark) Demesmaeker (ur. 12 września 1958 w Halle) – belgijski i flamandzki polityk, nauczyciel oraz dziennikarz, poseł do Parlamentu Europejskiego VII i VIII kadencji, senator.
Życiorys.
W latach 1980–1989 pracował jako nauczyciel w Don-Bosco-Instituut w Halle. Następnie do 1991 był reporterem w VRT, po czym przeszedł do redakcji informacyjnej komercyjnej stacji Vtm (do 2004). Działał w Unii Ludowej, z jej ramienia był radnym Halle (1982–1989). W 2004 i w 2009 z ramienia Nowego Sojuszu Flamandzkiego (N-VA) uzyskiwał mandat posła do Parlamentu Flamandzkiego.
1 lutego 2013 zastąpił Friedę Brepoels w Parlamencie Europejskim VII kadencji. Przystąpił go grupy zielonych i regionalistów. W 2014 z powodzeniem ubiegał się o reelekcję. W PE zasiadał do 2019, w tym samym roku został dokooptowany w skład federalnego Senatu.

</doc>
<doc id="2868214" url="https://pl.wikipedia.org/wiki?curid=2868214" title="Projektus (biskup Clermont)">
Projektus (biskup Clermont)

Projektus, biskup Clermont (ur. 628 nad rz. Allier, zm. 25 stycznia 676 w Volvic) – frankoński kapłan i biskup Clermont od 666, uznany za męczennika, święty Kościoła katolickiego.
Projektus (fr. "Priest, Prist, Prix, Préje, Projet") pochodził z frankijskiej Owernii. Urodził się w gondoli (nad rzeką Allier w dzisiejszej gminie Le Cendre), która była własnością jego matki Gelvedine i ojca Godelina. Wychowywał się w benedyktyńskim klasztorze Saint-Austremoine w Issoire. 
Był pomocnikiem i archidiakonem św. Genezjusza (zm. 662), biskupa Clermont (od 656). Po jego śmierci założył żeński klasztor Chantoin (na płn.-wsch. od Clermont, u bram miasta, przy dawnej drodze rzymskiej Klaudiusza), którego został opatem. 
Urząd biskupi w Clermont, przy poparciu króla Childeryka II, Projektus objął w 666 roku. W tym czasie założył kilka żeńskich klasztorów (m.in. benedyktyński w Marsat) i szpital. 
Oskarżony o kradzież przed królem, przez marsyliańskiego hrabiego Hektora, który podstępem sam chciał zagarnąć dobra kościelne, zdołał się obronić, ale zwolennicy hrabiego poprzysięgli mu zemstę. Zginął z ich rąk razem z Amarynusem (Marynusem) i akolitą Elidiuszem.
Nad grobem biskupa został wybudowany w VII wieku kościół (fr. "Église Saint-Priest de Volvic") i klasztor. Jego kult jako męczennika rozpowszechnił się na całą zachodnią Europę, na terenie której znajduje się 230 parafii pod wezwaniem św. Priesta lub św. Prixa. We Francji położone są miejscowości, których nazwa również pochodzi od imienia świętego.
Wspomnienie liturgiczne św. Projektusa obchodzone jest 25 stycznia lub 12 lipca na pamiątkę przeniesienia relikwii (1646).

</doc>
<doc id="2868216" url="https://pl.wikipedia.org/wiki?curid=2868216" title="Single CD">
Single CD



</doc>
<doc id="2868217" url="https://pl.wikipedia.org/wiki?curid=2868217" title="Piotr Zieliński (piłkarz)">
Piotr Zieliński (piłkarz)

 (ur. 20 maja 1994 w Ząbkowicach Śląskich) – polski piłkarz, występujący na pozycji pomocnika we włoskim klubie SSC Napoli oraz w reprezentacji Polski. Uczestnik Mistrzostw Europy 2016 i 2020 oraz Mistrzostw Świata 2018 i 2022.
Młodość.
Jest jednym z trzech synów Bogusława i Beaty Zielińskich. Jego rodzice zajmują się działalnością społeczną, przez wiele lat prowadzili pogotowie rodzinne we własnym domu w Ząbkowicach Śląskich, gdzie bracia Piotr, Paweł i Tomasz byli stale zaangażowani w pomoc i życie przybranego rodzeństwa. Prowadzą także dwa domy dziecka.
Ojciec Bogusław jest nauczycielem wychowywania fizycznego oraz języka niemieckiego, był piłkarzem Orła Ząbkowice Śląskie, amatorskich drużyn niemieckich, m.in. SG Lütgendortmund, a także pierwszym trenerem Piotra. To właśnie ojciec rozpoczął szkolenie swoich synów ucząc ich przyjęcia piłki, dryblingu, poruszania się na boisku oraz prowadził z nimi zajęcia ogólnorozwojowe. Piotr jako dziecko miał talent do wielu dyscyplin sportowych. Był ruchliwym i zwinnych chłopcem, jednak początkowo słabszym fizycznie od rówieśników. Od najmłodszych lat cechowała go niekonwencjonalna technika podczas gry w piłkę nożną.
Kariera klubowa.
Początki.
Swoją karierę rozpoczynał w 2005, w drużynach młodzieżowych Orła Ząbkowice Śląskie. Wyróżniał się na turniejach młodzieżowych co owocowało wieloma nagrodami indywidualnymi. Brał udział m.in. w turnieju Z podwórka na Stadion o Puchar Tymbarku. Czeski trener Zagłębia Lubin, Bohumil Palik zaprosił go na obóz sportowy Sparty Praga, gdy Piotr miał zaledwie 11 lat. Na międzynarodowych imprezach zainteresowani byli nim skauci wielu europejskich akademii. Młody piłkarz wziął udział w turnieju towarzyskim w barwach Bayeru Leverkusen, gdzie dzięki dobremu występowi wzbudził również zainteresowanie skautów Liverpoolu. Odbył także testy w Sc Heerenven oraz Feyenoordzie, gdzie trenował m.in. z Nathanem Ake. Ostatecznie utalentowany zawodnik trafił do uznawanej za najlepszą na Dolnym Śląsku, akademii Zagłębia Lubin. W akademii dolnośląskiego klubu spędził cztery lata występując m.in. w rozgrywkach Młodej Ekstraklasy i będąc w tym czasie regularnie powoływanym do młodzieżowych reprezentacji Polski, m.in. przez trenera Marcina Dornę.
Udinese Calcio.
W 2011 wyjechał do Włoch i podpisał kontrakt z klubem Udinese Calcio. W sezonie 2011/2012 występował w młodzieżowych rozgrywkach Primavery, strzelając 2 gole w 12 występach.
2012/2013.
W kolejnym sezonie zdobył 7 bramek w 12 spotkaniach Primavery, trenował z pierwszą drużyną Udinese, znajdował się w kadrze meczowej na spotkania Serie A, a z czasem otrzymał od trenera Francesco Guidolina szansę na debiut. 2 listopada 2012 zadebiutował w pierwszej drużynie podczas meczu 15. kolejki Serie A z Cagliari Calcio (4:1), zmieniając w 91. minucie meczu Antonio Di Natale. Kolejny występ w pierwszej drużynie zanotował w 29. kolejce Serie A, zastępując Medhiego Benatię w 87. minucie meczu z Catanią. Kolejną szansę występu otrzymał w 31. kolejce, notując minutowy epizod w meczu z Chievo Verona (3:1). 14 kwietnia 2013 w meczu z Parmą po raz pierwszy wystąpił w podstawowym składzie i zanotował dwie asysty: przy bramkach Luisa Muriela i Roberto Pereiry, a spotkanie zakończyła się zwycięstwem jego drużyny 3:0. Od pierwszej minuty rozpoczynał również trzy kolejne ligowe spotkania, z Lazio (1:0), Cagliari (1:0) i Sampdorią (3:1), a w dwóch pozostałych kolejkach wchodził na boisko jako rezerwowy. Jego drużyna zakończyła sezon na 5. miejscu w tabeli Serie A.
2013/2014.
Sezon 2013/2014 rozpoczął jako zawodnik pierwszej drużyny. W meczu 1. kolejki Serie A z Lazio, wszedł na boisko w 68 minucie zastępując kontuzjowanego Giampiero Pinziego. Następne spotkanie spędził na ławce rezerwowych, natomiast następnie pojawiał się na boisku regularnie, wchodząc z ławki w czterech spotkaniach z rzędu. W 8 kolejce rozegrał 16 minut w wyjazdowym meczu A.C. Milan na stadionie San Siro (0:1). W kolejnych sześciu spotkaniach nie zanotował występu aby powrócić do gry w zremisowanym 3:3 meczu 15 ligowej kolejki z SSC Napoli. Następnie po czterech meczach bez gry rozegrał cztery minuty z Sampdorią (0:3) a kolejne osiem meczów spędził na ławce rezerwowych. W 28 kolejce sezonu wszedł na boisko na osiem minut meczu z AS Romą, rozgrywanym na Stadio Olimpico (2:3). W 35 kolejce po sześciu meczach bez występu rozegrał całą drugą połowę spotkania z Torino (0:2). W sezonie 2013/2014 spędził na boisku 127 minut a jego zespół zajął 13. miejsce w ligowej tabeli.
Empoli FC.
2014/2015.
1 września 2014 został do końca sezonu 2014/2015 wypożyczony do Empoli FC. 13 sierpnia 2014 zastępując Daniele Croce w 80 minucie meczu 2 kolejki Serie A z AS Romą (0:1), zadebiutował w nowym klubie. 28 października 2014 w meczu 9 kolejki Serie A z Sassuolo (1:3), po raz pierwszy wyszedł w podstawowym składzie Empoli i zanotował asystę przy trafieniu Croce na 1:0. 9 listopada 2014 zanotował asystę przy bramce Massimo Maccarone w meczu z Lazio (3:1). 3 grudnia 2014 w meczu 4 rundy z Genoą (2:0) zadebiutował w Pucharze Włoch. 26 kwietnia 2015 asystował przy golu Maccarone w zremisowanym 2:2 meczu z Atalantą. W sezonie 2014/2015 zagrał łącznie w 30 spotkaniach Empoli, notując w nich 3 asysty, a drużyna zajęła 15 miejsce w lidze.
2015/2016.
W lipcu 2015 wypożyczenie zostało przedłużone o kolejny sezon. Nowe rozgrywki rozpoczął jako podstawowy zawodnik drużyny trenera Maurizio Sarriego. 13 września 2015 w meczu 3 kolejki Serie A przeciwko SSC Napoli (2:2) zanotował asystę przy golu Riccardo Saponary na 1:0. 4 października 2015 zanotował asystę przy zwycięskiej bramce Massimo Maccarone w meczu z Sassuolo, a w 90 minucie został ukarany drugą żółtą kartką. 2 października 2015 w meczu z Genoą (2:0) zdobył swoją pierwszą bramkę w Serie A. W 16 i 17 kolejce Serie A notował asysty kolejno w spotkaniach z Carpi (3:0) i Bolonią (3:2). 23 stycznia 2016 zdobył bramkę w meczu z A.C. Milan, który zakończył się remisem 1:1. 21 lutego 2016 strzelił bramkę w meczu z Sassuolo (2:3), natomiast 10 kwietnia 2016 trafił na 2:0 w spotkaniu z Fiorentiną. 15 maja 2016 zdobył bramkę w meczu 35. kolejki z Torino (2:1). W sezonie 2015/2016 wystąpił w 37 meczach swojej drużyny, zdobywając 5 goli i notując 3 asysty a jego drużyna zajęła 10 lokatę w rozgrywkach Serie A. Występy w Empoli zakończył z bilansem 66 spotkań, 5 bramek i 7 asyst. Po zakończeniu sezonu Zieliński przygotowywał się do zmiany klubu, prowadząc rozmowy, m.in. z Liverpoolem.
SSC Napoli.
2016/2017.
4 sierpnia 2016 podpisał pięcioletni kontrakt z SSC Napoli. Kwota transferu wyniosła ok. 14 mln euro. W nowym zespole zadebiutował wraz z Arkadiuszem Milikiem, 21 sierpnia 2016 w zremisowanym 2:2, ligowym spotkaniu z Pescarą, zmieniając w 71. minucie Marka Hamšíka. 27 sierpnia wszedł na 18 minut w meczu z A.C. Milan (4:2), natomiast w następnej kolejce 10 września, debiutował w wyjściowej jedenastce Napoli i zanotował asystę przy bramce Jose Callejona z Palermo (3:0). 13 września 2016 podczas wygranego 2:1 meczu Napoli z Dynamem Kijów, zadebiutował w Lidze Mistrzów. Zieliński stał się wówczas 57. Polakiem, który wystąpił w Lidze Mistrzów w barwach zagranicznego klubu i czwartym, który zagrał w tych rozgrywkach jako zawodnik klubu z Włoch. 19 października 2016 znalazł się w wyjściowym składzie i rozegrał 82 minuty w meczu fazy grupowej Ligi Mistrzów z Besiktasem (2:3). 2 grudnia 2016 w ligowym meczu z Interem, zdobył swoją pierwszą bramkę dla Napoli. W spotkaniu zanotował również asystę przy bramce Marka Hamsika, a mecz zakończył się zwycięstwem Napoli 3:0. W następnej kolejce wpisał się na listę strzelców w spotkaniu z Cagliari (5:0). 7 stycznia 2017 przeciwko Sampdorii, rozegrał swój 100. mecz w Serie A. 15 stycznia asystował przy bramce Hamsika w spotkaniu z Pescarą (3:1). 4 lutego 2017 zaliczył dwie asysty w wygranym 7:1 ligowym meczu z Bolonią. 10 lutego 2017 zdobył bramkę w wygranym 2:0 meczu z Genoą, a w następnej kolejce trafił również w meczu z Chievo (3:1). 9 kwietnia 2017 zanotował asystę przy golu Lorenzo Insigne w meczu z Lazio (3:0). 4 maja ustalając na 5:0 wynik wyjazdowego meczu z Torino zdobył swoją 5 ligową bramkę. Sezon 2016/2017 zakończył rozgrywając 47 meczów, w których zdobył 6 bramek i zanotował tyle samo asyst. W swoim pierwszym sezonie w Napoli opuścił jedynie dwa spotkania Serie A, występując w 36 ligowych meczach; 18 w podstawowym składzie i 18 jako zmiennik i sięgnął z SSC Napoli po brązowy medal mistrzostw Włoch. Wystąpił także w siedmiu meczach Ligi Mistrzów i dotarł z drużyną do 1/8 finału, gdzie włoski zespół odpadł w dwumeczu z Realem Madryt. Rozegrał ponadto cztery mecze w Pucharze Włoch zdobywając bramkę w meczu 1/8 finału ze Spezią (3:1) i ostatecznie docierając z drużyną do półfinału, gdzie lepszy w dwumeczu okazał się Juventus.
2017/2018.
Sezon 2017/2018 rozpoczął od występu w pierwszym meczu rundy kwalifikacyjnej do Ligi Mistrzów z OGC Nice (2:0). 19 sierpnia w spotkaniu 1 kolejki Serie A z Chievo Veroną rozegrał 90 minut a mecz zakończył się zwycięstwem jego drużyny 3:0. W następnej kolejce zachował miejsce w podstawowym składzie i zdobył jedną z bramek w mecze z Atalantą (3:1). 22 sierpnia wystąpił w drugim meczu kwalifikacji Ligi Mistrzów z Niceą (2:0), po którym jego drużyna zakwalifikowała się do fazy grupowej rozgrywek. 10 września w 3 kolejce Serie A ustalił na 3:0 wynik meczu z Bolonią. 18 listopada 2017 wszedł na boisko w 69 minucie meczu z Milanem i cztery minuty później strzelił bramkę na 2:0 dla Napoli. 21 listopada 2017 w wygranym 3:0 meczu z Szachtarem Donieck, strzelił swoją pierwszą bramkę w Lidze Mistrzów. Do siatki trafił również w ostatnim meczu fazy grupowej Ligi Mistrzów z Feyenoordem (1:2). 16 grudnia po asyście Jorginho zdobył bramkę na 2:0 w wygranym 3:1 spotkaniu z Torino. 10 lutego 2018 asystował przy bramce Driesa Mertensa w meczu z Lazio (4:1). 22 lutego zdobył bramkę w rewanżowym meczu 1/16 finału Ligi Europy z RB Lipsk (2:0). Była to jego pierwsza bramka w rozgrywkach Ligi Europy UEFA. W rozgrywkach Serie A, rozegrał 36 z 38 spotkań; 14 razy wychodził na boisko w podstawowym składzie, natomiast 22 razy jako zmiennik. Zdobył 4 bramki i zanotował 1 asystę, sięgnął z Napoli po wicemistrzostwo Włoch.
2018/2019.
W 1 kolejce sezonu 2018/2019 wystąpił w podstawowym składzie w wygranym 2:1 meczu z Lazio. W kolejnym meczu, 25 sierpnia 2018 zdobył dwie bramki w wygranym (3:2) meczu z A.C. Milan. 8 grudnia 2018 zdobył bramkę przeciwko Frosinone (4:0). 24 lutego 2019 po asyście Elseida Hysaja strzelił gola w meczu z Parmą (4:0). 3 kwietnia 2019 po jednomeczowej pauzie za żółte kartki zdobył jedyną bramkę dla Napoli w spotkaniu z jego byłą drużyną, Empoli FC (1:2). Następnie w 31 i 32 kolejce notował asysty w meczach z Genoą (1:1) i Chievo Verona (3:1). 19 maja zdobył bramkę w wygranym 4:1 spotkaniu z Interem Mediolan. W całym sezonie zagrał w 36 ligowych meczach Napoli (opuszczając tylko dwa spotkania) i zanotował w nich 6 goli oraz 2 asysty. W Lidze Mistrzów wystąpił we wszystkich sześciu meczach fazy grupowej, w której włoski zespół rywalizował z Paris Saint-Germain, Crveną zvezdą i Liverpoolem, ostatecznie plasując się na 3. miejscu. Po spadku do Ligi Europy, rozegrał w podstawowym składzie sześć spotkań w tych rozgrywkach i dotarł z drużyną do ćwierćfinału gdzie lepszy w dwumeczu (3:0) okazał się Arsenal. Zieliński zdobył w tamtej edycji LE, jedną bramkę- 14 lutego 2019, w pierwszym meczu 1/16 finału z FC Zurich. SSC Napoli zakończyło zmagania ligowe drugi sezon z rzędu na drugim miejscu w tabeli, sięgając po srebrne medale mistrzostw Włoch.
2019/2020.
Kolejny sezon rozpoczął ponownie jako podstawowym zawodnik drużyny spod Wezuwiusza. 31 sierpnia 2018 w drugiej ligowej kolejce zanotował asystę przy bramce Hirvinga Lozano w meczu z Juventusem (3:4). 7 grudnia wykorzystując podanie Driesa Mertensa, zdobył bramkę na wagę remisu 1:1 z Udinese. 26 stycznia 2020 zdobył bramkę w wygranym 2:1 meczu z Juventusem. W następnej kolejce, 3 lutego, zanotował asystę przy golu Arkadiusza Milika przeciwko Sampdorii (4:2). 25 lipca asystował przy trafieniu Elseida Hysaja w meczu z Sassuolo (2:0). W rozgrywkach Ligi Mistrzów UEFA wystąpił w pięciu meczach fazy grupowej, gdzie Napoli mierzyło się z Liverpoolem, KRC Genk oraz Red Bull Salzburg, a także w dwumeczu 1/8 finału z FC Barceloną (2:4), notując asystę przy bramce Driesa Mertensa w pierwszym meczu, zakończonym remisem 1:1. W Serie A rozegrał 37 spotkań (32 w pierwszym składzie) strzelając dwa gole i notując 4 asysty, natomiast zespół uplasował się na siódmym miejscu w ligowej tabeli. Był jednym z liderów drużyny w rozgrywkach Pucharu Włoch. Rozegrał w nich łącznie pięć spotkań, notując asystę przy zwycięskiej bramce Lorenzo Insigne w meczu 1/4 finału z Lazio (1:0) i ostatecznie dotarł z drużyną do finału rozgrywek. 17 czerwca 2020 pokonując w finale po rzutach karnych zespół Juventusu, zdobył z SSC Napoli Puchar Włoch. Było to jego pierwsze trofeum w karierze.
2020/2021.
Sezon 2020/2021 rozpoczął w pierwszej kolejce rozgrywając 90 minut w meczu z Parmą (2:0). W drugiej kolejce, 27 września 2020 zdobył bramkę oraz zanotował asystę przy golu Victora Osimhena w wygranym 6:0 meczu z Genoą. Mecz czwartej kolejki z Atalantą opuścił ze względu na zakażenie koronawirusem. W związku z rekonwalescencją po chorobie, opuścił także następny mecz z Benevento, a w kolejnym trzech spotkaniach wchodził z ławki jako rezerwowy. 29 listopada 2020 trener Gennaro Gattuso wystawił go w pierwszym składzie na mecz z AS Romą. 6 grudnia 2020 zaliczył asystę przy golu Lorenzo Insigne w meczu z Crotone (4:0). 3 stycznia 2021 zdobył dwie bramki w wygranym 4:1 meczu z Cagliari. 17 stycznia zdobył jedną z bramek w meczu z Fiorentiną (6:0). 6 lutego 2021 w meczu 21 kolejki Serie A z Genoa FC (1:2) wystąpił jako kapitan SSC Napoli. 13 lutego 2021 rozegrał 64 minuty w wygranym 1:0 meczu z Juventusem. 21 lutego ponownie wystąpił z opaską kapitana i zdobył bramkę w meczu z Atalantą (2:4). 3 marca zdobył bramkę z Sassuolo (3:3), a w następnej kolejce asystował przy golach Lorenzo Insigne i Victora Osimhena w spotkaniu z Bolonią (3:1). 14 marca zanotował asystę przy zwycięskim golu Matteo Politano w meczu z A.C. Milan (1:0). 11 kwietnia asystował przy golu Fabiana Ruiza w spotkaniu z Sampdorią (2:0), a 22 kwietnia przy bramce Driesa Mertensa przeciwko Lazio (5:2). 8 maja 2021 zdobył bramkę i zaliczył asystę w meczu ze Spezią (4:1), co powtórzył również w następnej kolejce przeciwko Udinese (5:1). 16 maja zanotował asystę przy bramce Lorenzo Venutiego w meczu z Fiorentiną. Sezon 2020/2021 był pod względem statystyk najlepszym sezonem Piotra Zielińskiego w profesjonalnej karierze. W 46 rozegranych meczach zdobył on 10 bramek i zanotował 13 asysty, osiągając pierwsze double-double w karierze. W rozgrywkach Serie A zagrał w 36 meczach zdobywając 8 goli i notując 11 asyst, ustanawiając tym samym swoje indywidualne rekordy w obu kategoriach, a drużyna zajęła 5. miejsce w ligowej tabeli. W rozgrywkach Pucharu Włoch rozegrał cztery mecze, notując asystę w spotkaniu 1/4 finału ze Spezią (4:2) i dotarł z zespołem do półfinału gdzie w dwumeczu zwyciężyła Atalanta (3:1). W Lidze Europy UEFA wystąpił łącznie w pięciu meczach, notując asystę w meczu z HNK Rijeka (2:0) i strzelając bramkę w meczu z Realem Sociedad (1:1) w fazie grupowej, a także zdobywając bramkę w rewanżowym meczu 1/16 finału z Granadą (2:1).
2021/2022.
22 sierpnia 2021 wyszedł w podstawowym składzie w meczu 1. kolejki Serie A z Venezią (2:0), a w trakcie spotkania nabawił się kontuzji, która wykluczyła go z gry w kolejnym starciu ligowym z Genoą. Do gry powrócił w 3. kolejce wchodząc z ławki w 73 minucie wygranego 2:1 meczu z Juventusem. 16 września 2021 rozegrał 64 minuty w meczu Ligi Europy z Leicester City (2:2), mając szansę na zdobycie gola. Jako zmiennik pojawił się na boisku w 4. ligowej kolejce przeciwko Udinese (4:0). Do podstawowego składu w Serie A powrócił 23 września 2021 w meczu 5. kolejki z Sampdorią. Spędził na boisku 68 minut oraz zdobył premierową bramkę w sezonie ustalając wynik meczu na 4:0. Strzelony gol był 31. bramką Zielińskiego w Serie A, dzięki czemu zrównał się pod względem zdobyczy bramkowych w tych rozgrywkach ze Zbigniewem Bońkiem. 26 września w meczu 6. kolejki z Cagliari (2:0) zaliczył asystę przy bramce Victora Osimhena na 1:0. W następnej kolejce, 3 października, asystował przy golu Amira Rrahmaniego, który zapewnił Napoli wyjazdowe zwycięstwo 2:1 z Fiorentiną.
Kariera reprezentacyjna.
Polska.
Zieliński ma za sobą liczne występy w juniorskich i młodzieżowych reprezentacjach Polski. W reprezentacjach od U-15 do U-21 rozegrał łącznie 48 spotkań, w których strzelił 9 bramek. 
2013–2016.
19 maja 2013 selekcjoner Waldemar Fornalik powołał go do reprezentacji Polski na mecze z Liechtensteinem i Mołdawią. 4 czerwca 2013 podczas towarzyskiego spotkania z Liechtensteinem (2:0) zadebiutował w reprezentacji Polski, zmieniając w przerwie meczu Kamila Grosickiego. 7 czerwca 2013 wystąpił w meczu eliminacji do Mistrzostw Świata 2014 z Mołdawią, zmieniając w 62 minucie Adriana Mierzejewskiego. 31 lipca 2013 znalazł się na liście powołań selekcjonera na spotkanie towarzyskie z Danią. Rozegrał całą drugą połowę, a w 60. minucie, zapewniając drużynie zwycięstwo 3:2, zdobył swoją pierwszą bramkę w reprezentacji Polski. 22 sierpnia 2013 został powołany na mecze eliminacji Mistrzostw Świata 2014 z Czarnogórą i San Marino. 6 września 2013 rozegrał 75 minut w zremisowanym 1:1 meczu z Czarnogórą, natomiast w rozegranym 10 września 2013 spotkaniu z San Marino (5:1) zdobył dwie bramki, w tym jedną bezpośrednio z rzutu wolnego, oraz zanotował asystę przy golu Adriana Mierzejewskiego. 27 września 2013 znalazł się na liście powołań na mecze eliminacji Mistrzostw Świata 2014 z Ukrainą i Anglią. 11 października 2013 w spotkaniu z Ukrainą (0:1) zmienił w 76 minucie Mariusza Lewandowskiego, natomiast 15 października w meczu z Anglią pojawił się na boisku w 75 minucie zastępując Adriana Mierzejewskiego, a reprezentacja przegrała na Wembley po golach Rooneya i Gerrarda. Ostatecznie Polska, zajmując czwarte miejsce w grupie H nie uzyskała kwalifikacji do turnieju finałowego. 
31 sierpnia 2014 selekcjoner Adam Nawałka powołał go na mecz eliminacji do Mistrzostw Europy 2016 z Gruzją i spotkanie towarzyskie ze Szwajcarią. Mecz z Gruzją (4:0) spędził na ławce rezerwowych, natomiast 18 listopada 2014 rozegrał 45 minut w spotkaniu towarzyskim ze Szwajcarią, które zakończyło się remisem 2:2. 25 maja 2015 został powołany na drugi mecz eliminacji Mistrzostw Europy 2016 z Gruzją i towarzyski z Grecją. 16 czerwca 2015 rozegrał 60 minut w towarzyskim meczu z Grecją, zakończonym bezbramkowym remisem. 15 sierpnia 2015 znalazł się na liście powołań na mecze eliminacji z Niemcami i Gibraltarem. Nie wystąpił w przegranym 1:3 meczu z Niemcami, natomiast 7 września 2015 rozegrał 24 minuty w wygranym 8:1 spotkaniu z Gibraltarem. Na przełomie 2015 i 2016 roku zaczął odgrywać coraz ważniejszą rolę w drużynie narodowej. 13 listopada 2015 znalazł się w wyjściowym składzie i zanotował asystę przy bramce Kamila Grosickiego w wygranym 4:2 meczu z Islandią. 23 marca 2016 rozegrał 83 minuty w wygranym 1:0 meczu towarzyskim z Serbią. 26 marca 2016 wystąpił także w meczu towarzyskim z Finlandią (5:0), a 1 czerwca 2016 rozegrał 90 minut w meczu towarzyskim z Holandią (1:2), który media określiły jako sprawdzian biało-czerwonych przed mistrzostwami Europy. 6 czerwca 2016 rozegrał 5 minut w meczu towarzyskim z Litwą (0:0), który zwieńczył przygotowania Polaków do Euro.
12 maja 2016 został powołany przez selekcjonera Adama Nawałkę do szerokiej kadry na Mistrzostwa Europy 2016 we Francji. 30 maja 2016 Adam Nawałka oficjalnie powołał go do ścisłego składu na mistrzostwa Europy. Na turnieju wystąpił w wygranym 1:0 meczu fazy grupowej z Ukrainą, a w przerwie został zmieniony przez Jakuba Błaszczykowskiego. Reprezentacja Polski dotarła ostatecznie do ćwierćfinału osiągając najlepszy wynik w historii swoich występów na mistrzostwach Europy.
Od 2016.
Następnie Zieliński był jednym z liderów drużyny, która zajmując pierwsze miejsce w grupie E, zakwalifikowała się do Mistrzostw Świata 2018. W eliminacjach wystąpił w podstawowym składzie we wszystkich dziesięciu meczach Polaków i zanotował w nich sześć asyst. 27 marca 2018 zdobył bramkę w meczu towarzyskim z Koreą Południową (3:2), a 8 czerwca 2018 trafił do siatki w zremisowanym 2:2 meczu towarzyskim z Chile.
4 czerwca 2018 Adam Nawałka powołał go na Mistrzostwa Świata 2018 w Rosji. Na mundialu wystąpił w podstawowym składzie we wszystkich trzech meczach fazy grupowej, jednak reprezentacja po porażkach z Senegalem (1:2), Kolumbią (0:3) i wygranej z Japonią (1:0) zakończyła udział w turnieju po fazie grupowej.
27 sierpnia 2018 selekcjoner Jerzy Brzęczek umieścił go na swojej pierwszej liście powołań na mecze z Włochami i Irlandią. 7 września 2018 w zremisowanym 1:1 meczu Ligi Narodów z Włochami rozegrał 66 minut i zdobył bramkę po asyście Roberta Lewandowskiego. Następnie był podstawowym piłkarzem drużyny narodowej w pozostałych meczach Ligi Narodów oraz jednym z liderów drużyny, która zajęła pierwsze miejsce w grupie G i awansowała na Mistrzostwa Europy 2020. Zieliński wszystkie dziesięć spotkań eliminacji rozegrał w podstawowym składzie, a dziewięć z nich w pełnym wymiarze czasowym. 10 czerwca 2019 w meczu eliminacyjnym z Izraelem (4:0) zanotował asystę przy bramce Kamila Grosickiego.
5 marca 2021 znalazł się na pierwszej liście powołań selekcjonera Paulo Sousy. 25 marca 2021 rozegrał cale spotkanie i zanotował asystę przy bramce Kamila Jóźwiaka w meczu eliminacji do Mistrzostw Świata 2022 z Węgrami (3:3). W podstawowym składzie wystąpił także w dwóch kolejnych meczach eliminacyjnych, z Andorą (3:0) oraz Anglią (1:2).
17 maja 2021 Paulo Sousa powołał go do składu na Mistrzostwa Europy 2020. 8 czerwca 2021 zdobył bramkę w zremisowanym 2:2 meczu towarzyskim z Islandią. Na mistrzostwach Europy wystąpił w podstawowym składzie we wszystkich trzech meczach reprezentacji, która udział w turnieju zakończyła po fazie grupowej. 23 czerwca 2021 w ostatnim meczu fazy grupowej ze Szwecją (2:3), zanotował asystę przy bramce Roberta Lewandowskiego na 1:2.
10 listopada 2022 został powołany przez Czesława Michniewicza na Mistrzostwa Świata 2022 w Katarze. 22 listopada 2022 zagrał 88 minut w meczu z Meksykiem (0:0), 26 listopada 2022 – 63 minuty z Arabią Saudyjską, w którym zdobył jedną bramkę, a samo spotkanie zakończyło się wynikiem 2:0. 30 listopada 2022 rozegrał cały mecz przeciwko Argentynie (0:2).
Styl gry.
Piotr Zieliński jest obunożnym piłkarzem występującym na pozycji środkowego ofensywnego pomocnika. Cechami wyróżniającymi tego zawodnika są bardzo dobra technika użytkowa, dość rzadko spotykana u piłkarzy obunożność, opanowanie w grze, dobry drybling, umiejętność minięcia przeciwnika w sytuacji jeden na jednego, a także umiejętność kreacji akcji i precyzyjnego wykończenia. Zieliński zdobywa wiele efektownych bramek, m.in. poprzez uderzenia z dystansu bądź po akcjach kombinacyjnych. Jego dokładna rola na boisku różni się w zależności od taktyki bądź wymagań danego trenera. Jak w jednym z wywiadów stwierdził sam piłkarz preferowaną przez niego pozycją jest gra jako pół-lewy środkowy pomocnik. Maurizio Sarri doceniając jego przegląd pola i umiejętność rozprowadzania piłki od tyłu, preferował ustawianie Zielińskiego na pozycji reggisty, czyli rozgrywającego, który kontroluje przebieg gry ofensywnej drużyny i często bierze udział w podawaniu ruchów prowadzących do bramek poprzez ich wizję, technikę, kontrolę nad piłką, kreatywność i zdolność do podania. Dzięki temu korzystał z jego atutu napędzenia akcji. Carlo Ancelotti widział w Polaku mezzalę, a więc zawodnika grającego w środku, ale jednak bliżej linii bocznej, np. jak Nicolò Barella w Interze Mediolan. Dzięki czemu mógł pokazywać swoją kreację z przodu i zostać tak zwanym otwieraczem, który napoczyna rywala w rozegraniu. Gennaro Gattuso wystawiał Polaka na pozycji trequartisty, czyli tzw. dziesiątki (cofniętego napastnika), zwalniając go z części zadań defensywnych a stwarzając mu możliwość otrzymywania większej ilości podań co w sezonie 2020/2021 przełożyło się na zwiększoną liczbę bramek i asyst. Na początku występów w SSC Napoli został pierwszym zmiennikiem w zespole. Jego zadanie polegało na tym, by dawać impuls swoimi wejściami na boisko, kiedy drużyna potrzebowała impulsu ofensywnego. Podstawowym piłkarzem został po przyjściu do klubu Carlo Ancelottiego. Jako mankamenty w jego grze obserwatorzy wskazywali brak cech przywódczych i wiary we własne możliwości. Zieliński najczęściej dostosowywał się poziomem gry do reszty zespołu. Podczas występów w reprezentacji narodowej często był krytykowany przez media za brak umiejętności przełożenia dobrej formy z rozgrywek klubowych na grę w reprezentacji. W sezonie 2020/2021 obserwatorzy wskazywali, że Zieliński potrafił wyróżnić się na tle słabiej wyglądających kolegów z drużyny i wskazywali to jako przejaw wysokich umiejętności piłkarskich i progresu pod względem rozwoju mentalnego zawodnika. Piotr Zieliński przez dziennikarzy, obserwatorów futbolu, trenerów czy też innych zawodników wielokrotnie porównywany był pod względem umiejętności do najlepszych piłkarzy na świecie i określany jako będący w stanie przystosować się do stylu gry większości drużyn piłkarskich. W 2021 były reprezentant Albanii, Igli Tare, stwierdził w wywiadzie, że Zieliński to świetny pomocnik, który może grać na absolutnie najwyższym poziomie, natomiast jego problemem jest brak wiary we własne umiejętności oraz ambicji do wejścia na najwyższy poziom. 
Sukcesy.
Mistrzostwa Włoch:
Życie prywatne.
Ma dwóch starszych braci, Pawła (ur. 1990) i Tomasza (ur. 1985), którzy również zostali piłkarzami. 15 czerwca 2019 wziął ślub z Laurą Słowiak. 29 maja 2021 urodził się syn pary Maksymilian. W 2021 na Uniwersytecie w Neapolu zdał egzamin z języka włoskiego na poziomie B2. 
W 2023 r. otrzymał Medal Świętego Brata Alberta przyznany mu przez Fundację im. Brata Alberta za utworzenie i wspieranie dwóch domów dziecka na Dolnym Śląsku.

</doc>
<doc id="2868222" url="https://pl.wikipedia.org/wiki?curid=2868222" title="CD Single">
CD Single



</doc>
<doc id="2868223" url="https://pl.wikipedia.org/wiki?curid=2868223" title="Zespół Szkół Technicznych i Handlowych w Bielsku-Białej">
Zespół Szkół Technicznych i Handlowych w Bielsku-Białej

Zespół Szkół Technicznych i Handlowych im. Franciszka Kępki w Bielsku-Białej – szkoła ponadgimnazjalna w Bielsku-Białej, zlokalizowana przy ul. Lompy 11. Mury szkoły opuściło już ponad 15 000 uczniów. W szkole pracuje ponad setka nauczycieli.
Historia.
Szkoła powstała w 1958 roku jako przyzakładowa placówka edukacyjna Bielskiej Fabryki Maszyn Włókienniczych „BEFAMA”. 27 lutego 1996 r. uchwałą nr XXVI/358/96 Rady Miejskiej w Bielsku-Białej zmieniono nazwę szkoły na Zespół Szkół Technicznych i Handlowych. 13 kwietnia 2005 odbyło się uroczyste nadanie szkole imienia Franciszka Kępki – wybitnego pilota i lotnika. Od 9 grudnia 2010 szkoła posiada na swoim terenie samolot Zlin 42M, przekazany szkole przez Aeroklub Bielsko-Bialski.
Kształcenie.
Szkoła kształci na kierunkach technicznych i handlowych w zawodach:
Wymiany międzynarodowe.
Od 1989 roku szkoła współpracuje ze szkołą zawodową koncernu Volksvagena. W ramach tej współpracy uczniowie polscy i niemieccy uczestniczą trzy razy w roku w międzynarodowych wymianach młodzieży, w ramach akcji „Pojednanie dla pokoju”. W tym czasie młodzież ze szkoły spotyka się w Oświęcimiu w Międzynarodowym Domu Spotkań Młodzieży na 10-dniowym seminarium, podczas którego wspólnie dyskutuje, bawi się, poznaje historię i pracuje przy renowacji byłego obozu koncentracyjnego w Oświęcimiu-Brzezince.
Po zakończeniu seminarium w Oświęcimiu uczniowie szkoły wyjeżdżają na drugą część spotkania do Niemiec. W czasie pobytu, oprócz spotkań integrujących uczniowie zwiedzają zakłady Volkswagena, spotykają się z przedstawicielami władz lokalnych i innymi osobistościami życia publicznego.

</doc>
<doc id="2868224" url="https://pl.wikipedia.org/wiki?curid=2868224" title="Trojaczek">
Trojaczek

2 miejscowości w Polsce:

</doc>
<doc id="2868227" url="https://pl.wikipedia.org/wiki?curid=2868227" title="Songs for a Sinking Ship">
Songs for a Sinking Ship

Songs For a Sinking Ship − studyjny album brooklińskiego zespołu April Smith and the Great Picture Show, wydany w 2010 r. niezależnie ze środków zebranych przez stronę Kickstarter. Jedna z piosenek, "Drop Dead Gorgeous", została wyróżniona w rankingach Top 10 Pop Songs of 2010 i Top 100 Songs of 2010 serwisu Amazon.com.

</doc>
<doc id="2868228" url="https://pl.wikipedia.org/wiki?curid=2868228" title="Magalie Pottier">
Magalie Pottier

Magalie Pottier (ur. 16 marca 1989 w Nantes) – francuska kolarka BMX, trzykrotna medalistka mistrzostw świata.
Kariera.
Pierwszy sukces w karierze Magalie Pottier osiągnęła w 2008 roku, kiedy zdobyła złoty medal w konkurencji crusier podczas mistrzostw świata w Taiyuan. W zawodach tych bezpośrednio wyprzedziła swą rodaczkę Amélie Despeaux oraz Sarę Walker z Nowej Zelandii. Na rozgrywanych trzy lata później mistrzostwach w Kopenhadze zajęła trzecie miejsce w wyścigu elite, ulegając tylko Kolumbijce Marianie Pajón i Sarze Walker. W 2012 roku zdobyła swój drugi tytuł mistrzowski, wygrywając wyścig elite na mistrzostwach w Birmingham. W tym samym roku wystartowała na igrzyskach olimpijskich w Londynie, plasując się na siódmej pozycji.

</doc>
<doc id="2868230" url="https://pl.wikipedia.org/wiki?curid=2868230" title="Sky Witness">
Sky Witness

Sky Witness − brytyjska stacja telewizyjna, należąca do British Sky Broadcasting. Wystartowała jako "UK Living" 1 września 1993 roku. Obecna nazwa funkcjonuje od 1 lutego 2011 roku.
Tematyka kanału skierowana jest głównie do kobiet i osób młodych, ale pojawiają się programy, przeznaczone dla mężczyzn i osób w wieku 18-45, np. Orły z Bostonu czy CSI.
W stacji możemy, również zobaczyć takie programy jak Chirurdzy, Will &amp; Grace, Zabójcze umysły, czy chociażby Zaklinacz dusz.
W grudniu 2012 roku udziały kanału uplasowały się na poziomie 0,4%.

</doc>
<doc id="2868234" url="https://pl.wikipedia.org/wiki?curid=2868234" title="Wadernik (potok)">
Wadernik (potok)

Wadernik – potok, prawobrzeżny dopływ Mszanki o długości 3,62 km.
Potok płynie w Beskidzie Niskim.

</doc>
<doc id="2868237" url="https://pl.wikipedia.org/wiki?curid=2868237" title="Thomas Hamon">
Thomas Hamon

Thomas Hamon (ur. 19 marca 1986 w Calais) − francuski kolarz BMX, złoty medalista mistrzostw świata.
Kariera.
Największy sukces w karierze Thomas Hamon osiągnął w 2008 roku, kiedy zdobył złoty medal w konkurencji cruiser podczas mistrzostw świata w Taiyuan. W zawodach tych wyprzedził bezpośrednio Włocha Manuela De Vecchiego oraz Wenezuelczyka Jonathana Suáreza. Był to jedyny medal wywalczony wśród seniorów przez Hamona na międzynarodowej imprezie tej rangi. Na rozgrywanych dwa lata później mistrzostwach świata w Pietermaritzburgu był czwarty w wyścigu elite, przegrywając walkę o podium ze swym rodakiem Jorisem Daudetem. Ponadto jako junior zdobył dwa medale: na MŚ w Perth (2003) był trzeci w cruiserze, a na MŚ w Valkenswaard (2004) drugi w wyścigu klasycznym. Nigdy nie brał udziału w igrzyskach olimpijskich.

</doc>
<doc id="2868241" url="https://pl.wikipedia.org/wiki?curid=2868241" title="Virgilio Maroso">
Virgilio Maroso

Virgilio Maroso (ur. 26 czerwca 1925 w Marostice, zm. 4 maja 1949) – włoski piłkarz, występujący na pozycji obrońcy. Brat piłkarza, trenera i działacza sportowego Pietra Marosa oraz kuzyn szwajcarskiego piłkarza i trenera Severina Minellego
Z zespołem AC Torino czterokrotnie zdobył mistrzostwo Włoch (1946, 1947, 1948, 1949). W latach 1945-1949 rozegrał 7 meczów i strzelił 1 gola w reprezentacji Włoch.
Zginął w katastrofie lotniczej na wzgórzu Superga.

</doc>
<doc id="2868243" url="https://pl.wikipedia.org/wiki?curid=2868243" title="Wyspy Hanisz">
Wyspy Hanisz



</doc>
<doc id="2868248" url="https://pl.wikipedia.org/wiki?curid=2868248" title="Singapore Street Circuit">
Singapore Street Circuit



</doc>
<doc id="2868252" url="https://pl.wikipedia.org/wiki?curid=2868252" title="Islam Latinski">
Islam Latinski

Islam Latinski – wieś w Chorwacji, w żupanii zadarskiej, w gminie Posedarje. Leży w środkowej części Dalmacji. W 2011 roku liczyła 284 mieszkańców.

</doc>
<doc id="2868253" url="https://pl.wikipedia.org/wiki?curid=2868253" title="Aki Matsuhashi">
Aki Matsuhashi

 – japońska skoczkini narciarska, reprezentantka Tokai University.
Ukończyła Hanawa High School, mieszka w Sapporo na wyspie Hokkaido.
Na międzynarodowej arenie zadebiutowała 8 marca 2008 roku w Zaō podczas zawodów Pucharu Kontynentalnego, oddając skoki na odległość odpowiednio 60,0 i 57,5 metra na skoczni normalnej.
2 lutego 2013 roku zdobyła pierwsze punkty w konkursie Pucharu Świata kobiet. W Sapporo zajęła 30. miejsce, po skoku na odległość 80 m. Tydzień później w konkursie w Zaō zajęła ostatnie, 33. miejsce, po skoku na odległość 75 m.
W maju 2021 zakończyła karierę.

</doc>
<doc id="2868256" url="https://pl.wikipedia.org/wiki?curid=2868256" title="Steven Cisar">
Steven Cisar

Steven Cisar (ur. 9 września 1986 w Altadenie) − amerykański kolarz BMX, srebrny medalista mistrzostw świata.
Kariera.
Największy sukces w karierze Steven Cisar osiągnął w 2008 roku, kiedy zdobył srebrny medal w konkurencji cruiser podczas mistrzostw świata w Taiyuan. W zawodach tych wyprzedził go jedynie Łotysz Māris Štrombergs, a trzecie miejsce zajął Sifiso Nhlapo z RPA. Niedługo później w jego organizmie wykryto niedozwolone substancje, za co został zawieszony na 3 miesiące. Medal z Taiyuan był jedynym wywalczonym przez Cisara na międzynarodowej imprezie tej rangi. Był jednak blisko podium na rozgrywanych rok wcześniej mistrzostwach świata w Victorii, gdzie zajął czwarte miejsce w wyścigu elite. Walkę o brązowy medal przegrał tam ze swym rodakiem Randym Stumpfhauserem. Nie brał udziału w igrzyskach olimpijskich.

</doc>
<doc id="2868260" url="https://pl.wikipedia.org/wiki?curid=2868260" title="Anna ksieni strzelińska">
Anna ksieni strzelińska



</doc>
<doc id="2868265" url="https://pl.wikipedia.org/wiki?curid=2868265" title="Sifiso Nhlapo">
Sifiso Nhlapo

Sifiso Nhlapo (ur. 13 maja 1987 w Soweto) − południowoafrykański kolarz BMX, dwukrotny medalista mistrzostw świata.
Kariera.
Pierwszy sukces w karierze Sifiso Nhlapo osiągnął w 2008 roku, kiedy zdobył brązowy medal w konkurencji elite podczas mistrzostw świata w Taiyuan. W zawodach tych wyprzedzili go jedynie Łotysz Māris Štrombergs oraz Steven Cisar z USA. Na rozgrywanych dwa lata później mistrzostwach świata w Pietermaritzburgu w tej samej konkurencji był drugi za Štrombergsem. Ponadto na mistrzostwach w Paryżu w 2005 roku został mistrzem świata juniorów w cruiserze. W 2008 roku wystąpił na igrzyskach olimpijskich w Pekinie, ale nie awansował do finału. Podobnym rezultatem zakończył start na igrzyskach w Londynie w 2012 roku.

</doc>
<doc id="2868270" url="https://pl.wikipedia.org/wiki?curid=2868270" title="Manuel De Vecchi">
Manuel De Vecchi

Manuel De Vecchi (ur. 8 października 1980 w Weronie) − włoski kolarz BMX, srebrny medalista mistrzostw świata.
Kariera.
Największy sukces w karierze Manuel De Vecchi osiągnął w 2008 roku, kiedy zdobył srebrny medal w konkurencji cruiser podczas mistrzostw świata w Taiyuan. W zawodach tych wyprzedził go jedynie Francuz Thomas Hamon, a trzecie miejsce zajął Wenezuelczyk Jonathan Suárez. Był to jedyny medal wywalczony przez De Vecchiego na międzynarodowej imprezie tej rangi. W 2008 roku wystąpił na igrzyskach olimpijskich w Pekinie, ale nie awansował do finału. Podobnym rezultatem zakończył start na igrzyskach w Londynie w 2012 roku.

</doc>
<doc id="2868271" url="https://pl.wikipedia.org/wiki?curid=2868271" title="Reper (matematyka)">
Reper (matematyka)

Reper ( – znak, punkt wyjściowy) – połączenie punktu rozmaitości i bazy przestrzeni stycznej w tym punkcie.
Zbiór wszystkich reperów na rozmaitości gładkiej ma również strukturę rozmaitości gładkiej i jest wiązką włóknistą nad rozmaitością wyjściową. Wiązka ta nazywa się wiązką reperów, a jej przekroje nazywają się polem reperów. Często przez termin reper rozumie się pole reperów. Wiązkę reperów na rozmaitości formula_1 na ogół oznacza się przez formula_2
Przykład.
W przestrzeni formula_3 każde przekształcenie formula_4 grupy przekształceń afinicznych można określić podaniem:
Zbiór ciągów
nazywa się wtedy reperem afinicznym.
Zbiór reperów afinicznych jest podzbiorem otwartym formula_13 przestrzeni formula_14

</doc>
<doc id="2868272" url="https://pl.wikipedia.org/wiki?curid=2868272" title="Anatol Chari">
Anatol Chari

Anatol Chari, właściwie Anatol Chary (ur. 1923) – żydowski kolaborant III Rzeszy, autor autobiograficznej publikacji „Podczłowiek: wspomnienia członka Sonderkommanda” (wyd. niem.: "Undermensch. Mein Leben durch Glück und Privilegen" 2010, wyd. ang.: "From Ghetto the Death Camp. Memoir of Privilege and Luck." 2011), z okresu pobytu w łódzkim getcie. Po wojnie ostatecznie osiedlił się w USA, w Kalifornii, gdzie został dentystą-paradontologiem.
W łódzkim getcie Anatol Chari był członkiem żydowskiej policji porządkowej, utworzonej w ramach samorządu Żydów w getcie pod kierownictwem Chaima Rumkowskiego. Po likwidacji getta w lecie 1944 roku został wywieziony do niemieckiego obozu zagłady Auschwitz-Birkenau, a następnie przetransportowany kolejno do obozów Gross-Rosen i Bergen-Belsen. Wyzwolony przez oddziały brytyjskie przebywał do 1951 roku na terytorium Niemiec Zachodnich, gdzie ukończył studia. Następnie wyemigrował do Stanów Zjednoczonych.
Urodził się w Łodzi w 1923 roku jako syn żydowskiego kupca i działacza społecznego w Łodzi – Piotra Chary.
Rozległe stosunki ojca w łódzkiej społeczności żydowskiej i protekcja u Chaima Rumkowskiego umożliwiły mu uzyskanie stanowiska w żydowskiej administracji getta po jego zamknięciu 30 kwietniu 1940 r., a następnie w jego oddziałach policyjnych (Sonderkommando).
Jako policjant w getcie Anatol Chari pracował przy eskortowaniu dostaw żywności, ochronie magazynów żywności, kontroli pracowników piekarni, patrolach nakierowanych na konfiskatę żywności u mieszkańców. Taki rodzaj pracy gwarantował mu specjalny status, autorytet i władzę; dostęp do specjalnych sklepów, lepszych kartek żywnościowych, obfitych porcji żywności, ochrony przed deportacją (do momentu ostatecznej likwidacji getta), dostęp do nieoficjalnych kanałów zaopatrzenia w żywność. Opisuje również swój udział w oszustwach przy obrocie deficytową w getcie żywnością, tolerowanych lub wręcz organizowanych przez członków Sonderkommanda, wymuszaniu usług seksualnych za żywność itp.
Jako jeden z nielicznych więźniów wspomniał o „prostytucji ekonomicznej” w getcie oraz o fizycznej miłości, jako formie psychicznej ucieczki od rzeczywistości.
Szczególnie dramatyczny wydźwięk mają relacje z przygotowania transportów do obozów zagłady, obejmujących coraz to nowe grupy mieszkańców getta, w tym narzeczoną i macochę Anatola Chari.
Anatol Chari przedstawia Rumkowskiego jako postać pozytywną i usprawiedliwia ze stawianych mu zarzutów. Powołuje się przy tym na kalkulacje polityczne Rumkowskiego, dotyczące nadziei na oswobodzenie więźniów getta przed jego likwidacją. W jego ujęciu, wykonywanie przez Rumkowskiego poleceń władz niemieckich odnośnie do dostarczania odpowiedniej liczby osób do transportów śmierci było działaniem racjonalnym, gdyż odwlekało czas całkowitej likwidacji getta i zwiększało szanse na wyzwolenie ze wschodu, wskutek ofensywy sowieckiej.

</doc>
<doc id="2868282" url="https://pl.wikipedia.org/wiki?curid=2868282" title="Cztery klasyczne powieści chińskie">
Cztery klasyczne powieści chińskie

Cztery klasyczne powieści chińskie () – cztery powieści powszechnie uznawane za najwybitniejsze dzieła literatury chińskiej cesarskich Chin. Wydane w czasach dynastii Ming i dynastii Qing, są znane większości chińskich czytelników. Nie powinny być mylone z Czteroksięgiem konfucjańskim. 
Są one jednymi z najdłuższych i najstarszych powieści na świecie. Uważane są za szczytowe osiągnięcie chińskiej powieści klasycznej, które wywarło znaczący wpływ na wiele powieści, sztuk, filmów, gier i innych form rozrywki w całej Azji Wschodniej – Chinach, Korei, Japonii i Wietnamie.
Są to (w porządku chronologicznym): 

</doc>
<doc id="2868286" url="https://pl.wikipedia.org/wiki?curid=2868286" title="Problem z wiernością">
Problem z wiernością

Problem z wiernością - drugi autorski album Janka Samołyka, wydany w 2012 r. przez Polskie Radio.

</doc>
<doc id="2868287" url="https://pl.wikipedia.org/wiki?curid=2868287" title="Group 1 Crew">
Group 1 Crew

Group 1 Crew – zespół wykonujący chrześcijańską muzykę rodzaju Hip-hop. Zespół podpisał kontrakt z „Fervent Records” i „Warner Bros. Records”. Zadebiutowali w 2006 roku przebojem „Can’t Go On”, w WOW Hits 2007. Wkrótce potem ukazał się ich pierwszy minialbum „I Have a Dream” (2006). Zespół wydał swój debiutancki pełnometrażowy album studyjny „Group 1 Crew” w lutym 2007 roku.
Ich popularny radiowy singiel „Forgive Me” pojawił się w jednym z odcinków amerykańskiego serialu „Pogoda na miłość”. We wrześniu 2010 roku ukazał się ich album „Outta Space Love”, który okazał się być ich najbardziej popularnym albumem, a wiele z tych piosenek zostały wykorzystane w America's Got Talent.

</doc>
<doc id="2868293" url="https://pl.wikipedia.org/wiki?curid=2868293" title="Filippo Bubbico">
Filippo Bubbico

Filippo Bubbico (ur. 26 lutego 1954 w Montescaglioso) – włoski polityk, architekt i samorządowiec, w latach 2000–2005 prezydent Basilicaty, a także podsekretarz stanu, wiceminister i senator.
Życiorys.
Z wykształcenia architekt. Działał we Włoskiej Partii Komunistycznej, Demokratycznej Partii Lewicy i Demokratach Lewicy, obejmując stanowiska w kierownictwie tych ugrupowań. W tym ostatnim w 2007 przyłączył się do nowo powołanej Partii Demokratycznej.
W latach 1981–1983 był burmistrzem Montescaglioso. Od 1985 do 1987 zasiadał w radzie regionalnej Basilicaty, do której powrócił w 1995, obejmując funkcje wiceprezydenta rządu regionalnego oraz asesora ds. polityki społecznej i ochrony środowiska. W 2000 wygrał wybory na urząd prezydenta Basilicaty. Sprawował go od 16 kwietnia 2000 do 6 maja 2005, nie ubiegając się o reelekcję. Pozostał natomiast radnym regionalnym (jako przewodniczący rady).
W latach 2006–2008 zajmował stanowisko podsekretarza stanu w Ministerstwie Rozwoju Gospodarczego w drugim rządzie Romano Prodiego. W 2006, 2008 i 2013 był wybierany do Senatu XV, XVI i XVII kadencji. W maju 2013 został wiceministrem spraw wewnętrznych. W grudniu 2016 powołany na podsekretarza stanu w tym resorcie, w styczniu 2017 ponownie objął funkcję wiceministra, którą pełnił do października tegoż roku.
W 2017 dołączył do nowo powołanego ruchu politycznego pod nazwą Artykuł 1 – Ruch Demokratyczny i Postępowy.

</doc>
<doc id="2868294" url="https://pl.wikipedia.org/wiki?curid=2868294" title="Nation of Islam">
Nation of Islam



</doc>
<doc id="2868299" url="https://pl.wikipedia.org/wiki?curid=2868299" title="LRLL 54361">
LRLL 54361

LRLL 54361 − protogwiazda położona w rejonie formowania się gwiazd IC 348 w gwiazdozbiorze Perseusza, oddalona o około 950 lat świetlnych od Ziemi. LRLL 54361 jest bardzo młodym obiektem, wiek protogwiazdy szacowany jest na około sto tysięcy lat. Co około 25,34 dni jasność obiektu w zakresie promieniowania podczerwonego zwiększa się około dziesięciokrotnie w przybliżeniu na siedem dni. Tego typu zmiany jasności wskazują na to, że wewnątrz obłoku materii gwiazdowej LRLL 54361 tworzy się gwiazda podwójna.

</doc>
<doc id="2868300" url="https://pl.wikipedia.org/wiki?curid=2868300" title="Newfoundland and Labrador Tankard 2013">
Newfoundland and Labrador Tankard 2013

Newfoundland and Labrador Tankard 2013, turniej wyłaniający mistrzów Nowej Fundlandii i Labradoru w curlingu. Odbył się między 5 a 10 lutego w St. John’s na lodowisku ReMax Centre.
Zwycięzca będzie reprezentował prowincję w Edmonton na Tim Hortons Brier 2013. Siódmy raz z rzędu tytuł mistrzowski wywalczył zespół Brada Gushue. W rywalizacji brało udział osiem drużyn, a nie tak jak rok wcześniej sześć. Po Round Robin, rozegrana została faza Page play off.
Round Robin.
Sesja 1..
5 lutego 2013; 19:00
Sesja 2..
6 lutego 2013; 14:00
Sesja 3..
6 lutego 2013; 19:00
Sesja 4..
7 lutego 2013; 9:00
Sesja 5..
7 lutego 2013; 15:00
Sesja 6..
8 lutego 2013; 9:00
Sesja 7..
8 lutego 2013; 14:00
Play off.
1–2.
9 lutego 2013; 14:00
3–4.
9 lutego 2013; 14:00
Półfinał.
9 lutego 2013; 19:00
Finał.
10 lutego 2013; 13:00

</doc>
<doc id="2868306" url="https://pl.wikipedia.org/wiki?curid=2868306" title="BedZED">
BedZED

Beddington Zero Energy Development (BedZED) – przyjazne dla środowiska osiedle w Hackbridge w Londynie, uważane za największą ekowioskę w Anglii. Znajduje się w gminie Sutton, ok. 2 mile na wschód od miasta Sutton.
Zaprojektowane przez architekta Billa Dunstera jako jego wkład w zrównoważony styl życia. Projekt zainicjował BioRegional i ZEDfactory, a prowadził Peabody Housing Association we współpracy z Bill Dunster Architects, Ellis &amp; Moore Consulting Engineers, Arup oraz konsultantami finansowymi Gardiner and Theobald. 
Doświadczenia przy rozwoju osiedla wpłynęły na praktykę zrównoważonego budownictwa: okazało się, że nie wystarczy ekologiczny projekt, jeśli mieszkańcy nie będą zainteresowani zmniejszeniem zużywania energii – ważny jest też styl życia mieszkańców. BedZED stał się prototypem programu "One Planet Communities" mającego stworzyć światową sieć ekologicznych osiedli oraz wywarł wpływ na brytyjską politykę redukcji energii, mówiącą, że do 2016 wszystkie nowo budowane domy muszą być neutralne pod względem emisji dwutlenku węgla do atmosfery ("zero carbon") i zarazem wskazał na problemy z tym związane, np. konieczność wzięcia za to odpowiedzialności przez rząd i dostawców mediów.
Liczby.
W latach 2000–2002 na terenie pofabrycznym o powierzchni 1,6 ha powstały 82 mieszkania (dając gęstość 130 mieszkań na hektar) z 2500 m² powierzchni biurowej i mieszkalnej. Powierzchnia mieszkań waha się od 50 do 84 m², a każde z 38 różnych projektów ma własny ogród zimowy zwrócony na południe lub ogród na dachu. Tereny zielone zajmują powierzchnię 1640 m². W 2010 osiedle składało się ze 100 domów i budynków użyteczności publicznej i zapewniało miejsca pracy dla 100 osób na 1600 m². Osiedle liczy ok. 220 mieszkańców. Koszt inwestycji wyniósł 15 milionów funtów.
Sprawność osiedla.
Badania przeprowadzone w 2003 wykazały, że BedZED osiągnął następując wyniki w ograniczeniu zużycia energii w porównaniu do średniej brytyjskiej:
W 2006 ślad ekologiczny mieszkańców osiedla wynosił 3,2 gha (globalnych hektarów). Dla porównania, wynik ten dla Wielkiej Brytanii wynosił wtedy 5,4 gha, Szkocji – 5,37 gha. 
W 2006 produkcja energii ze źródeł odnawialnych, która w 2003 wynosiła 80%, spadła do 11%. W 2005 zaprzestano używania pieca kogeneracyjnego, ponieważ władze nie chciały przeprowadzać jego konserwacji; skłoniło to mieszkańców do przestawienia się na pobór energii z sieci.
W roku 2007 sprawność osiedla była następująca:
Problemy.
Badanie w 2008 wykazało, że przeciętny ślad ekologiczny mieszkańca BedZED wynosił aż 4,67 gha (co odpowiada zużywaniu 2,6 planety). Działo się tak prawdopodobnie dlatego, że pomimo zużywania względnie mało energii w domu mieszkańcy prowadzili dosyć wystawny tryb życia.
Kolejne badanie BedZED przeprowadzone w 2010 prowadziło w większości do pozytywnych wniosków. Zarówno mieszkańcy, jak i sąsiedzi byli przeważnie zadowoleni. Wyróżniono jednak kilka problemów, np.:
Lokalizacja.
Lokalizacja założenia została wybrana ze względu na łatwość dojazdu transportem publicznym.
Do BedZED można dojechać wschodnią częścią London Road (A237), naprzeciwko New Road, ok. 500 m na północ od stacji kolejowej Hackbridge. Ze względu na założenie niskiego zużycia energii, w BedZED nie popiera się używania samochodów; projekt zachęca do dojazdu transportem publicznym, rowerami i spacerów. Powierzchnia parkingowa jest ograniczona do 100 miejsc parkingowych.
Osiedle znajduje się ok. 5 minut drogi pieszo od stacji kolejowej Hackbridge, do której dojeżdżają pociągi z dworca Victoria w Londynie oraz St Pancras International przez London Blackfriars. Dojeżdża też tramwaj z Croydon i Wimbledon do stacji Mitcham Junction, odległej od BedZED o 15 minut drogi pieszo.
Autobusy dojeżdżające do BedZED to linia 127 jeżdżąca na trasie Purley–Tooting przez Wallington i Hackbridge.

</doc>
<doc id="2868308" url="https://pl.wikipedia.org/wiki?curid=2868308" title="Wiadukt Glenfinnan">
Wiadukt Glenfinnan

Wiadukt Glenfinnan (ang. "Glenfinnan Viaduct") – wiadukt w ciągu linii kolejowej West Highland Line nad doliną rzeki Finnan w północnej Szkocji, w pobliżu miasta Glenfinnan.
21-przęsłowy wiadukt kolejowy był jednym z największych przedsięwzięć inżynieryjnych wykorzystujących beton bez wzmocnienia w momencie jego budowy przez Sir Roberta McAlpine. Wiadukt został zbudowany w latach 1897-1901 przy okazji budowy przedłużenia West Highland Line do Mallaig. Zbudowany w całości z betonu wiadukt ma 21 przęseł, z których każde ma 15 metrów i wznosi się na maksymalną wysokość 30 metrów. Z wiaduktu rozciąga się spektakularny widok na dolinę Glen Finnan i wody jeziora Shiel. Całkowity koszt budowy wiaduktu wyniósł 18904 funtów szterlingów.
Tutejsza niepowtarzalna sceneria szkockich gór stała się powodem, dla którego Glenfinnan zostało wybrane na plener kilku filmów. Nakręcono tu między innymi niektóre sceny do filmów: "Nieśmiertelny", "Charlotte Gray", "Kamień przeznaczenia" oraz trzech części serii Harry Potter: "Komnata Tajemnic", "więzień Azkabanu" i "Czara Ognia".

</doc>
<doc id="2868309" url="https://pl.wikipedia.org/wiki?curid=2868309" title="Billy Mays">
Billy Mays

William Darrell "Billy" Mays, Jr. (ur. 20 lipca 1958 w McKees Rocks, w stanie Pensylwania, zm. 28 czerwca 2009 w Tampa, w stanie Floryda) – amerykański aktor filmowy i telewizyjny, muzyk i komik.

</doc>
<doc id="2868317" url="https://pl.wikipedia.org/wiki?curid=2868317" title="Straszny Larry">
Straszny Larry

Straszny Larry (ang. "Scary Larry", 2012) – francuski serial animowany, który swoją premierę w Polsce miał 2 lutego 2013 roku na kanale teleTOON+. Wyprodukowany przez Lagardere Group.
Fabuła.
Serial opowiada o paczce nieco upiornych nastolatków – wilkołaka Larry’ego, wampirzycy Wiktorii, potwora Franka, mumii Cleo oraz kosmity Kosmy, którzy zakładają zespół rockowy.
Wersja polska.
Opracowanie wersji polskiej: na zlecenie teleTOON+ – Studio Sonica
Reżyseria: Jerzy Dominik
Dialogi: Piotr Skodowski, Jan Chojnacki
Tłumaczenie: Agata Podemska, Filip Rogalski
Kierownictwo muzyczne: Marek Krejzler
Kierownictwo produkcji: Dorota Furtak
Wystąpili:
oraz:
i inni
Piosenki śpiewali: Katarzyna Owczarz i Adam Krylik
Lektor tytułu serialu i odcinków: Jerzy Dominik

</doc>
<doc id="2868318" url="https://pl.wikipedia.org/wiki?curid=2868318" title="Sybreed">
Sybreed

Sybreed – zespół z Genewy w Szwajcarii wykonujący muzykę z gatunku industrial metal. Nazwa zespołu to kontaminacja słów syntetyczny (ang. "synthetic") i rasa (ang. "breed").
Sybreed został utworzony w 2003 roku przez wokalistę Benjamina Nomineta i gitarzystę Thomasa Betriseya, którzy wcześniej pracowali razem w zespole Rain. W 2004 roku, Sybreed wydał debiutancki album "Slave Design". Większość koncertów promujących album odbyła się w Europie.

</doc>
<doc id="2868322" url="https://pl.wikipedia.org/wiki?curid=2868322" title="Benwenut z Ankony">
Benwenut z Ankony

Benwenut z Ankony OFM (ur. w Ankonie w 1188, zm. 22 marca 1282 w Osimo) − włoski franciszkanin, archidiakon w Ankonie i kapelan papieski, biskup Osimo, kanonista, święty Kościoła katolickiego.
Studiował prawo w Osimo (u Silvestro Gussolino), później filozofię i teologię. W 1263 roku przyjął sakrę biskupią, rok później został arcybiskupem w Osimo zarządzając diecezją. Ordynariuszem diecezji został 13 marca 1264 za pontyfikatu Urbana IV, prosząc wcześniej o pozwolenie na wstąpienie do Zakonu św. Franciszka. W 1267 Klemens IV powierzył mu urząd zarządzającego całą Marchią Ankońską.
Zmarł 22 marca 1282. Pochowany najpierw w mauzoleum na terenie katedry, następnie jego ciało przeniesiono do grobowca w krypcie katedry. Cuda dziejące się za jego przyczyną potwierdzono już w 1308 w "Statutach Osimo". W 1284 Benwenut został kanonizowany przez papieża Marcina IV.
Odpustów za nawiedzenie jego grobu udzielił papież Eugeniusz IV w 1432.
W 1755 Benwenut został ogłoszony patronem miasta Osimo.
Jego wspomnienie liturgiczne obchodzone jest w Kościele katolickim i zakonie franciszkańskim w dzienną pamiątkę śmierci.

</doc>
<doc id="2868325" url="https://pl.wikipedia.org/wiki?curid=2868325" title="Słupianie">
Słupianie

Słupianie (łac. "Selpoli") – średniowieczne plemię słowiańskie zamieszkujące tereny na północny wschód od Łużyczan.
Trzykrotnie wymieniane przez Thietmara (pod rokiem 963, 990 i 1008).

</doc>
<doc id="2868326" url="https://pl.wikipedia.org/wiki?curid=2868326" title="Szwert">
Szwert



</doc>
<doc id="2868327" url="https://pl.wikipedia.org/wiki?curid=2868327" title="Szwerta">
Szwerta



</doc>
<doc id="2868328" url="https://pl.wikipedia.org/wiki?curid=2868328" title="Pęd Plancka">
Pęd Plancka

Pęd Plancka – jednostka pędu w naturalnym systemie jednostek, oznaczana jako "m"Pc. Jest iloczynem masy Plancka "m"P i prędkości światła w próżni:
gdzie:

</doc>
<doc id="2868331" url="https://pl.wikipedia.org/wiki?curid=2868331" title="Jeff Adrien">
Jeff Adrien

Jeff Adrien (ur. 10 lutego 1986 w Brookline) – amerykański koszykarz, haitańskiego pochodzenia, występujący na pozycji silnego skrzydłowego, obecnie zawodnik Al Ittihad Jeddah.
College.
Adrien grał jako silny skrzydłowy dla Connecticut Huskies. W sezonie 2007-2008 został wybrany do pierwszego składu konferencji Big East, będąc najlepszym strzelcem drużyny (14,8 punktu na mecz) i najlepszym zbierającym (9,7 zbiórek). W kolejnym sezonie grał jako kapitan, zdobywając 13,7 punktu i 10 zbiórek na mecz. W 2009, razem ze swoją drużyną trafił do Final Four rozgrywek NCAA. Tam przegrali w spotkaniu z Michigan State University. Po tym sezonie zrezygnował z gry w lidze akademickiej.
Kariera zawodowa.
Adrien nie został wybrany w drafcie 2009 roku i zdecydował się na grę w lidze hiszpańskiej w barwach Leche Rio Breogan. Zagrał w ich barwach 38 meczów, średnio po 28,7 minut. Zdobywał w tym czasie 12,3 punktu i notował 7,7 zbiórek na mecz.
W 2010 roku grał w barwach Orlando Magic w lidze letniej. Swoją grą zwrócił uwagę władz Golden State Warriors, które zaproponowały mu kontrakt na czas obozu przygotowawczego. W jednym z meczów przeciwko Sacramento Kings zanotował 11 punktów i 15 zbiórek w 22 minuty. Tak dobra postawa zapewniła mu angaż w Warriors na sezon zasadniczy, ale 10 grudnia 2010 został zwolniony ze składu, żeby zrobić miejsce dla Acie Lawa. Zdążył w barwach Warriors rozegrać 23 mecze, w których zdobywał 2,5 punktu i notował 2,5 zbiórki na mecz.
Tydzień później podpisał kontrakt z drużyną Erie Bayhawks w lidze NBDL. Zagrał tam tylko 5 meczów (11,2 punktu, 8 zbiórek, 1,5 asysty, 1,4 bloku na mecz), po czym został wymieniony do Rio Grande Valley Vipers w zamian za Garretta Temple. W barwach Vipers zagrał 22 mecze, zdobywając w nich średnio 19,9 punktu i notując przy tym 12,2 zbiórki i 1,5 bloku na mecz. Po sezonie został wybrany do drugiej piątki najlepszych graczy ligi. 24 lutego 2011 Golden State Warriors podpisali z nim 10-dniowy kontrakt, który następnie przedłużyli do końca rozgrywek, dzięki czemu wrócił do NBA.
Kolejne rozgrywki Adrien spędził w lidze włoskiej, gdzie grał w barwach Benettonu Treviso. Zdążył zagrać 9 meczów, zdobywając średnio 13,3 punktu i 9 zbiórek. Dzięki posiadaniu klauzuli w kontrakcie pozwalającej na powrót do NBA w razie zakończenia lokautu, W grudniu 2011 podpisał kontrakt z Houston Rockets.
8 lutego 2012 Rockets rozwiązali z nim kontrakt. Sezon zakończył w lidze rosyjskiej w barwach Chimek Moskwa. Zagrał tam 11 meczów ligowych i 4 w ramach rozgrywek ligi VTB.
W październiku 2012 wrócił do ligi NBDL do Rio Grande Valley Vipers. Dzięki bardzo dobrej grze (17,6 punktu, 11,2 zbiórki i 1,8 bloku) dostał szansę gry w barwach Charlotte Bobcats, z którymi podpisał pierwszy 10-dniowy kontrakt 9 grudnia 2012. 9 stycznia 2013 Charlotte Bobcats zagwarantowali jego kontrakt do końca rozgrywek. 28 stycznia 2013 po raz pierwszy wyszedł w pierwszej piątce w spotkaniu przeciwko Chicago Bulls i pobił rekordy kariery w punktach - 14 i w zbiórkach - 10. Jednocześnie pierwszy raz w karierze zanotował double-double.
20 lutego 2014, wraz z Ramonem Sessionsem trafił do Milwaukee Bucks, w zamian za Gary’ego Neala i Luke’a Ridnoura. W barwach drużyny z Milwaukee notował najlepsze średnie w swojej karierze. W 28 rozegranych meczach zdobywał 10,9 punktu i zbierał 7,8 piłki z tablicy.
19 lipca 2014 podpisał roczny kontrakt z Houston Rockets. 29 listopada 2014 związał się umową z klubem Minnesota Timberwolves, został zwolniony 7 stycznia 2015 roku.
28 sierpnia 2019 dołączył do izraelskiego Ironi Naharijja.
23 lutego 2020 został zawodnikiem saudyjskiego Al Ittihad Jeddah.
Statystyki w NBA.
Na podstawie 

</doc>
<doc id="2868333" url="https://pl.wikipedia.org/wiki?curid=2868333" title="Oscar Moore with Leroy Vinegar">
Oscar Moore with Leroy Vinegar

Oscar Moore with Leroy Vinegar – album amerykańskiego gitarzysty jazzowego Oscara Moore'a 
i kontrabasisty Leroya Vinnegara nagrany 12 i 14 grudnia 1956 w Audio Arts Studio w Hollywood. 
Była to sesja dla wytwórni Riverside. Utwory rejestrowane były na dwuśladowym magnetofonie. Moore dogrywał potem partie drugiej gitary. Z nieustalonych dotychczas przyczyn jakość powstałych nagrań była tak niska, że nie pozwalała na ich publikację. Jedynie dwa utwory z tej sesji znalazły się na albumie "Have You Met Inez Jones?" a "Angel Eyes" ukazało się na składance Omega Stereophonic z 1959 "Bedside Companion For Playboys". Pozostałe nagrania mogły się ukazać dopiero po poddaniu ich cyfrowej obróbce. Wydała je firma OmegaTape (ST-7012). Nośnikiem była taśma magnetofonowa.
Na CD ukazały się w 2011 nakładem firmy pod nazwą Five Star Recordings. Napisy na okładce informują: "Five Star Recordings Presenting Oscar Moore with Leroy Vinegar" (zamiast Vinnegar); pod logo firmy OmegaTape z numerem ST-7012 informacja: F.S. #1004 CD.

</doc>
<doc id="2868335" url="https://pl.wikipedia.org/wiki?curid=2868335" title="Schalke 04 Gelsenkirchen">
Schalke 04 Gelsenkirchen



</doc>
<doc id="2868341" url="https://pl.wikipedia.org/wiki?curid=2868341" title="Polish Journal of Chemistry">
Polish Journal of Chemistry

Polish Journal of Chemistry – nieistniejący polski miesięcznik naukowy, wydawany przez Polskie Towarzystwo Chemiczne, ukazujący się w latach 1921–2009 (do roku 1977 jako Roczniki Chemii), poświęcony problemom chemii podstawowej (m.in. chemia fizyczna, chemia teoretyczna, chemia nieorganiczna, chemia organiczna, biochemia, chemia leków, chemia polimerów i biopolimerów); według Journal Citation Reports 2011 – IF 0,393.
Historia.
Roczniki Chemii (1921–1977).
Założycielem i pierwszym redaktorem naczelnym "Roczników Chemii" był Jan Zawidzki. Czasopismo powstało jako organ utworzonego w roku 1919 – z inicjatywy Leona Marchlewskiego, Stanisława Bądzyńskiego i Ignacego Mościckiego (przyszłego Prezydenta RP) – Polskiego Towarzystwa Chemicznego (PTChem). Po śmierci Jana Zawidzkiego (wrzesień 1928) funkcję redaktora naczelnego pełnili Wojciech Alojzy Świętosławski (1928–1934) i Tadeusz Miłobędzki (1935–1939). Przez ponad 10 lat (1928–1939), poprzedzających wybuch II wojny światowej, sekretarzem redakcji była Alicja Dorabialska.
W latach 1921–1952 "Roczniki Chemii" ukazywały się jako miesięcznik, a później jako kwartalnik lub dwumiesięcznik (1953–1962) i ponownie jako miesięcznik (1963–1977).
W pierwszych wydaniach przedstawiono historię PTChem, listę jego członków oraz teksty wykładów, przygotowanych w regionalnych oddziałach Towarzystwa; w kolejnych wydaniach drukowano tylko streszczenia, a od roku 1936 tylko tytuły tych wykładów. Główną część zawartości stanowiły oryginalne artykuły naukowe polskich chemików, którzy – do lat 60. XX w. – stosunkowo rzadko przesyłali swoje prace do wydawnictw zagranicznych. Artykuły publikowano zwykle w języku polskim, ze streszczeniami w języku francuskim lub angielskim. W pierwszych latach istnienia wydawnictwa drukowano po ok. 20 prac, a w roku 1934 już ok. 150.
Pierwsze wydanie powojenne, zredagowane zespołowo przez Tadeusza Miłobędzkiego, Alicję Dorabialską i Włodzimierza Trzebiatowskiego, ukazało się w roku 1946. Zawierało m.in. listę chemików, którzy zostali zamordowani lub zginęli w czasie wojny. Alicja Dorabialska sprawowała funkcję redaktora naczelnego do roku 1949. Przez kolejne 35 lat pełnił ją Wiktor Kemula (do śmierci w roku 1985), we współpracy – w latach 50. i wczesnych 60. XX w. – z Józefem Hurwicem i Janem Świderskim oraz Jerzym Chodkowskim (sekretarzem redakcji od 1955 r., a od 1969 r. – zastępcą redaktora naczelnego). Redaktorami byli w tym czasie Osman Achmatowicz Jr, Bogdan Baranowski, Bolesław Bochwic, Henryk Buchowski i Barbara Serafinowa.
Polish Journal of Chemistry.
W roku 1978 podjęto decyzję o wydawaniu czasopisma wyłącznie w języku angielskim i zmianie jego nazwy na "Polish Journal of Chemistry". W redakcji Barbarę Serafinową zastąpił Wojciech Stec, Henryka Buchowskiego – Zbigniew Galus z UW (w roku 1982). Po śmierci prof. Kemuli (1985) redaktorem naczelnym był Jerzy Chodkowski (1985–1992), a następnie Bogdan Baranowski. Kierował redakcją do roku 1997, początkowo wspólnie ze Zbigniewem Galusem i Januszem Jurczakiem, a następnie ze Zbigniewem Galusem i Jerzym Wichą. W roku 1997 stanowisko redaktora naczelnego objął Bogdan Baranowski (redaktorzy: Zbigniew Galus, Krzysztof Wojciechowski i – od 1999 r. – Sławomir Jarosz).
W latach 2005–2009 stanowisko naczelnego redaktora zajmował Zbigniew Galus, a redaktorami byli Jolanta Bukowska (Uniwersytet Warszawski) i Krzysztof Wojciechowski (Instytut Chemii Organicznej PAN). W skład zespołu redakcyjnego wchodzili: Bogdan Baranowski (Warszawa), Edward Dutkiewicz (Poznań), Barbara Grzybowska-Świerkosz (Kraków), Henryk Kozłowski (Wrocław), Mieczysław Mąkosza (Politechnika Warszawska), Marian Mikołajczyk (Łódź), Lucjan Sobczyk (Wrocław), Jerzy Suwiński (Gliwice).
W roku 1993 utworzono międzynarodowy komitet doradczy, w którego skład weszli: Norbert M. Bikales (Międzynarodowa Unia Chemii Czystej i Stosowanej, Livingston, NJ), Jacek Klinowski, (University of Cambridge), Philip Kocienski (University of Leeds), Jean-Marie Lehn (Uniwersytet w Strasburgu), R. Parsons (University of Southampton), Sergio Trasatti (Università di Milano), Henk C. van der Plas (Uniwersytet Wageningen).
W JChem publikowano artykuły ze wszystkich dziedzin czystej chemii – artykuły oryginalne i przeglądowe, komunikaty, recenzje książek. Czasopismo było indeksowane w BazTech, Science Citation Index Expanded i . W latach 1995–2011 osiągało Impact Factor 0,393–0,640, Index Copernicus 11,35–13,63 i punktację MNiSZW 15–20.
W grudniowym wydaniu z roku 2009 zamieszczono (na stronach 2245–2246) artykuł Romana Mierzeckiego pod tytułem "Roczniki Chemii – Polish Journal of Chemistry 1921–2009", w którym autor przypomina historię wydawnictwa i informuje o decyzji jego likwidacji, przez wejście w ścisłą kooperację z podobnymi wydawnictwami europejskimi i utworzenie European Journals. Artykuł kończy zdanie:
Archiwum PJChem pozostało dostępne online (spisy treści i autorzy oraz streszczenia artykułów; pełne teksty poszczególnych wydań, np. z roku 2009: nr 8, dedykowany dedykacja: prof. Stanisław Mrowec i nr 12 z artykułem Romana Mierzeckiego).
Konsorcjum ChemPubSoc Europe.
W roku 2010 Polskie Towarzystwo Chemiczne podjęło decyzję o przyłączeniu się do konsorcjum ChemPubSoc Europe, utworzonego w latach 90. XX w. w wyniku fuzji różnych czasopism chemicznych, wydawanych przez towarzystwa chemiczne różnych krajów Europy. PTChem stało się współzałożycielem European Journal of Organic Chemistry i European Journal of Inorganic Chemistry. Do konsorcjum przystąpiły również wydawnictwa:

</doc>
<doc id="2868343" url="https://pl.wikipedia.org/wiki?curid=2868343" title="Gianfranco Comotti">
Gianfranco Comotti



</doc>
<doc id="2868344" url="https://pl.wikipedia.org/wiki?curid=2868344" title="Toulo de Graffenried">
Toulo de Graffenried



</doc>
<doc id="2868345" url="https://pl.wikipedia.org/wiki?curid=2868345" title="Boebing">
Boebing



</doc>
<doc id="2868346" url="https://pl.wikipedia.org/wiki?curid=2868346" title="Bobing">
Bobing



</doc>
<doc id="2868347" url="https://pl.wikipedia.org/wiki?curid=2868347" title="Vampyrella pendula">
Vampyrella pendula

Vampyrella pendula – gatunek eukariotów z rodziny Vampyrellidae należący do supergrupy Sar.
Morfologia i anatomia.
W cyklu życiowym wyróżniamy następujące postacie:
Trofozoit.
Kształt ciała trofozoitu, mniej więcej kulisty, rzadko występują zmiany kształtu. Młode trofozoity osiągają wielkość 20 – 30 μm. Z ciała promieniście wystają pseudopodia o długości dochodzącej do 50 μm. Są one cienkie, zwężające się, mogą być rozgałęzione, mniej lub bardziej równomiernie rozmieszczone na powierzchni komórki, czasami mogą tworzyć pęczki. Podczas ruchu pseudopodia mogą się gromadzić w przedniej części komórki.
Ciało w centralnej części zabarwione na kolor intensywnie pomarańczowy, brzegi ektoplazmy oraz pseudopodia są bezbarwne.
Cysta pokarmowa.
Cysta pokarmowa (ang. "digestive cyst") jest kształtu kulistego lub bardzo lekko sferycznego. Osiąga średnicę 25 μm. Do algi, na której żeruje przysysa się wytwarzając charakterystyczną szypułkę będącą wytworem zewnętrznej otoczki. Zewnętrzna otoczka jest delikatna, kształtu gruszkowatego z szypułką tworzącą trzon. Otoczka środkowa jest również delikatna, często trudna do stwierdzenia. Możliwe że jest połączona z zewnętrzną otoczką bardzo cienkimi strukturami przypominającymi nici. Otoczka wewnętrzna z wyglądu gładka i sztywna.
Młode cysty są koloru zielonego, który pochodzi od wchłoniętych chloroplastów alg. Z czasem i w miarę trawienia pokarmu kolor cysty zmienia się na pomarańczowo-czerwony. U dorosłych cyst resztki strawionego pokarmu występują w postaci brązowej centralnie położonej pozostałości, która pozostaje w pustej cyście po wykluciu się z niej trofozoitu.
Cysta spoczynkowa.
Jak dotychczas nie zaobserwowana w szczegółach. Znana jedynie z rysunków wykonanych przez Kleina w 1882 roku.
W odróżnieniu od siostrzanego gatunku "Vampyrella lateritia", który odżywia się wyłącznie glonami z rodziny zrostnicowatych, a nie odżywia glonami z rodzaju uwikło – "Vampyrella pendula" preferuje właśnie ten rodzaj, ignorując zrostnicowate.

</doc>
<doc id="2868349" url="https://pl.wikipedia.org/wiki?curid=2868349" title="Vampyrella inermis">
Vampyrella inermis



</doc>
<doc id="2868350" url="https://pl.wikipedia.org/wiki?curid=2868350" title="Grigorij Piatigorski">
Grigorij Piatigorski

Grigorij Pawłowicz Piatigorski (, ur. w Jekatierinosławiu, zm. 6 sierpnia 1976 w Los Angeles) – amerykański wiolonczelista i pedagog pochodzenia ukraińskiego.
Życiorys.
Urodził się w rodzinie muzyków. Na siódme urodziny otrzymał pierwszą wiolonczelę. Rozpoczął naukę gry pod opieką ojca. W wieku ośmiu lat otrzymał stypendium, dzięki któremu rozpoczął naukę w Konserwatorium Moskiewskim. W wieku 15 lat został pierwszym wiolonczelistą orkiestry teatru operowego Bolszoj.
W 1921 roku opuścił ZSRR i przez pewien czas przebywał w Warszawie. Studiował u Juliusa Klengela w Lipsku i u Hugo Beckera w Berlinie. W roku 1924 Wilhelm Furtwängler przyjął go do orkiestry Filharmoników Berlińskich, gdzie pełnił funkcje pierwszego wiolonczelisty do roku 1929. Występował w zespołach kameralnych z wybitnymi wirtuozami, jak Jascha Heifetz, Nathan Milstein, Artur Rubinstein, Siergiej Rachmaninow, Artur Schnabel i Vladimir Horowitz.
Po przeniesieniu do Stanów Zjednoczonych nauczał na wielu uniwersytetach. W latach 1941–1949 kierował wydziałem wiolonczeli na Curtis Institute of Music w Filadelfii.
W styczniu 1937 poślubił Jacqueline de Rothschild i zamieszkał z nią we Francji. Po wkroczeniu Niemców powrócił do USA i zamieszkał w Elizabethtown.
W roku 1965 Piatigorski opublikował swoją autobiografię. Zmarł wskutek choroby nowotworowej w wieku 73 lat.

</doc>
<doc id="2868351" url="https://pl.wikipedia.org/wiki?curid=2868351" title="Franciszek Zaremba">
Franciszek Zaremba

Franciszek Zaremba (ur. 1751, zm. 16 lutego 1863 w Rzęsnej Polskiej) – powstaniec kościuszkowski, superstulatek.
Życiorys.
Pochodził z Wielkopolski. Uczestniczył w insurekcji kościuszkowskiej.
Zmarł w wieku 112 lat. Został pochowany na cmentarzu Łyczakowskim we Lwowie.

</doc>
<doc id="2868353" url="https://pl.wikipedia.org/wiki?curid=2868353" title="Anthony Crook">
Anthony Crook



</doc>
<doc id="2868354" url="https://pl.wikipedia.org/wiki?curid=2868354" title="Bernard Nacke">
Bernard Nacke



</doc>
<doc id="2868358" url="https://pl.wikipedia.org/wiki?curid=2868358" title="Nikołaj Bułanow">
Nikołaj Bułanow

Nikołaj Gieorgijewicz Bułanow, ros. Николай Георгиевич Буланов (ur. w 1874 r. w Warszawie, zm. 20 listopada 1942 r. w Warszawie) – rosyjski działacz państwowy, działacz emigracyjny
Ukończył szkołę handlową w Moskwie, a następnie szkołę inżynierów wojskowych. Był członkiem trzech kolejnych dum moskiewskich. W 1919 r. wyemigrował do Polski. Wszedł w skład Rosyjskiego Komitetu Politycznego w Warszawie. Stanął na czele oddziału finansowego. Po jego rozwiązaniu w 1921 r., został członkiem Komitetu Rosyjskiego, przemianowanego w 1931 r. na Rosyjski Komitet Społeczny. W 1926 r. był jego przedstawicielem w rosyjskim zjeździe zagranicznym w Paryżu.

</doc>
<doc id="2868360" url="https://pl.wikipedia.org/wiki?curid=2868360" title="Azrael (ujednoznacznienie)">
Azrael (ujednoznacznienie)



</doc>
<doc id="2868364" url="https://pl.wikipedia.org/wiki?curid=2868364" title="Würmsee">
Würmsee



</doc>
<doc id="2868365" url="https://pl.wikipedia.org/wiki?curid=2868365" title="Wuermsee">
Wuermsee



</doc>
<doc id="2868366" url="https://pl.wikipedia.org/wiki?curid=2868366" title="Wurmsee">
Wurmsee



</doc>
<doc id="2868372" url="https://pl.wikipedia.org/wiki?curid=2868372" title="Grzegorz Piatigorski">
Grzegorz Piatigorski



</doc>
<doc id="2868373" url="https://pl.wikipedia.org/wiki?curid=2868373" title="Cerovec pod Bočem">
Cerovec pod Bočem

Cerovec pod Bočem – wieś w Słowenii, w gminie Rogaška Slatina. W 2002 roku zamieszkiwana była przez 320 osób.

</doc>
<doc id="2868374" url="https://pl.wikipedia.org/wiki?curid=2868374" title="Hohenpeissenberg">
Hohenpeissenberg



</doc>
<doc id="2868375" url="https://pl.wikipedia.org/wiki?curid=2868375" title="Alfred Nzo (polityk)">
Alfred Nzo (polityk)

Alfred Baphethuxolo Nzo (ur. 1925, zm. 2000) – południowoafrykański polityk.
W 1950 rozpoczął działalność w ANC (Afrykańskim Kongresie Narodowym). W latach 1964-1990 przebywał na emigracji, piastując stanowisko sekretarza generalnego ANC w latach 1969-1991. Od 1994 do 1999 był ministrem spraw zagranicznych.
Jego imię upamiętnia dystrykt Alfred Nzo.

</doc>
<doc id="2868376" url="https://pl.wikipedia.org/wiki?curid=2868376" title="Brestovec (Słowenia)">
Brestovec (Słowenia)

Brestovec – wieś w Słowenii, w gminie Rogaška Slatina. W 2002 roku zamieszkiwana była przez 152 osób.

</doc>
<doc id="2868377" url="https://pl.wikipedia.org/wiki?curid=2868377" title="Paehl">
Paehl



</doc>
<doc id="2868380" url="https://pl.wikipedia.org/wiki?curid=2868380" title="Pahl">
Pahl



</doc>
