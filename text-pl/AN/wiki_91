<doc id="2871144" url="https://pl.wikipedia.org/wiki?curid=2871144" title="FIS Ladies Grand Prix 2006">
FIS Ladies Grand Prix 2006

FIS Ladies Grand Prix 2006 (niem. "8. FIS-Ladies-Grand-Prix") – ósma edycja FIS Ladies Winter Tournee, przeprowadzona w sezonie 2005/2006 na skoczniach w Niemczech i Austrii. 
Początek turnieju nastąpił 9 lutego 2006, podczas zawodów indywidualnych na skoczni w Baiersbronn. Dwa dni później rozegrano konkurs indywidualny na skoczni w Schönwaldzie. Następnego dnia na tym samym obiekcie odbył się konkurs drużynowy. Kolejne zmagania zostały rozegrane w Saalfelden am Steinernen Meer, a turniej zakończył się 18 lutego konkursem na obiekcie w Breitenbergu.
Pierwszy konkurs indywidualny wygrała Anette Sagen, a następny Juliane Seyfarth. Trzeci konkurs – drużynowy wygrała reprezentacja Stanów Zjednoczonych w składzie: Alissa Johnson, Abby Hughes, Jessica Jerome, Lindsey Van. Trzecie i czwarte zmagania indywidualne wygrała Anette Sagen. Najwięcej punktów w klasyfikacji łącznej FIS Ladies Grand Prix zdobyła Anette Sagen i w efekcie została po raz trzeci zwyciężczynią turnieju. Na drugim stopniu podium w generalnej klasyfikacji turnieju stanęła Lindsey Van, a na trzecim – Juliane Seyfarth.
W cyklu wystartowały łącznie 41 zawodniczki z dziewięciu narodowych reprezentacji.
Przed FIS Ladies Grand Prix.
Organizacja.
Organizatorem pierwszego z konkursów, który odbył się w Baiersbronn, był klub narciarski SV Baiersbronn. Za organizację drugiego i trzeciego konkursu, na skoczni w Schönwaldzie, odpowiedzialny był miejscowy klub SC Schönwald. Kolejny konkurs, który przeprowadzono w Saalfelden am Steinernen Meer, odbył się dzięki lokalnemu klubowi – SK Saalfelden. Organizatorem ostatniego z konkursów, który odbył się w Breitenbergu, był klub narciarski WSV DJK Rastbüchl.
Tło zawodów.
Do 1998 roku Międzynarodowa Federacja Narciarska nie organizowała żadnych konkursów kobiecych. Zdarzało się jednak, że skoczkinie startowały w roli przedskoczków w zawodach mężczyzn lub występowały jako zawodniczki, ale nie były klasyfikowane. W styczniu 1998 w Sankt Moritz odbyły się nieoficjalne mistrzostwa świata juniorek, które są uznawane za pierwsze międzynarodowe zawody kobiece. W marcu tego samego roku odbyły się natomiast pierwsze seniorskie zawody kobiet pod egidą Międzynarodowej Federacji Narciarskiej – dwa konkursy Pucharu Kontynentalnego w Schönwaldzie. W kolejnym sezonie po raz pierwszy zorganizowano FIS Ladies Grand Tournee, będący pierwszym międzynarodowym cyklem zawodów kobiet, rozgrywanym przez Międzynarodową Federację Narciarską. W sezonie 2004/2005 cykl został wcielony jako część Pucharu Kontynentalnego.
Spośród zawodniczek startujących w FIS Ladies Grand Prix w 2006 roku, dwadzieścia osiem brało udział w poprzedniej – siódmej edycji turnieju. Wśród zawodniczek sklasyfikowanych w pierwszej dwudziestce poprzedniej edycji, na stracie zabrakło piątej Moniki Pogladič, szóstej Mai Vtič, ósmej Petry Benedik (Słowenia), dziewiątej Izumi Yamady, dwunastej Evy Ganster i dwudziestej Tanji Drage. Zwyciężczynią FIS Ladies Grand Prix 2005 była Daniela Iraschko przed Lindsey Van i Ulrike Gräßler.
Przed turniejem zostało rozegranych dziesięć konkursów Pucharu Kontynentalnego, spośród których sześć wygrała Anette Sagen, a po jednym – Line Jahr, Katie Willis, Lindsey Van i Atsuko Tanaka. Liderką klasyfikacji była Anette Sagen z przewagą 321 punktów nad Lindsey Van i 362 nad Jessicą Jerome. W poprzednich edycjach turnieju czterokrotnie zwyciężała Daniela Iraschko (2000, 2001, 2002, 2005), dwukrotnie Anette Sagen (2003, 2004), raz wygrała Austriaczka Sandra Kaiser (1999), a Amerykanka Lindsey Van trzy razy stawała na podium klasyfikacji generalnej cyklu (w 2003, 2004, 2005). Latem także był rozgrywany turniej na podobieństwo FLGP – FIS Sommer Ladies Tournee, w którym dwukrotnie zwyciężały Anette Sagen (2003, 2005) i Daniela Iraschko (2001, 2002), a raz Eva Ganster (2004). Cztery dni przed rozpoczęciem turnieju odbyły się mistrzostwa świata juniorów, które wygrała Juliane Seyfarth z dużą przewagą nad drugą Atsuko Tanaką i trzecią Eleną Runggaldier.
Klasyfikacja Pucharu Kontynentalnego przed rozpoczęciem turnieju.
Poniżej znajduje się klasyfikacja Pucharu Kontynentalnego w skokach narciarskich przed rozpoczęciem FIS Ladies Grand Prix 2006, czyli po przeprowadzeniu pięciu konkursów indywidualnych.
Zasady.
Zasady obowiązujące w FIS Ladies Grand Tournee są takie same, jak podczas zawodów Pucharu Świata, czy Pucharu Kontynentalnego.
Do klasyfikacji generalnej FIS Ladies Grand Prix zaliczane były noty punktowe zdobyte przez zawodniczki podczas konkursów.
Skoki oceniane były w taki sam sposób, jak podczas zawodów Pucharu Świata, czy Pucharu Kontynentalnego. Za osiągnięcie odległości równej punktowi konstrukcyjnemu zawodniczka otrzymywała 60 punktów. Za każdy dodatkowy metr uzyskiwała dodatkowo 2 punkty, i analogicznie za każdy metr poniżej punktu K minus 2 punkty. Ponadto, styl skoku i lądowania podlegał ocenie przez pięciu sędziów wybranych przez FIS, którzy mogli przyznać maksymalnie po 20 punktów. Dwie skrajne noty (najwyższa i najniższa) nie wliczane były do noty końcowej.
Skocznie.
Konkursy FIS Ladies Grand Prix w 2006 przeprowadzone zostały na czterech skoczniach narciarskich – Große Ruhestein w Baiersbronn, Adlerschanze w Schönwaldzie, Bibergschanze w Saalfelden am Steinernen Meer oraz Baptist-Kitzlinger-Schanze w Breitenbergu. Wszystkie obiekty były skoczniami normalnymi.
Jury.
Głównymi dyrektorami konkursów w ramach FIS Ladies Grand Prix byli kolejno: Fritz Bischoff, Daniel Schulze, ponownie Daniel Schulze, Adi Eder i Christian Binder. Sędzią technicznym podczas pierwszych trzech konkursów w Baiersbronn, dwóch w Schönwaldzie, oraz ostatniego w Breitenbergu był Dalibor Motejlek, a jego asystentem – Edgar Ganster. W przedostatnim konkursie na skoczni Bibergschanze sędzią technicznym był Uli Forner, a asystował mu Edgar Ganster.
W poniższej tabeli znajduje się zestawienie wszystkich sędziów, którzy oceniali styl skoków podczas konkursów FIS Ladies Grand Prix 2006 wraz z zajmowanymi przez nich miejscami na wieży sędziowskiej.
Przebieg zawodów.
Baiersbronn.
Pierwszy z konkursów indywidualnych, przeprowadzony w ramach FIS Ladies Grand Prix, odbył się na obiekcie normalnym w Baiersbronn. W pierwszej serii konkursowej siedmiu zawodniczkom udało się osiągnąć odległość powyżej, bądź równą punktowi konstrukcyjnemu, umieszczonemu na 85 metrze. Pierwszą która tego dokonała, była skacząca z numerem 11 – Elena Runggaldier, która skoczyła na 92,5 metra, czyli dwa i pół metra dalej niż rekord skoczni Davida Zaunera i Marko Simiča, którzy od 14 stycznia 2002 są rekordzistami skoczni Große Ruhestein. Rekordy kobiet nie są jednak uznawane za oficjalne, więc rekord nie został uznany. Pół metra bliżej lądowała Lindsey Van, a najdalej bo na odległości 97,0 metrów Anette Sagen. Notę łączną powyżej 120 punktów uzyskały jeszcze dwie zawodniczki: Juliane Seyfarth (122,0 punkty) i Jessica Jerome (122,0 punkty). Po pierwszej serii liderką była Van, która miała punkt przewagi nad Sagen i trzy punkty nad trzecią Runggaldier.
W serii finałowej, sześciu zawodniczkom udało się uzyskać odległość powyżej 90 metrów. Pierwszą która tego dokonała była dwudziesta druga po pierwszej serii Jacqueline Seifriedsberger (91,0 m), jednak nie ustała swojego skoku. Odległościowo lepszy rezultat uzyskała, plasująca się na czwartym miejscu Juliane Seyfarth (98,0 m). Odległość Niemki okazała się najdalszą odległością drugiej serii, jak i całego konkursu. Druga po pierwszej serii Norweżka Sagen, uzyskała dwa i pół metra słabszy rezultat, jednak przewaga z pierwszej serii wystarczyła, aby utrzymać przewagę nad Niemką. Prowadząca po pierwszej serii Amerykanka Van uzyskała o trzy metry gorszy rezultat niż wcześniej wspomniana Norweżka, co spowodowało, iż spadła w klasyfikacji generalnej konkursu na trzecie miejsce. Wygrała Sagen przed Seyfarth.
Zawodniczki podczas pierwszej serii skakały z szóstej belki startowej, a podczas drugiej – z czwartej.
Schönwald.
Pierwszy konkurs (indywidualny).
Drugimi zawodami rozegranymi w ramach FIS Ladies Grand Prix był konkurs indywidualny w Schönwaldzie. W pierwszej serii siedmiu zawodniczkom udało się uzyskać odległość powyżej punktu konstrukcyjnego, umieszczonego na 85 metrze. Pierwszą, która tego dokonała, była skacząca z 13. numerem – Jenna Mohr – uzyskała odległość 85,5 metra. Dopiero skacząca z numerem 27 – Alissa Johnson, skoczyła trzy metry dalej. Odległościowo lepszy skok oddała tylko Lindsey Van (89,5 m) i Juliane Seyfarth (92,5 m). Notę łączną powyżej 110 punktów uzyskało jeszcze sześć zawodniczek: Atsuko Tanaka i Jessica Jerome (po 111,0 punktów), Jacqueline Seifriedsberger (112,5 punktu), Line Jahr (113,5 punktu), Alissa Johnson (118,5 punktu) i Anette Sagen (118,5 punktu). Po pierwszej serii na prowadzeniu była Seyfarth z przewagą 6,0 punktów nad Van i 8,5 nad Sagen i Johnson.
W serii finałowej, dwóm zawodniczkom udało się uzyskać odległość powyżej 90 metrów. Pierwszą, która tego dokonała, była Jessica Jerome (90,5 m). Dzięki temu skokowi awansowała z siódmej na czwartą pozycję w klasyfikacji końcowej konkursu na Adlerschanze. Odległościowo nieco gorszy rezultat uzyskała plasująca się na trzecim miejscu Anette Sagen (90,0 m). Skacząca tuż po niej Lindsey Van uzyskała 89,5 metra, dzięki czemu pozostała na drugiej pozycji w klasyfikacji końcowej. Prowadząca po pierwszej serii Seyfarth uzyskała 88,0 metrów i utrzymała się na prowadzeniu. Trzecia była Norweżka Sagen.
W obu seriach zawodniczki skakały z piętnastej belki startowej.
Drugi konkurs (drużynowy).
Trzecią konkurencją siódmej edycji FIS Ladies Grand Prix były zawody drużynowe na skoczni normalnej w Schönwaldzie, które odbyły się 12 lutego. W konkursie wystartowało dziewięć drużyn – osiem reprezentacji narodowych i jedna drużyna mieszana. Po pierwszej kolejce skoków na prowadzeniu była pierwsza reprezentacja Niemiec. Najdalej skoczyła Jenna Mohr, która uzyskała 88,5 metra. Tuż za Niemkami znajdowały się ekipy Stanów Zjednoczonych i Japonii. Najdalej w drugiej kolejce – 89 metrów – skoczyła reprezentantka Stanów Zjednoczonych, Abby Hughes. Na prowadzenie wysunęła się ekipa amerykańska, z przewagą trzynastu punktów nad Niemkami. W trzeciej turze najdłuższy skok oddały Ulrike Gräßler i Line Jahr, które uzyskała o pół metra słabsze rezultaty od wcześniej wspomnianej Hughes. W ostatniej grupie pierwszej serii najdalej skoczyła Anette Sagen (93,0 m), dzięki czemu Norweżki umocniły się na trzeciej pozycji. Skok o 2,5 metra krótszy oddała Juliane Seyfarth, co pozwoliło utrzymać drugie miejsce pierwszej drużynie Niemieckiej z przewagą 18,5 punktu nad drużyną Norwegii. Po pierwszej serii prowadziły Amerykanki z przewagą 11,5 punktu nad Niemkami.
Najdłuższym skokiem piątej kolejki okazało się 90,5 metra Jenny Mohr, co pozwoliło pierwszej reprezentacji Niemiec zbliżyć się na trzy punkty do Amerykanek. Dwa i pół metra bliżej od Mohr lądowała Alissa Johnson, co pozwoliło Amerykankom utrzymać przewagę i pozostać liderem konkursu. W szóstej kolejce najdalej skoczyła Abby Hughes, która uzyskała 90,5 metra. Włoszka Roberta D'Agostina (84,0 m) uzyskała o osiem metrów lepszy rezultat niż wyprzedzająca ją Mari Backe z Norwegii, dzięki czemu Włoszki wysunęły się na trzecie miejsce o pół punktu przed Norweżkami. W przedostatniej, siódmej kolejce najdalej skoczyły Katie Willis z Kanady i Jessica Jerome (po 86,5 m), dzięki czemu Amerykanki zwiększyły przewagę nad pierwszą reprezentacją Niemiec po słabszej próbie Ulrike Gräßler. Po siódmej kolejce za prowadzącymi Amerykankami, na drugim miejscu, plasowały się Niemki z pierwszej reprezentacji (34,0 punkty straty), które z przewagą 58,5 punktu wyprzedzały drużynę norweską. W ostatniej, ósmej kolejce najdalej skoczyła – podobnie jak w pierwszej serii – Anette Sagen (91,0 m), która w nieoficjalnej klasyfikacji indywidualnej zajęła pierwsze miejsce z przewagą 8,5 punktu nad Juliane Seyfarth. Na pierwszym miejscu uplasowała się reprezentacja Stanów Zjednoczonych z przewagą 35,0 punktów nad pierwszą drużyną Niemiec i 89,0 punktów nad reprezentacją Norwegii.
Zawodniczki podczas pierwszej, drugiej, trzeciej, piątej, szóstej i siódmej kolejki skakały z szesnastej belki startowej, a podczas czwartej i ósmej z belki numer 14.
Saalfelden am Steinernen Meer.
Trzy dni po konkursie drużynowym w Schönwaldzie przeprowadzony został trzeci indywidualny konkurs FLGP – na skoczni Bibergschanze (K-85). W pierwszej serii trzem zawodniczkom udało się uzyskać odległość większą bądź równą punktowi konstrukcyjnemu, umieszczonemu na 85 metrze. Najdalej skoczyła Anette Sagen (91,0 m), jednocześnie uzyskując noty punktowe po 18,5 punktu. Skok ten okazał się najdalszym rezultatem całego konkursu. Drugą odległość serii uzyskała Ulrike Gräßler (87,0 m), jednak z powodu gorszych not za styl plasowała się o 13,5 punktu za wcześniej wspomnianą Norweżką. Metr gorszy rezultat uzyskała Amerykanka Lindsey Van, lecz dzięki dobrym notom za styl uzyskała 3,5 punktu lepszą notę niż Niemka. Na prowadzeniu po pierwszej serii była Sagen o 10,0 punktów przed Van i o 13,5 punktu przed Gräßler.
W serii finałowej wystartowało trzydzieści zawodniczek, spośród których dwie osiągnęły odległość powyżej punktu konstrukcyjnego. Najdalej w drugiej serii lądowała prowadząca po pierwszej serii Anette Sagen, która skoczyła na 90,5 metra. Sklasyfikowane za nią Lindsey Van, Ulrike Gräßler, Daniela Iraschko i Jessica Jerome uzyskały odpowiednio – 85,5, 84,0, 80,0 i 83,5 metra. Sklasyfikowana na czwartym miejscu Jessica Jerome uzyskała lepszy rezultat niż w pierwszej serii (83,5 m), dzięki czemu przesunęła się o jedną pozycję w górę w klasyfikacji generalnej konkursu. Zwyciężczynią konkursu została zatem Sagen z przewagą 21,5 punktu nad Van i 32,0 nad Gräßler.
Ze startu zrezygnowały Japonka Erina Kabe i Amerykanka Alissa Johnson.
Zawodniczki podczas pierwszej serii skakały z trzynastej belki startowej, a podczas drugiej z belki numer czternastej.
Breitenberg.
Ostatni z przeprowadzonych w ramach FIS Ladies Grand Prix konkursów indywidualnych odbył się na obiekcie normalnym w Breitenbergu. W pierwszej serii konkursowej sześciu zawodniczkom udało się osiągnąć odległości większą bądź równą punktowi konstrukcyjnemu, umieszczonemu na 75 metrze. Pierwszą, która tego dokonała, była Yoshiko Kasai, która skoczyła 75,0 metrów. Metr dalej lądowała Lisa Demetz i po uwzględnieniu lepszych not sędziowskich uzyskała 3,7 punktu więcej niż Japonka. Z 31. numerem skakała aktualna mistrzyni świata juniorów – Juliane Seyfarth, która uzyskała 76,0 metrów przy wysokich notach za styl. Skaczące jako ostatnie – Lindsey Van z numerem 34 i Anette Sagen z numerem 35, uzyskały odpowiednio – 74,5 i 77,5 metra, jednak Norweżka uzyskała wysokie noty za styl i ostatecznie została sklasyfikowana na pierwszym miejscu z nota łączną 121 punktów. Po pierwszej serii liderką była Sagen z 3,8 punktu przewagi nad Seyfarth i 5,3 nad trzecią Jessicą Jerome.
Jako pierwsza w serii finałowej, skok 75-metrowy oddała Ulrike Gräßler. Trzecia po pierwszej serii Jessica Jerome skoczyła metr dalej, co pozwoliło jej zająć trzecią pozycję w klasyfikacji końcowej konkursu. Jako następna na belce startowej usiadła Juliane Seyfarth (78,0 m) i po swoim skoku objęła prowadzenie w konkursie z ośmioma punktami przewagi nad Amerykanką. Skok Niemki okazał się najdłuższy w całym konkursie. Sklasyfikowana na pierwszym miejscu po pierwszej serii Norweżka Sagen oddała o metr słabszy skok niż Niemka Seyfarth, ale przewaga z pierwszej serii wystarczyła, aby wygrać konkurs. Wygrała Sagen o 0,1 punktu nad Seyfarth i 8,1 nad Jerome.
W zawodach nie wystartowała Japonka Erina Kabe.
Zawodniczki podczas pierwszej serii skakały z trzynastej belki startowej, a podczas drugiej z belki nr czternaście.
Klasyfikacja generalna turnieju.
Poniżej znajduje się końcowa klasyfikacja FIS Ladies Grand Prix 2006 po przeprowadzeniu czterech konkursów. Łącznie, w tej edycji FIS Ladies Grand Prix sklasyfikowane zostały 41 zawodniczek z dziewięciu państw.
Składy reprezentacji.
Poniższa tabela zawiera składy wszystkich dziewięciu reprezentacji, które uczestniczyły w FIS Ladies Grand Prix 2006. W nawiasie obok nazwy kraju podana została liczba zawodniczek z poszczególnych państw. W tabeli przedstawiono wyniki zajmowane przez zawodniczki we wszystkich konkursach oraz miejsca w poprzedniej edycji turnieju.
Klasyfikacja Pucharu Kontynentalnego po zakończeniu turnieju.
Po rozegraniu konkursów FIS Ladies Grand Prix na prowadzeniu w Pucharze Kontynentalnym umocniła się Anette Sagen, która o 436 punktów wyprzedzała Lindsey Van i o 537 punktów – Jessice Jerome. Poniżej znajduje się klasyfikacja generalna Pucharu Kontynentalnego po przeprowadzeniu czternastu konkursów indywidualnych.

</doc>
<doc id="2871147" url="https://pl.wikipedia.org/wiki?curid=2871147" title="Bjørn Paulson">
Bjørn Paulson

Bjørn Andreas Paulson (ur. 21 czerwca 1923 w Bergen, zm. 14 stycznia 2008 w Skien) – norweski lekkoatleta specjalizujący się w skoku wzwyż, uczestnik letnich igrzysk olimpijskich w Londynie (1948), srebrny medalista olimpijski w skoku wzwyż.

</doc>
<doc id="2871148" url="https://pl.wikipedia.org/wiki?curid=2871148" title="Bjorn Paulson">
Bjorn Paulson



</doc>
<doc id="2871150" url="https://pl.wikipedia.org/wiki?curid=2871150" title="Standardowy profil zużycia energii elektrycznej">
Standardowy profil zużycia energii elektrycznej

Standardowy profil zużycia energii elektrycznej – zbiór danych o przeciętnym zużyciu energii elektrycznej w poszczególnych godzinach doby przez grupę odbiorców końcowych:
Standardowy profil zużycia jest opracowywany lub obliczany przez operatora systemu dystrybucyjnego i wykorzystywany w bilansowaniu miejsc dostarczania energii elektrycznej dla odbiorców o mocy umownej nie większej niż 40 kW, stanowiący załącznik do Instrukcji Ruchu i Eksploatacji sieci elektroenergetycznej.

</doc>
<doc id="2871152" url="https://pl.wikipedia.org/wiki?curid=2871152" title="Kościół św. Mikołaja w Łabiszynie">
Kościół św. Mikołaja w Łabiszynie

Kościół Świętego Mikołaja w Łabiszynie – jeden z dwóch kościołów rzymskokatolickich w Łabiszynie, w powiecie żnińskim, w województwie kujawsko-pomorskim. Mieści się na wzgórzu położonym na wschód od centrum miasta na prawym brzegu Noteci, w miejscu rozwidlenia dróg prowadzących do Barcina (ul. Barcińska) i Złotnik Kujawskich (ul. Cmentarna). Należy do dekanatu Łabiszyn. Do kościoła od północy przylega dawny klasztor reformatów, natomiast na wschód i północny wschód od niego, wzdłuż ulicy Cmentarnej, leży cmentarz parafialny.
Historia.
W miejscu obecnego kościoła już w XII w. istniał drewniany kościół św. Tomasza, co potwierdziły badania archeologiczne z 2012 r. Kościół ten w 1597 roku został zburzony i na jego miejscu zbudowano drewniany zbór kalwiński. Po roku świątynia już nie pełniła swojej funkcji. W 1627 roku właściciel Łabiszyna Jan Opaliński sprowadził do miasta franciszkanów-reformatów. Ufundował dla nich drewniany zespół klasztorny na miejscu dawnego zboru. W dniu 23 kwietnia 1630 roku świątynia została konsekrowana przez biskupa margertyńskiego i sufragana włocławskiego, Baltazara Miaskowskiego. W czasie tej uroczystości w ołtarzu głównym zostały umieszczone relikwie św. Antyma. Patronem konwentu został św. Tomasz. W dniu 10 marca 1687 roku pożar zniszczył drewniany kościół klasztor franciszkański. Na ich miejscu w dniu 12 czerwca 1688 roku zaczęła się budowa fundamentów nowych obiektów. W dniu 2 sierpnia 1688 roku został położony kamień węgielny przez prowincjała Cypriana Żebrowskiego w towarzystwie licznej szlachty i mieszkańców Łabiszyna. Prace budowlane trwały przez 10 lat. Klasztor ufundowała Eleonora Gembicka, żona dziedzica Łabiszyna. W dniu 22 kwietnia 1698 roku nowy klasztor i kościół murowany zostały poświęcone przez definitora prowincji zreformowanej wielkopolskiej Benedykta Stawskiego. Ponownie klasztor został uroczyście poświęcony ku większej chwale Boga i św. Tomasza Apostoła - opiekuna tego kościoła, w dniu 7 lipca. Budowle zostały wybudowane w stylu barokowym przez architekta włoskiego Piotra Fontanę. Wybudowany przez Fontanę zespół klasztorny został całkowicie zniszczony przez pożar, który wybuchł w dniu 2 sierpnia 1720 roku. Odbudową zniszczonych budynków zajęła się Dorota z Grotów Gembicka. Budowa klasztoru, bez jednej części pierwotnego założenia, trwała przez cztery lata, a świątyni trwała do 1731 roku. W 1747 roku właściciel Jabłówka, Józef Skałkowski, ufundował kamienną posadzkę i sklepienie. Rok później właściciel Łabiszyna, Władysław Krzycki, ufundował zegar w fasadzie świątyni. W 1757 roku Józef Skałkowski ufundował drewno dębowe na 5 nowych okazałych ołtarzy. Zdobiły one wnętrze świątyni do 1945 roku. Ołtarze, ambona i konfesjonały zostały wykonane w stylu barokowym przez specjalnie sprowadzonych artystów. W dniu 6 maja 1760 budynki zostały konsekrowane przez biskupa włocławskiego Ignacego Chyczewskiego. W 1829 klasztor uległ kasacie przez władze pruskie. W 1833 roku świątynia poklasztorna stała się parafialną. W 1911 roku świątynia została rozbudowana według projektu architekta Rogera Sławskiego z Poznania przez przedłużenie nawy oraz dobudowanie loży i obszernej kaplicy północnej ze sklepieniem o dekoracji neorokokowej. Działania zbrojne w czasie II wojny światowej zdewastowały wnętrze kościoła, mury zostały uszkodzone przez pociski artylerii. W grudniu 1944 hitlerowcy zniszczyli ołtarze z amboną i ławkami. Świątynia nie posiadała dachu, okien i wrót. Po wojnie została odbudowana do 1948 roku, a gruntowny remont został przeprowadzony w latach 1980 i 1996.

</doc>
<doc id="2871155" url="https://pl.wikipedia.org/wiki?curid=2871155" title="Martin Lacko">
Martin Lacko

Martin Lacko (ur. 4 maja 1976 w Pieszczanach) – słowacki historyk specjalizujący się w dziejach Słowacji pierwszej połowy XX wieku, ze szczególnym uwzględnieniem I Republiki Słowackiej i jej udziału w II wojnie światowej oraz słowackiego powstania narodowego.
Życiorys.
Studiował historię i filozofię na Uniwersytecie Komeńskiego w Bratysławie. W latach 2001–2009 pracował jako asystent w Katedrze Historii na Wydziale Filozoficznym Uniwersytetu Świętych Cyryla i Metodego w Trnawie. W 2007 uzyskał doktorat w Instytucie Historii Słowackiej Akademii Nauk. Od maja 2007 pracuje w Instytucie Pamięci Narodowej (Ústav pamäti národa) w Bratysławie. Należy do najbardziej znanych przedstawicieli pokolenia słowackich historyków, którzy karierę naukową zaczynali już po rozpadzie Czechosłowacji, w II Republice Słowackiej.
W swoich publikacjach stara się o wieloaspektową charakterystykę i wyważoną ocenę pierwszego w dziejach państwa słowackiego, istniejącego w latach 1939–1945: unika jego gloryfikacji, charakterystycznej dla powojennej słowackiej historiografii emigracyjnej, ale także jednostronnej krytyki i potępienia, które dominowały w powojennej historiografii czechosłowackiej. Jak pisze prof. Wojciech Roszkowski, „Martin Lacko wykazuje rzadką umiejętność obiektywnego ujęcia tak trudnego i kontrowersyjnego tematu, jakim są dzieje pierwszej Republiki Słowackiej […] Chociaż autor opisuje I RS z punktu widzenia słowackiego patriotyzmu, co jest zresztą całkowicie uprawnione, instynkt badacza sine ira et studio na ogół przeważa nad narodowymi uczuciami” (fragment recenzji zamieszczony na okładce książki "Dwuramienny krzyż w cieniu swastyki. Republika Słowacka 1939–1945", Lublin 2012).
Publikuje przede wszystkim w języku słowackim, ale ma też w swoim dorobku kilka znaczących publikacji po polsku.

</doc>
<doc id="2871157" url="https://pl.wikipedia.org/wiki?curid=2871157" title="Bitwa pod Sagrajas">
Bitwa pod Sagrajas

Bitwa pod Zallaqą (zwana też bitwą pod Zallaca lub Sagrajas) – starcie zbrojne, które miało miejsce w dniu 23 października 1086 r. w trakcie rekonkwisty pomiędzy siłami Almorawidów pod wodzą Jusufa ibn Taszfina i wojskiem króla Kastylii Alfonsa VI. Bitwa zakończyła się zwycięstwem muzułmanów.
W pierwszej połowie XI po upadku Kalifatu Córdoby w Al-Andalus wzrosły Królestwa Kastylii, które starało się podporządkować sobie muzułmańskie enklawy w regionie. W roku 1086 Maurowie poprosili o pomoc w walce z Alfonsem VI Berberów z północnej Afryki. Władca Kastylii w poprzednich latach osiągnął znaczne sukcesy terytorialne, zajmując liczne ziemie muzułmańskie. Bezpośrednią przyczyną wysłania prośby do Berberów stało się zajęcie przez Alfonsa w roku 1085 miasta Toledo, rządzonego dotychczas przez dynastię Dhun-Nunidów. Na apel muzułmanów odpowiedział Jusuf ibn Taszfin, który na czele swojej armii opuścił Maroko i udał się do Andaluzji. Kierując się na północ, Almorawidzi podjęli marsz w rejony zajęte przez Kastylijczyków. Po drodze armię Jusufa wzmocniły kontyngenty Maurów zamieszkujące Andaluzję.
Na wieść o nadciągającym przeciwniku Alfons VI zdecydował stanąć do walki w otwartym polu. Do spotkania obu armii doszło w październiku 1086 r. Armia muzułmańska przeważała liczebnie nad siłami chrześcijan. Przed bitwą obaj władcy wysłali do wrogich obozów posłańców: Jusuf dawał Alfonsowi trzy możliwości: przejście na Islam, zapłatę trybutu (Dżizja) lub walkę.
Bitwę rozpoczął o wschodzie słońca atak chrześcijan. Po kilku godzinach walk Kastylijczykom nadal nie udało się przedrzeć przez szeregi muzułmanów. Wówczas to kontyngent Jusufa rozpoczął manewr oskrzydlający, który wywołał panikę w szeregach wojsk Alfonsa. Widząc to Jusuf posłał do walki kolejne grupy wojsk, które przeważyły szalę zwycięstwa na swoją korzyść. Straty wojsk chrześcijańskich były znaczne, wielu rycerzy zabito podczas ucieczki, wielu stracono po bitwie. Zaledwie 100 z nich udało się powrócić do Kastylii. Alfons VI odniósł ranę stopy, pod osłoną nocy udało mu się jednak uciec.
Liczebność sił przeciwników przedstawiana jest różnorodnie: według źródeł arabskich od 500, 12 tys., a nawet 20 tys. muzułmanów po 40 tys., 60 tys. jazdy i 200 tys. piechoty chrześcijańskiej. Te same źródła straty kastylijskie szacują na 10 tys., 54 tys. do 300 tys. ludzi. Amerykański historyk Bernard F. Reilly liczebność sił kastylijskich szacuje na 2500 ludzi (750 ciężkozbrojnej jazdy, 750 lekkozbrojnej jazdy oraz 1 tys. piechoty). Współcześnie szacuje się, że w bitwie po obu stronach do walki stanęło od 3 tys. do 5 tys. ludzi.
Po bitwie Jusuf powrócił do Marrakeszu, gdzie zajął się sprawami dynastycznymi. Porażka osłabiła Królestwo Kastylii, wstrzymując na dłuższy czas jej ekspansję terytorialną. Umożliwiła również Almorawidom zajęcie nowych terenów na Półwyspie Iberyjskim w kolejnych latach. Pole walki muzułmanie nazwali الزلاقة / az-Zallāqa, co oznacza „śliski grunt”. Nazwa wzięła się od tego, że walczący z trudem utrzymywali równowagę na pokrytej ogromną ilością krwi ziemi. Z czaszek zabitych Kastylijczyków Almorawidzi mieli zbudować wieżę, porównywalną do tych z późniejszego okresu (na wyspie Dżerba, w Akbarze w Indiach czy Cele Kula w Niszu).

</doc>
<doc id="2871160" url="https://pl.wikipedia.org/wiki?curid=2871160" title="Bo Ekelund">
Bo Ekelund

Bo Daniel Ekelund (ur. 26 lipca 1894 w Gävle, zm. 1 kwietnia 1983 w Saltsjöbaden) – szwedzki lekkoatleta specjalizujący się w skoku wzwyż, uczestnik letnich igrzysk olimpijskich w Antwerpii (1920), brązowy medalista olimpijski w skoku wzwyż.

</doc>
<doc id="2871161" url="https://pl.wikipedia.org/wiki?curid=2871161" title="Petteri Nokelainen">
Petteri Nokelainen

Petteri Nokelainen (ur. 16 stycznia 1986 w Imatra) – fiński hokeista, reprezentant Finlandii.
Kariera.
Wychowanek klubu Ketterä. Wieloletni zawodnik SaiPa. Od października 2011 roku formalnie zawodnik Montréal Canadiens. W czerwcu 2012 roku przedłużył kontrakt z klubem o rok. W sierpniu 2013 został zawodnikiem szwedzkiego klubu Brynäs IF. Od maja 2014 zawodnik Torpedo Niżny Nowogród. Pod koniec listopada 2014 jego kontrakt został rozwiązany z uwagi na kontuzję. Od lipca 2015 ponownie zawodnik SaiPa. W sezonie Liiga (2015/2016) występował po raz ostatni, po czym przerwał występy, aczkolwiek nie ogłosił zakończenia kariery.
Uczestniczył w turnieju mistrzostw świata w 2011.

</doc>
<doc id="2871162" url="https://pl.wikipedia.org/wiki?curid=2871162" title="Symmachus">
Symmachus



</doc>
<doc id="2871167" url="https://pl.wikipedia.org/wiki?curid=2871167" title="Jean Shiley">
Jean Shiley

Jean Marie Shiley (ur. 20 listopada 1911 w Harrisburgu, zm. 11 marca 1998 w Los Angeles) – amerykańska lekkoatletka specjalizująca się w skoku wzwyż, dwukrotna uczestniczka letnich igrzysk olimpijskich (Amsterdam 1928, Los Angeles 1932), złota medalistka olimpijska z Los Angeles w skoku wzwyż. 

</doc>
<doc id="2871170" url="https://pl.wikipedia.org/wiki?curid=2871170" title="Mattias Tedenby">
Mattias Tedenby

Mattias Tedenby (ur. 21 lutego 1990 w Värnamo) – szwedzki hokeista, reprezentant Szwecji.
Jego ojciec Robert (ur. 1965) oraz bracia Jonatan (ur. 1992) i Emanuel (ur. 1994) także zostali hokeistami.
Kariera.
Wychowanek klubu Värnamo GIK. W drafcie NHL z 2008 wybrany przez amerykański klub New Jersey Devils (runda 1, numer 24). Ponadto w KHL Junior Draft w 2009 wybrany przez Atłant Mytiszczi (runda 2, numer 40). Od maja 2010 roku formalnie zawodnik New Jersey Devils. Od tego czasu wielokrotnie przekazywany do klubu farmerskiego, Albany Devils. W czerwcu 2013 przedłużył kontrakt z NJD o rok. W styczniu 2014 prawa w ramach KHL odkupił od Atłanta czeski klub HC Lev Praga, a po kilku dniach oddał je z powrotem do Atłanta. Od sierpnia 2014 ponownie zawodnik HV71. W maju 2015 prawa zawodnicze w ramach KHL nabył klub SKA Sankt Petersburg od Atłanta Mytiszczi. Od maja 2019 do marca 2020 był zawodnikiem szwajcarskiego HC Davos. Od maja 2020 zawodnik Witiazia Podolsk. Z końcem kwietnia 2021 odszedł z klubu. Od 2021 był zawodnikiem białoruskiego Dynama Mińsk. W lipcu 2022 został graczem macierzystego HV71.
Uczestniczył w turnieju mistrzostw świata edycji 2011.

</doc>
<doc id="2871174" url="https://pl.wikipedia.org/wiki?curid=2871174" title="Gerry Byrne">
Gerry Byrne

Gerald Byrne (ur. 29 sierpnia 1938 w Liverpoolu, zm. 28 listopada 2015 w Wrexham) – angielski piłkarz, lewy obrońca. Mistrz świata z roku 1966.
Kariera klubowa.
Gerry Byrne całą piłkarską karierę spędził w Liverpoolu. W barwach "The Reds" zadebiutował 28 września 1957 w meczu drugiej ligi z Charltonem. W 1962 świętował z Liverpoolem awans do pierwszej ligi. W 1964 zdobył z "The Reds" mistrzostwo Anglii. W 1965 zdobył Puchar Anglii, a w następnym po raz drugi mistrzostwo Anglii. W tych samych latach trzykrotnie zdobył Tarczę Dobroczynności. W 1966 dotarł do finału Pucharu Zdobywców Pucharów, gdzie Liverpool uległ Borussii Dortmund (Byrne wystąpił w finale). Ogółem w latach 1957–1969 rozegrał w barwach "The Reds" 274 spotkań, w których zdobył 2 bramki.
Kariera reprezentacyjna.
W reprezentacji Anglii Gerry Byrne zadebiutował 6 kwietnia 1963 w przegranym 1-2 meczu w British Home Championship ze Szkocją. Drugi i zarazem ostatni raz w reprezentacji wystąpił 29 czerwca 1966 w wygranym 6-1 towarzyskim meczu z Norwegią. Na mistrzostwach świata, rozpoczętych kilka dni później, a które Anglia wygrała, był rezerwowym.

</doc>
<doc id="2871175" url="https://pl.wikipedia.org/wiki?curid=2871175" title="Simeon Toribio">
Simeon Toribio

Simeon Galvez Toribio (ur. 3 września 1905 w Lobve, zm. 5 czerwca 1969 w Carmen) – filipiński lekkoatleta specjalizujący się w skoku wzwyż, trzykrotny uczestnik letnich igrzysk olimpijskich (Amsterdam 1928, Los Angeles 1932, Berlin 1936), brązowy medalista olimpijski z Los Angeles w skoku wzwyż.

</doc>
<doc id="2871177" url="https://pl.wikipedia.org/wiki?curid=2871177" title="Lunatic Soul II">
Lunatic Soul II

Lunatic Soul II – drugi album studyjny side-projectu polskiego wokalisty i multiinstrumentalisty Mariusza Dudy – Lunatic Soul. Wydawnictwo ukazało się 25 października 2010 roku nakładem wytwórni muzycznych Mystic Production i Kscope Music. Nagrania dotarły do 13. miejsca zestawienia OLiS. Pochodząca z wydawnictwa piosenka "Wanderings" dotarła do 28. miejsca Listy przebojów Programu Trzeciego Polskiego Radia.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2871181" url="https://pl.wikipedia.org/wiki?curid=2871181" title="Action 52">
Action 52

Action 52 – kartridż zawierający 52 gry komputerowe, wydany w 1991 roku na konsolę Nintendo Entertainment System oraz w 1993 roku na Sega Genesis. Składanka spotkała się z krytyką graczy głównie z powodu niskiej jakości gier. W 2010 roku "Action 52" została uznana przez redakcję portalu UGO za najgorszą kompilację gier wszech czasów.
Historia.
Pomysłodawcą stworzenia "Action 52" był Vince Perri, który zaprezentował grę na International Winter Consumer Electronics Show. Pomysł na wykonanie "Action 52" narodził się przypadkiem: twórca gry zobaczył, jak jego syn gra w nielegalny produkt wykonany na Tajwanie, który miał 40 gier na jednym kartridżu. Vince Perri stwierdził, że też jest w stanie stworzyć taki produkt.
Kilka utworów z wersji NES były plagiatem z Activision Music Studio na Atari ST. Wśród gier zawierających plagiat znajdowały się "Fuzz Power", "Silver Sword", "French Baker", "Streemerz", "Time Warp Tickers" i "Ninja Assault". Te utwory zostały skomponowane przez Eda Bogas. Dodatkowo, programista Kevin Horton przeanalizował kod muzyczny "Action 52" i stwierdził, że pasuje on do kodu stosowanego przez Sculptured Software.
Na oryginalnej kolekcji NES Perri zyskał 20 milionów dolarów od prywatnych fundatorów w Europie, Ameryce Południowej i Arabii Saudyjskiej. On i Raul Gomila zatrudnili kilku studentów (Maria Gonzaleza, Javiera Pereza i Alberta Hernandeza) aby ci stworzyli projekt gry. "Action 52" pierwotnie miało składać się z 60 gier, o czym świadczą pozostałości po ośmiu nieużywanych grach w pamięci ROM.
Wersja na Sega Genesis, wydana dwa lata później, została opracowana przez Farsight Studios. Firma ta wydała wcześniej grę "Color a Dinosaur" na NES. Farsight Studios planowało też stworzyć wersję na Super NES, ale niedługo potem firma wycofała się z prowadzenia działalności w przemyśle gier wideo.

</doc>
<doc id="2871183" url="https://pl.wikipedia.org/wiki?curid=2871183" title="Kościół św. Katarzyny w Łasinie">
Kościół św. Katarzyny w Łasinie

Kościół Świętej Katarzyny w Łasinie – budowla gotycka, rzymskokatolicki kościół parafialny w Łasinie, w powiecie grudziądzkim, w województwie kujawsko-pomorskim. Należy do dekanatu Łasin. Mieści się przy ulicy Kościelnej.
Historia.
Pierwsza świątynia w Łasinie była drewniana i została wybudowana wkrótce po lokacji miasta - jeszcze przed rokiem 1298. Budowa murowanego kościoła pod wezwaniem św. Katarzyny na miejscu starej świątyni drewnianej rozpoczęła się w 1320 roku, a została ukończona w 1328 roku. Świątynia została wybudowana w południowej części miasta przy bramie zwanej Południe, gdzie graniczyła z murami miejskimi. Budowla została rozbudowana w 1568 roku, co potwierdza chorągiewka z blachy z datą mieszcząca się na wschodnim szczycie. Dwadzieścia lat później biskup Piotr Kostka obok wezwania św. Katarzyny dołożył jeszcze jedno - św. Jana Chrzciciela. W 1628 roku w czasie wojny trzydziestoletniej wojska szwedzkie spaliły całe miasto razem ze świątynią, z której pozostały tylko mury nawy dla wiernych. Po kilkunastu latach zostało odbudowane prezbiterium, a całkowita odbudowa budowli zakończyła się dopiero w latach 1710-1719. Od tego czasu sylwetka łasińskiej fary nie uległa zmianie. 
Wyposażenie.
Wyposażenie świątyni to głównie barok i późniejsze style. W barokowym ołtarzu głównym z I połowy XVIII stulecia znajduje się obraz patronki świątyni – świętej Katarzyny razem z symbolami jej męczeństwa: mieczem i kołem, natomiast z lewej i prawej strony obrazu – rzeźbione figury apostołów Piotra i Pawła. W prezbiterium mieści się kaplica Różańca Świętego z obrazem Matki Bożej z Dzieciątkiem w charakterze Matki Bożej Śnieżnej, namalowanym zapewne w latach 1620-1640, mały chór został dostawiony po pożarze w 1719 roku oraz stalle z początku XVIII stulecia. Znajdująca się po prawej stronie prezbiterium klasycystyczno-neogotycka ambona z połowy XIX stulecia pochodzi ze zboru ewangelickiego. Prezbiterium jest odgraniczone od nawy głównej łukiem tęczowym oraz balustradą. W nawie głównej mieszczą się dwa ołtarze boczne w stylu barokowym z przełomu XVII/XVIII stulecia. Na drewnianym chórze, zajmującym całą szerokość świątyni, mieszczą się organy z pierwszej połowy XIX stulecia. Przy wejściu do zakrystii mieści się zabytkowa chrzcielnica.

</doc>
<doc id="2871185" url="https://pl.wikipedia.org/wiki?curid=2871185" title="René Vydarený">
René Vydarený

René Vydarený (ur. 6 maja 1981 w Bratysławie) – słowacki hokeista, reprezentant Słowacji, olimpijczyk.
Kariera.
Wychowanek klubu Slovana Bratysława. Od 2005 zawodnik HC Czeskie Budziejowice. W kwietniu 2013 przedłużył umowę z klubem. Od 2013 zawodnik klubu następczego przeniesionego do Hradec Králové. 31 grudnia 2013 przedłużył kontrakt z klubem o dwa lata. Od maja 2018 ponownie zawodnik Czeskich Budziejowic. W marcu 2021 ogłosił zakończenie kariery zawodniczej po sezonie 2020/2021.
Uczestniczył w turniejach mistrzostw świata w 2005, 2006, 2008, 2009, 2012, 2013 oraz zimowych igrzysk olimpijskich 2014.

</doc>
<doc id="2871186" url="https://pl.wikipedia.org/wiki?curid=2871186" title="Ádám Bogdán">
Ádám Bogdán

Ádám Bogdán (ur. 27 września 1987 w Budapeszcie) – węgierski piłkarz występujący w roli bramkarza w węgierskim klubie Ferencvárosi.
Kariera klubowa.
Karierę piłkarską rozpoczął w węgierskiej drużynie Vasas.
W sierpniu 2007 roku Ádám Bogdán podpisał 2 letni kontrakt z klubem Bolton Wanderers. Jego kontrakt został przedłużony do 2011 roku. We wrześniu 2009, dołączył do występującej w League Two drużyny Crewe Alexandra na jeden miesiąc. W Boltonie zadebiutował w wygranym meczu z Southampton 1-0 w Pucharze Ligi. W dniu 29 sierpnia 2010 Jussi Jääskeläinen otrzymał czerwoną kartkę w meczu z Birmingham i Bogdán musiał go zastępować w meczu z Arsenalem. Po powrocie Jääskeläinena znowu zasiadał na ławce rezerwowych, lecz Owen Coyle dawał mu szansę gry w pucharach. 31 marca 2011 podpisał nową umowę do 2014 roku. W sezonie 2011/12 Bogdán występował przez dłuższy czas pod nieobecność z powodu kontuzji Jääskeläinena. W dniu 2 października wpuścił 5 bramek w meczu z Chelsea (5:1). Wpuścił także gola z około 90 metrów kiedy to Tim Howard wykopał piłkę z własnego pola karnego. Na koniec sezonu spadł z Boltonem do niższej ligi.
1 lipca 2015 roku przeniósł się do Liverpoolu na zasadzie wolnego transferu.
Kariera reprezentacyjna.
W październiku 2008 roku został powołany na mecz z Maltą 1-0. Cały mecz przesiedział na ławce rezerwowych. W czerwcu 2011 roku Bogdán zachował czyste konto w wygranym 1:0 meczu z Luksemburgiem. Zagrał też w meczu z Czechami, który wygrali Węgrzy 2:1.

</doc>
<doc id="2871190" url="https://pl.wikipedia.org/wiki?curid=2871190" title="Gilberto Baires">
Gilberto Baires

Gilberto Arnulfo Baires Hernández (ur. 1 kwietnia 1990 w La Paz) – salwadorski piłkarz występujący na pozycji pomocnika, obecnie zawodnik Atlético Marte.
Kariera klubowa.
Baires jest wychowankiem klubu Atlético Marte z siedzibą w stołecznym San Salvador. Do seniorskiej drużyny, występującej wówczas w drugiej lidze salwadorskiej, został włączony jako siedemnastolatek. Szybko wywalczył sobie miejsce w wyjściowej jedenastce i po sezonie 2008/2009 awansował ze swoim zespołem do najwyższej klasy rozgrywkowej. Premierowego gola w Primera División de Fútbol Profesional strzelił 8 listopada 2009 w wygranej 3:0 konfrontacji z Atlético Balboa.
Kariera reprezentacyjna.
W 2007 roku Baires został powołany do reprezentacji Salwadoru U-17 na Młodzieżowe Mistrzostwa Ameryki Północnej, gdzie jego zespół zajął ostatnie miejsce w grupie, nie kwalifikując się na Mistrzostwa Świata U-17 w Korei Południowej. W 2009 roku wystąpił w trzech spotkaniach reprezentacji Salwadoru U-20 na Młodzieżowe Mistrzostwa Ameryki Północnej, nie wpisując się na listę strzelców, a jego ekipa odpadła z turnieju już w fazie grupowej. W 2012 roku brał udział w turnieju kwalifikacyjnym do Igrzysk Olimpijskich w Londynie. Tam pełnił jednak wyłącznie rolę rezerwowego, ani razu nie pojawił się na boisku, zaś jego drużyna odpadła ostatecznie w półfinale i nie zdołała dostać się na olimpiadę.
W 2011 roku Baires został powołany przez selekcjonera José Luisa Rugamasa na turniej Copa Centroamericana. Właśnie w tych rozgrywkach, 16 stycznia w wygranym 5:2 meczu fazy grupowej z Belize, zadebiutował w seniorskiej reprezentacji Salwadoru. Ogółem podczas tego turnieju pojawiał się na boisku czterokrotnie, przeważnie w roli rezerwowego, zaś jego drużyna zajęła ostatecznie czwarte miejsce. Kilka miesięcy później znalazł się w ogłoszonym przez urugwajskiego szkoleniowca Rubéna Israela składzie na Złoty Puchar CONCACAF, gdzie rozegrał dwa mecze, nie zdobywając bramki, za to Salwadorczycy odpadli z tych rozgrywek w ćwierćfinale.

</doc>
<doc id="2871191" url="https://pl.wikipedia.org/wiki?curid=2871191" title="Lunatic Soul (album)">
Lunatic Soul (album)

Lunatic Soul – pierwszy album studyjny side-projectu polskiego wokalisty i multiinstrumentalisty Mariusza Dudy – Lunatic Soul. Wydawnictwo ukazało się 16 października 2008 nakładem wytwórni muzycznych Mystic Production i Snapper Music. Nagrania dotrały do 23. miejsca zestawienia OLiS.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2871193" url="https://pl.wikipedia.org/wiki?curid=2871193" title="Kościół Trójcy Świętej w Połoskach">
Kościół Trójcy Świętej w Połoskach

Kościół Trójcy Świętej w Połoskach – rzymskokatolicki kościół w Połoskach, pierwotnie cerkiew prawosławna, następnie neounicka.
Historia.
Parafia unicka w Połoskach, dysponująca własną świątynią, powstała najpóźniej w 1726. Wskutek likwidacji unickiej diecezji chełmskiej w 1875 przeszła do eparchii chełmsko-warszawskiej Rosyjskiego Kościoła Prawosławnego. Szesnaście lat później w Połoskach została wzniesiona z drewna nowa cerkiew prawosławna. W 1919 obiekt ten został zrewindykowany na rzecz Kościoła katolickiego i przemianowany na katolicki kościół filialny należący do parafii w Tucznej. Cztery lata później stał się własnością parafii neounickiej. W latach 1941-1945 świątynia ponownie znajdowała się w rękach społeczności prawosławnej. Była czynna jeszcze na początku r. 1947, uczęszczało do niej wówczas 747 parafian. Świątynia ostatecznie przeszła na własność Kościoła katolickiego po wywózkach prawosławnych Ukraińców w ramach Akcji Wisła. W 1966 obiekt został wyremontowany, zaś od 1973 jest siedzibą parafii Trójcy Świętej.
Architektura.
Dawna cerkiew w Połoskach jest budowlą drewnianą o konstrukcji zrębowej, szalowaną, na podmurówce, orientowaną i trójdzielną zgodnie z kanonami budownictwa cerkiewnego. Wnętrze świątyni kryte jest płaskim stropem wspartym na czterech słupach. Elewację frontową poprzedza ganek z daszkiem dwuspadowym, jej częścią jest także czworoboczna wieża. Znacznie mniejsza, ośmioboczna wieżyczka znajduje się nad nawą. Wszystkie okna w obiekcie zamknięte są półkoliście.
Główny ołtarz kościoła powstał w II poł. XVIII w. w stylu barokowym, wstawiony do niego obraz Trójcy Świętej jest młodszy, powstał w pierwsze połowie wieku XIX. Pierwszy z ołtarzy bocznych jest konstrukcją z 1923, naśladującą estetykę barokową, drugi powstał w zbliżonym czasie z elementów wyposażenia cerkiewnego przejętego po likwidowanej parafii prawosławnej w Połoskach. W ołtarzach bocznych znajdują się odpowiednio wizerunki Najświętszego Serca Jezusa i Matki Boskiej Częstochowskiej. W kościele przechowywane są także osiemnastowieczna monstrancja, XIX-wieczny krucyfiks i pochodząca z tego samego okresu ikona Ukrzyżowania.

</doc>
<doc id="2871199" url="https://pl.wikipedia.org/wiki?curid=2871199" title="Jiang Ning">
Jiang Ning

Jiang Ning (; ; , ur. 1 września 1986 w Qingdao) – piłkarz chiński grający na pozycji bocznego pomocnika. Od 2015 roku jest zawodnikiem klubu Guangzhou R&amp;F.
Kariera klubowa.
Swoją karierę piłkarską Jiang rozpoczął w klubie Qingdao Jonoon. W 2004 roku awansował do kadry pierwszej drużyny, a 16 maja 2004 zadebiutował w chińskiej Super League w zremisowanym 2:2 meczu z Interem Szanghaj, w którym zdobył gola. W Qingdao Jonoon grał do końca sezonu 2010.
W 2011 roku Jiang przeszedł do Guangzhou Evergrande. Swój debiut w nim zanotował 9 kwietnia 2011 w zremisowanym 1:1 wyjazdowym meczu z zespołem Shanghai Shenxin. Zarówno w 2011, jak i 2012 roku, wywalczył z Evergrande mistrzostwo Chin. W 2012 roku zdobył też Puchar Chin i Superpuchar Chin.
Na początku 2013 roku Jiang zmienił klub i został piłkarzem zespołu Guangzhou R&amp;F. W 2016 przeszedł do Hebei China Fortune.
Kariera reprezentacyjna.
W reprezentacji Chin Jiang zadebiutował 17 lutego 2008 roku w przegranym 2:3 towarzyskim meczu z Koreą Południową. W tym samym roku zagrał w kadrze U-23 na Igrzyskach Olimpijskich w Pekinie. W 2010 roku wywalczył z Chinami mistrzostwo Azji Wschodniej.

</doc>
<doc id="2871201" url="https://pl.wikipedia.org/wiki?curid=2871201" title="CA$H">
CA$H

CA$H – singel Aurelii Gaçe nagrany z raperem Mc Kresha, wydany 12 czerwca 2011 roku. Piosenka została napisana przez nich samych wraz z Dr. Flori, a skomponowana przez macedońskiego kompozytora Darko Dimitrowa.
Teledysk do piosenki został wyprodukowany przez firmę produkcyjną Pulla Pictures, a opublikowany w serwisie YouTube 12 czerwca 2011 roku. Aurela w klipie wciela się w bogatą, zepsutą i uzależnioną od pieniędzy dziewczynę.
Piosenka znalazła się na albumie "Paraprakisht".

</doc>
<doc id="2871205" url="https://pl.wikipedia.org/wiki?curid=2871205" title="Liu Jian">
Liu Jian

Liu Jian (; , ur. 20 sierpnia 1984 w Zibo) – piłkarz chiński grający na pozycji pomocnika. Od 2014 jest zawodnikiem klubu Guangzhou Evergrande.
Kariera klubowa.
Swoją karierę piłkarską Liu rozpoczął w klubie Qingdao Jonoon. W 2004 roku awansował do kadry pierwszej drużyny, a 19 września 2004 zadebiutował w chińskiej Super League w zremisowanym 1:1 meczu z Sichuanem Guancheng. W 2005 roku stał się podstawowym zawodnikiem Qingdao Jonoon. Był też kapitanem zespołu z miasta Qingdao. W 2014 przeszedł do Guangzhou Evergrande. W 2014 i 2015 został z nim mistrzem Chin.
Kariera reprezentacyjna.
W reprezentacji Chin Liu zadebiutował w 2007 roku. W 2008 roku wystąpił z kadrą Chin na mistrzostwach Azji Wschodniej.

</doc>
<doc id="2871207" url="https://pl.wikipedia.org/wiki?curid=2871207" title="HMS H13">
HMS H13

HMS H13 – brytyjski okręt podwodny typu "H". Zbudowany w roku 1915 w Fore River Shipyard, Quincy, gdzie okręt został wodowany w 1915 roku. 
H13 razem z innymi okrętami zamówionymi w Fore River Shipyard w USA po oddaniu do użytku został internowany w USA do momentu przystąpienia Stanów Zjednoczonych do I wojny światowej w kwietniu 1917 roku.
W 1917 roku na prośbę Royal Navy HMS H13 oraz pozostałe wyprodukowane w Stanach Zjednoczonych (od HMS H14 do HMS H20) zostały przekazane Armada de Chile, w zamian za zamówione przez marynarkę chilijska, na początku lat dziesiątych XX wieku, a nieukończone w momencie wybuchu I wojny światowej okręty liniowe: „Almirante Latorre” oraz „Almirante Cochrane”. Początkowo okręt nosił miano H1, a w 1924 roku został przemianowany na „Guacolda”. 
W marynarce chilijskiej służył do 1949 roku.

</doc>
<doc id="2871208" url="https://pl.wikipedia.org/wiki?curid=2871208" title="Kristián Kudroč">
Kristián Kudroč

Kristián Kudroč (ur. 21 maja 1981 w Michalovcach) – słowacki hokeista, reprezentant Słowacji, trener.
Kariera.
Wychowanek klubu HC VTJ MEZ Michalovce. Od kwietnia 2010 roku zawodnik Sibiru Nowosybirsk. Od stycznia 2014 zawodnik kazachskiego klubu Barys Astana. Od maja 2014 zawodnik Awangardu Omsk. Przed sezonem KHL (2014/2015) odniósł kontuzję, z powodu której nie zagrał w nowym zespole i jego kontrakt został rozwiązany w połowie października 2014. Od czerwca 2015 zawodnik Mietałłurga Nowokuźnieck, lecz w sierpniu tego roku jego kontrakt został rozwiązany. Od stycznia 2016 zawodnik HC Pilzno 1929. Odszedł z klubu z końcem kwietnia 2016. Od lipca do października 2016 zawodnik austriackiego HC Innsbruck. Od listopada do grudnia 2016 zawodnik Nottingham Panthers.
Uczestniczył w turniejach mistrzostw świata juniorów do lat 18 1999, mistrzostw świata juniorów do lat 20 2000, mistrzostw świata 2012.
Ze względu na swój wysoki wzrost zyskał wśród rodaków przydomek "Sibírsky Chára (Syberyjski Chára)" w odniesieniu do innego słowackiego obrońcy hokejowego o wysokiej posturze, Zdeno Cháry oraz faktu, że od 2012 do 2014 grał w klubie z Nowosybirska na Syberii.
W 2017 zakończył karierę zawodniczą i został trenerem szwedzkiego zespołu AIK Härnösand

</doc>
<doc id="2871209" url="https://pl.wikipedia.org/wiki?curid=2871209" title="Czarna dziewczyna">
Czarna dziewczyna

Czarna dziewczyna – singel polskiego zespołu Ivan i Delfin, wydany w 2005 na reedycji albumu "Czarne oczy – złota edycja". Autorami piosenki są Michał Szymański, Iwan Komarenko i Paweł Radziszewski.
Kompozycja reprezentowała Polskę w 50. Konkursie Piosenki Eurowizji w Kijowie w 2005 roku.
Historia utworu.
Kompozycja.
Muzycznie piosenka inspirowana jest wschodnioeuropejską muzyką folkową. Podczas nagrywania wykorzystano m.in. dźwięki mandoliny i akordeonu. Utwór skomponował Łukasz Lazer, a dwujęzyczny (polsko-rosyjski) tekst napisali Michał Szymański, Iwan Komarenko i Paweł Radziszewski. Produkcją i aranżacją zajął się Wojciech Olszewski, który zagrał również partie basowe w piosence. W tekście piosenki podmiot śpiewa o miłości do czarnowłosej dziewczyny romskiego pochodzenia, z którą chce się związać. 
Teledysk.
Teledysk do utworu „Czarna dziewczyna” został nakręcony w warszawskim klubie "Jezioro Łabędzie". Zdjęcia realizowano 1 marca 2005, pod okiem reżyserki Izy Poniatowskiej. W klipie gościnnie zagrało kilku autorów z serialu "M jak miłość". W teledysku wykorzystano również fragment występu zespołu w programie "Stratosfera".
Konkurs Piosenki Eurowizji.
29 stycznia 2005 podczas programu Telewizji Polskiej "Stratosfera" ogłoszono, że utwór „Czarna dziewczyna” został wybrany wewnętrznie przez specjalną komisję jurorską na reprezentanta Polski w 50. Konkursie Piosenki Eurowizji. W skład sędziowski weszło 28 jurorów, a za kandydaturą zespołu zagłosowało 15 z nich, tj.: Jacek Cieślak ("Rzeczpospolita"), Janusz Czajka (Wirtualna Polska), Tomasz Deszczyński (Stowarzyszenie Miłośników Konkursu Piosenki Eurowizji OGAE Polska), Alina Dragan (dziennikarz muzyczny Programu Trzeciego Polskiego Radia), Mariusz Duma ("Disco Music Club"), Leszek Gnoiński ("Codzienna Gazeta Muzyczna"), Wojciech Jagielski (Radio Zet), Zygmunt Kukla (dyrygent), Aleksander Rogoziński (Radio Kolor), Robert Sankowski ("Gazeta Wyborcza"), Tomasz Słoń (Interia.pl), Michał Szcześniak ("Życie"), Paweł Sztompke (Polskie Radio), Łukasz Wawro (Onet.pl), Andrzej Witkowski (TVP1). Utwór zdobył w sumie 141 punktów, w tym najwyższą notę 12 punktów od ośmiu jurorów.
19 maja 2005 zespół zaprezentował utwór jako ostatni, 25. w kolejności w półfinale konkursu. Utwór zdobył łącznie 81 punktów i uplasował się 11. miejscu, przez co nie zakwalifikował się do finału. Do awansu zabrakło mu czterech punktów.
Krytyka.
Przed Eurowizją.
Wybór piosenki „Czarna dziewczyna” na utwór reprezentujący Polskę w konkursie spotkał się z szerokim odzewem w mediach. Polscy fani Eurowizji zarzucali kompozycji to, że reprezentuje gatunek disco polo. Krytycznie o szansach utworu na wygraną wypowiedział się m.in. przewodniczący eurowizyjnej komisji TVP Janusz Kosiński. Zwolennicy utworu twierdzili, że „na tego typu festiwal ten zespół się nadaje w sam raz. Tam nie ma po co wysyłać zbyt zaawansowanej muzyki”. 
Wśród zagranicznych fanów konkursu również nastąpił podział. Dla jednych „Czarna dziewczyna” była „doskonałym utworem na festiwal Eurowizji”, według innych utwór nie ma żadnych szans na sukces.
Sceniczna prezentacja utworu była pozytywnie oceniana przez dziennikarzy oglądających próby sceniczne oraz entuzjastycznie przyjmowana przez publiczność obecną na próbach.
Po Eurowizji.
Po półfinale konkursu dziennikarka muzyczna Maria Szabłowska skomentowała półfinałowy występ zespołu słowami: "Niepotrzebnie postawiliśmy na ludyczność. Głosowanie pokazało, że europejska publiczność lubi nie tylko lekką muzykę. Prawdopodobnie zjadła ich trema. Iwan Komarenko nie rozwinął się na scenie i słabo zaśpiewał". Media określały występ jako „słaby”.
W czerwcu 2012 roku sceniczna prezentacja piosenki znalazła się w rankingu dwudziestu najciekawszych występów eurowizyjnych ostatnich lat zorganizowanym przez chorwacki portal "Eurosong.hr". Umieszczenie występu w zestawieniu tłumaczono słowami: "Wielu twierdzi, że utwór powinien być lepszy. Na poziomie prezentacji scenicznej zrobiono wszystko, co się da. Ciekawy, wesoły, energiczny i euforyczny występ. Zgodnie z rytmem refrenu, sama atmosfera robi się „silniejsza”, a Cyganki w kolorowych sukniach przez cały występ uświadamiają nam – cieszcie się, kochajcie i weselcie!".

</doc>
<doc id="2871211" url="https://pl.wikipedia.org/wiki?curid=2871211" title="Peter Taylor (piłkarz)">
Peter Taylor (piłkarz)

Peter John Taylor (ur. 3 stycznia 1953) – angielski piłkarz występujący na pozycji skrzydłowego. 4-krotny reprezentant Anglii. Po zakończeniu kariery piłkarskiej został trenerem.

</doc>
<doc id="2871225" url="https://pl.wikipedia.org/wiki?curid=2871225" title="Joaquin Garcia Monge">
Joaquin Garcia Monge



</doc>
<doc id="2871226" url="https://pl.wikipedia.org/wiki?curid=2871226" title="Kamienica przy ul. Floriana Szarego 4 w Kłodzku">
Kamienica przy ul. Floriana Szarego 4 w Kłodzku

Kamienica przy ul. Floriana Szarego 4 w Kłodzku – pochodząca z 1906 roku zabytkowa secesyjna kamienica.
Opis.
Budynek został wzniesiony w 1906 roku w stylu secesyjnym. Na parterze ulokowano łaźnię miejską. Jak wynika z zachowanych reklam, nie było to jedynie zwyczajne miejsce kąpieli, ale kompleksowy zakład wodoleczniczy o nazwie "Mariannenbad Glatz", gdzie wykonywano również zabiegi z użyciem prądu elektrycznego. Nazwa zakładu pochodzi najprawdopodobniej od imienia królewny Marianny Orańskiej, historycznej postaci Ziemi kłodzkiej.
Obecnie na parterze budynku mieści się przychodnia POZ, w suterenie są punkty handlowe, a na piętrach mieszkania.
Decyzją wojewódzkiego konserwatora zabytków z dnia 1 października 1988 roku kamienica została wpisana do rejestru zabytków

</doc>
<doc id="2871227" url="https://pl.wikipedia.org/wiki?curid=2871227" title="Jemielian Jarosławski">
Jemielian Jarosławski



</doc>
<doc id="2871230" url="https://pl.wikipedia.org/wiki?curid=2871230" title="Posłowie do Parlamentu Europejskiego 1973–1977">
Posłowie do Parlamentu Europejskiego 1973–1977

Posłowie do Parlamentu Europejskiego w latach 1973–1977 zostali mianowani przez parlamenty krajowe 6 państw członkowskich Unii Europejskiej. Kadencja rozpoczęła się 1 stycznia 1973 i zakończyła się 1 marca 1977.
Pomiędzy państwa członkowskie podzielono 198 mandaty.
Na mocy porozumienia między liberałami a socjalistami przewodniczącym PE był Cornelis Berkhouwer (do 1975), a następnie Georges Spénale.
W Parlamencie Europejskim w latach 1973–1977 powołano siedem frakcji politycznych:

</doc>
<doc id="2871232" url="https://pl.wikipedia.org/wiki?curid=2871232" title="Guacolda">
Guacolda



</doc>
<doc id="2871236" url="https://pl.wikipedia.org/wiki?curid=2871236" title="Włodzimierz Bobrownicki">
Włodzimierz Bobrownicki

Włodzimierz Marian Tadeusz Bobrownicki (ur. 16 września 1892 we Lwowie, zm. 14 grudnia 1980 we Wrocławiu) – polski chemik technolog. Opracował nową metodę produkcji supertomasyny.
Studiował chemię na Wydziale Chemicznym Politechniki w Monachium uzyskując w 1916 tytuł inżyniera chemika. W latach 1918–1920 żołnierz Błękitnej Armii. Współpracownik Ignacego Mościckiego w Zakładach Chemicznych „Metan” we Lwowie, od 1922 w Państwowej Fabryce Związków Azotowych w Chorzowie, m.in. szef wydziału chemicznego. W latach 1940–1944 współpracownik rządu RP na uchodźstwie, od 1948 profesor nadzwyczajny Politechniki Wrocławskiej. Tytuł profesora zwyczajnego uzyskał w 1957, od 1953 członek korespondent od 1966 członek rzeczywisty PAN. W latach 1956–1978 kierownik Zakładu Fizykochemicznych Podstaw Technologii Instytutu Chemii Fizycznej PAN we Wrocławiu. W latach 1961–1978 redaktor naczelny czasopisma „Chemia Stosowana”.
Główne prace: „Technologia związków azotowych” (1955–1956), „Technologia związków fosforowych” (1958), „Technologia chemiczna nieorganiczna” (1965), „Technologia soli potasowych” (1969, wspólnie z T. Pieniążkiem). Jego uczniem był Antoni Radliński. 

</doc>
<doc id="2871237" url="https://pl.wikipedia.org/wiki?curid=2871237" title="HMS H16">
HMS H16

HMS H16 – brytyjski okręt podwodny typu "H". Zbudowany w roku 1915 w Fore River Shipyard, Quincy, gdzie okręt został wodowany w 1915 roku. 
H16 razem z innymi okrętami zamówionymi w Fore River Shipyard w USA po oddaniu do użytku został internowany w USA do momentu przystąpienia Stanów Zjednoczonych do I wojny światowej w kwietniu 1917 roku.
W lipcu 1917 roku na prośbę Royal Navy HMS H16 oraz pozostałe wyprodukowane w Stanach Zjednoczonych (HMS H13 oraz od HMS H17 do HMS H20) zostały przekazane Armada de Chile, w zamian za zamówione przez marynarkę chilijska, na początku lat dziesiątych XX wieku, a nieukończone w momencie wybuchu I wojny światowej okręty liniowe: „Almirante Latorre” oraz „Almirante Cochrane”. Początkowo okręt nosił miano H2, a w 1924 roku został przemianowany na „Tegualda”. 
W marynarce chilijskiej służył do 1949 roku.

</doc>
<doc id="2871238" url="https://pl.wikipedia.org/wiki?curid=2871238" title="Sankt Veit">
Sankt Veit



</doc>
<doc id="2871239" url="https://pl.wikipedia.org/wiki?curid=2871239" title="Tegualda">
Tegualda



</doc>
<doc id="2871241" url="https://pl.wikipedia.org/wiki?curid=2871241" title="Republika Angielska">
Republika Angielska

Republika Angielska, Rzeczpospolita Angielska () – byt państwowy obejmujący Anglię w latach 1649–1660, w którym rządy sprawował parlament (1649–1653, 1659–1660) oraz lordowie protektorzy – Oliver Cromwell (1653–1658) i Richard Cromwell (1658–1659). Rządy lordów protektorów miały charakter dyktatury, a samo państwo nosiło w ich czasie nazwę Protektoratu ("the Protectorate"; formalnie "Commonwealth of England, Scotland and Wales"). Okres istnienia Republiki zwany jest także bezkrólewiem ("Interregnum").
Historia.
Od 1642 w Królestwie Anglii toczyła się wojna domowa przeciwko królowi Karolowi I. Po serii zwycięstw nad wojskami rojalistów z Izby Gmin usunięto zwolenników ugody z monarchą, a Izbę Lordów pozbawiono wszelkiej władzy. Całkowicie podległy armii parlament (tzw. kadłubowy) zwołał sąd, który w styczniu 1649 roku oskarżył Karola I o zdradę państwa, skazując go na ścięcie, czego dokonano 30 stycznia. Wkrótce po wykonaniu wyroku formalnie zlikwidowano urząd króla, a Anglię ogłoszono „wspólnotą”, „rzecząpospolitą” ("Commonwealth") rządzoną przez parlament. 
W Królestwach Szkocji i Irlandii, które w czasie panowania Karola I znajdowały się w unii personalnej z Anglią, po straceniu Karola I za jego następcę uznano jego syna Karola II (w Szkocji dokonano jego koronacji). Po interwencji wojsk Cromwella, w 1652 oba kraje formalnie wcielono do republiki (faktyczny podbój Irlandii zakończył się w 1653, a inkorporacja Szkocji nastąpiła w 1657). 
Po czterech latach nieudolnych rządów Parlamentu Kadłubowego Oliver Cromwell rozpędził go, a po kilku miesiącach rozwiązał także nowo sformowany tzw. Parlament Świętych. 16 grudnia 1653 roku na mocy sporządzonej przez grupę oficerów konstytucji zwanej Instrumentem Rządzenia Cromwell przejął władzę w państwie jako lord protektor. Po śmierci Olivera Cromwella 3 września 1658 władzę przejął jego syn Richard. W następstwie jego rezygnacji, która miała miejsce 25 maja 1659, władza powróciła w ręce parlamentu, który rok później zadecydował o restauracji monarchii i wyborze na króla Karola II.

</doc>
<doc id="2871242" url="https://pl.wikipedia.org/wiki?curid=2871242" title="St. Veit">
St. Veit



</doc>
<doc id="2871243" url="https://pl.wikipedia.org/wiki?curid=2871243" title="HMS H17">
HMS H17

HMS H17 – brytyjski okręt podwodny typu "H". Zbudowany w roku 1915 w Fore River Shipyard w Quincy, gdzie okręt został wodowany w 1915 roku. 
H17 razem z innymi okrętami zamówionymi w Fore River Shipyard w USA po oddaniu do użytku został internowany w USA do momentu przystąpienia Stanów Zjednoczonych do I wojny światowej w kwietniu 1917 roku.
W lipcu 1917 roku na prośbę Royal Navy HMS H17 oraz pozostałe wyprodukowane w Stanach Zjednoczonych (HMS H13 oraz od HMS H17 do HMS H20) zostały przekazane Armada de Chile, w zamian za zamówione przez marynarkę chilijska, na początku lat dziesiątych XX wieku, a nieukończone w momencie wybuchu I wojny światowej okręty liniowe: „Almirante Latorre” oraz „Almirante Cochrane”. Początkowo okręt nosił miano H3, a w 1924 roku został przemianowany na „Rucumilla”. 
W marynarce chilijskiej służył do 1945 roku.

</doc>
<doc id="2871245" url="https://pl.wikipedia.org/wiki?curid=2871245" title="Nouvelle Chanson">
Nouvelle Chanson

Nouvelle Chanson, Chanson Nouveau lub New Chanson – styl muzyki francuskiej, inspirowany francuską chanson (np. Jacques Brel, Barbara i Charles Aznavour), ale w bardziej nowoczesnej stylistyce. Wpływ na ten kierunek wywarli awangardowi artyści, np. Serge Gainsbourg, Brigitte Fontaine, Juliette Gréco i Georges Brassens.
Głównymi propagatorami Nouvelle Chanson są tacy wykonawcy jak Benjamin Biolay, Émilie Simon, Coralie Clement, Keren Ann, Françoiz Breut, Olivia Ruiz, i Camille.
Znani współcześni anglojęzyczni artyści, którzy mogą być również określani jako wykonawcy "New Chanson", posiadają styl muzyczny wyraźnie inspirowany współczesną francuską muzyką. Przykładem tego nurtu są np. nowojorczyk Rufus Wainwright, jego siostra Martha Wainwright (która nagrała cover piosenki Barbary „Dis, quand reviendras-tu?”), Regina Spektor (widać wpływy francuskie w piosenkach takich jak „Après moi” i „Ne me quitte pas”), CocoRosie (Amerykanki, obecnie z siedzibą w Paryżu) i londyńska piosenkarka Ana Silvera.
Charakterystyka.
"Nouvelle Chanson" rozwinęło się poprzez nowoczesne wpływy takie jak rock i electro. Gatunek czerpie inspiracje artystyczne z dadaizmu i surrealizmu, a warstwa tekstowa ma źródła w baśni, poezji współczesnej i literaturze realizmu magicznego, zawiera elementy surrealistyczne i metaforyczne oraz cierpki, inteligentny humor i tendencję do teatralności. Cechą charakterystyczną "chanson" i "nouvelle chanson" jest to, że sam język francuski jest środkiem artystycznym. Nacisk kładziony jest na rzemiosło – wielu z artystów jest klasycznie wykształconych i/lub studiowało muzykę w stopniu akademickim (np. Benjamin Biolay studiował w Konserwatorium Narodowym w Lyonie), Émilie Simon studiowała muzykologię na Uniwersytecie w Montpellier, a Ana Silvera występowała z the English National Opera and Royal Opera House).
Podgatunki.
"Nouvelle Chanson" może być podzielone na następujące podgatunki:

</doc>
<doc id="2871246" url="https://pl.wikipedia.org/wiki?curid=2871246" title="Rucumilla">
Rucumilla



</doc>
<doc id="2871247" url="https://pl.wikipedia.org/wiki?curid=2871247" title="Ralph McInerny">
Ralph McInerny

Ralph Matthew McInerny (ur. 24 lutego 1929, zm. 29 stycznia 2010) – amerykański filozof katolicki, profesor University of Notre Dame, dyrektor Centrum im. Jacques’a Maritain, powieściopisarz. Autor 67 książek i licznych artykułów publikowanych w pismach katolickich. Na język polski przetłumaczono jego pracę "Zagadnienie etyki chrześcijańskiej".

</doc>
<doc id="2871248" url="https://pl.wikipedia.org/wiki?curid=2871248" title="Love Again">
Love Again

LOVE again – czternasty album japońskiej piosenkarki Ayumi Hamasaki. Płyta została wydana 8 lutego 2013 roku. Album jest czwartym wydawnictwem z serii świętującej 15. rocznicę piosenkarki. W jego skład wchodzą utwory z dwóch wydanych wcześniej minialbumów: LOVE" i again". Album został wydany w formatach: CD, CD+DVD, CD+Blue-Ray, Playbutton, CD+DVD+Goods i CD+Blu-ray+Goods.

</doc>
<doc id="2871249" url="https://pl.wikipedia.org/wiki?curid=2871249" title="Mahamaya Nagar (dystrykt)">
Mahamaya Nagar (dystrykt)

Mahamaya Nagar (Hathras) (Hindi: महामायानगर ज़िला, Urdu: مہامایا نگر ضلع) – dystrykt w stanie Uttar Pradesh w Indiach. Stolicą dystryktu jest miasto Hathras.

</doc>
<doc id="2871250" url="https://pl.wikipedia.org/wiki?curid=2871250" title="Cmentarz żydowski w Kłecku">
Cmentarz żydowski w Kłecku

Cmentarz żydowski w Kłecku mieścił się w sąsiedztwie nekropolii katolickiej i ewangelickiej, w części miasta zwanej Kierkowo (nazwa od i pol. "kirkut", oznaczających cmentarz), przy ulicy Ustronie.
W czasie II wojny światowej hitlerowcy zniszczyli cmentarz. Macewy zostały przez nich wykorzystane do wybrukowania ulic w mieście. Do dnia dzisiejszego nie zachowały się żadne nagrobki. Szczegółowe informacje o kulturze żydowskiej w Kłecku znajdują się na tablicy informacyjnej Szlaku Kłeckich Świątyń w miejscu dawnej synagogi i domu pogrzebowego zarządzanego przez kahał.

</doc>
<doc id="2871251" url="https://pl.wikipedia.org/wiki?curid=2871251" title="HMS H18">
HMS H18

HMS H18 – brytyjski okręt podwodny typu "H". Zbudowany w roku 1915 w Fore River Shipyard, Quincy, gdzie okręt został wodowany w 1915 roku. 
H18 razem z innymi okrętami zamówionymi w Fore River Shipyard w USA po oddaniu do użytku został internowany w USA do momentu przystąpienia Stanów Zjednoczonych do I wojny światowej w kwietniu 1917 roku.
W lipcu 1917 roku na prośbę Royal Navy HMS H18 oraz pozostałe wyprodukowane w Stanach Zjednoczonych (HMS H13 oraz od HMS H17 do HMS H20) zostały przekazane Armada de Chile. W zamian za zamówione przez marynarkę chilijska, na początku lat dziesiątych XX wieku, a nieukończone w momencie wybuchu I wojny światowej okręty liniowe „Almirante Latorre” oraz „Almirante Cochrane”. Początkowo okręt nosił miano H4, a w 1924 roku został przemianowany na „Guale”. 
W marynarce chilijskiej służył do 1945 roku.

</doc>
<doc id="2871253" url="https://pl.wikipedia.org/wiki?curid=2871253" title="Quidora">
Quidora



</doc>
<doc id="2871254" url="https://pl.wikipedia.org/wiki?curid=2871254" title="HMS H19">
HMS H19

HMS H19 – brytyjski okręt podwodny typu "H". Zbudowany w roku 1915 w Fore River Shipyard, Quincy, gdzie okręt został wodowany w 1915 roku. 
H19 razem z innymi okrętami zamówionymi w Fore River Shipyard w USA po oddaniu do użytku został internowany w USA do momentu przystąpienia Stanów Zjednoczonych do I wojny światowej w kwietniu 1917 roku.
W lipcu 1917 roku na prośbę Royal Navy HMS H19 oraz pozostałe wyprodukowane w Stanach Zjednoczonych (HMS H13 oraz od HMS H16 do HMS H20) zostały przekazane Armada de Chile, w zamian za zamówione przez marynarkę chilijska, na początku lat dziesiątych XX wieku, a nieukończone w momencie wybuchu I wojny światowej okręty liniowe: „Almirante Latorre” oraz „Almirante Cochrane”. Początkowo okręt nosił miano H5, a w 1924 roku został przemianowany na „Quidora”. 
W marynarce chilijskiej służył do 1945 roku.

</doc>
<doc id="2871255" url="https://pl.wikipedia.org/wiki?curid=2871255" title="Republika Anglii">
Republika Anglii



</doc>
<doc id="2871256" url="https://pl.wikipedia.org/wiki?curid=2871256" title="Christopher Glombard">
Christopher Glombard

Christopher Glombard (ur. 5 lipca 1989 w Montreuil) – francuski piłkarz grający na pozycji obrońcy, reprezentant Martyniki.

</doc>
<doc id="2871257" url="https://pl.wikipedia.org/wiki?curid=2871257" title="Fresia">
Fresia



</doc>
<doc id="2871258" url="https://pl.wikipedia.org/wiki?curid=2871258" title="HMS H20">
HMS H20

HMS H20 – brytyjski okręt podwodny typu "H". Zbudowany w roku 1915 w Fore River Shipyard, Quincy, gdzie okręt został wodowany w 1915 roku. 
H20 razem z innymi okrętami zamówionymi w Fore River Shipyard w USA po oddaniu do użytku został internowany w USA do momentu przystąpienia Stanów Zjednoczonych do I wojny światowej w kwietniu 1917 roku.
W lipcu 1917 roku na prośbę Royal Navy HMS H20 oraz pozostałe wyprodukowane w Stanach Zjednoczonych (HMS H13 oraz od HMS H16 do HMS H20) zostały przekazane Armada de Chile, w zamian za zamówione przez marynarkę chilijska, na początku lat dziesiątych XX wieku, a nieukończone w momencie wybuchu I wojny światowej okręty liniowe: „Almirante Latorre” oraz „Almirante Cochrane”. Początkowo okręt nosił miano H6, a w 1924 roku został przemianowany na „Fresia”. 
W marynarce chilijskiej służył do 1945 roku.

</doc>
<doc id="2871259" url="https://pl.wikipedia.org/wiki?curid=2871259" title="Cienkołuskie">
Cienkołuskie



</doc>
<doc id="2871260" url="https://pl.wikipedia.org/wiki?curid=2871260" title="Ościste">
Ościste



</doc>
<doc id="2871265" url="https://pl.wikipedia.org/wiki?curid=2871265" title="HMS H21">
HMS H21

HMS H21 – brytyjski okręt podwodny typu "H". Zbudowany w roku 1917 w stoczni Vickers w Barrow-in-Furness, gdzie okręt został wodowany 20 października 1917 roku. Do służby w Royal Navy został przyjęty 28 stycznia 1918 roku.
HMS H21 był pierwszym z serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tej klasy.
W listopadzie 1918 roku okręt należał do Ósmej Flotylli Okrętów Podwodnych ("8th Submarine Flotilla") stacjonującej w Yarmouth
13 lipca 1927 roku H21 został sprzedany firmie Cashmore z Newport.

</doc>
<doc id="2871271" url="https://pl.wikipedia.org/wiki?curid=2871271" title="Cmentarz żydowski w Mieszkowie">
Cmentarz żydowski w Mieszkowie

Cmentarz żydowski w Mieszkowie - kirkut mieścił się za miastem w odległości około l kilometra w stronę północną (niedaleko cmentarza ewangelickiego), po prawej stronie (około 250 m) od szosy do Poznania. 
W czasie II wojny światowej został zdewastowany przez hitlerowców. Po kirkucie pozostał niewielki ślad materialny.

</doc>
<doc id="2871272" url="https://pl.wikipedia.org/wiki?curid=2871272" title="Color a Dinosaur">
Color a Dinosaur

Color a Dinosaur – komputerowa gra edukacyjna wydana na konsolę NES w lipcu 1993 roku przez firmę Virgin Games. Grę opublikowano jedynie w Ameryce Północnej.
Opis.
W grze gracz ma możliwość kolorowania różnych wizerunków dinozaurów przy użyciu dołączonej palety. Dinozaury w grze wzorowane są na różnych gatunkach, na przykład na triceratopsie czy tyranozaurze. Dinozaury są przedstawione w sposób typowy dla tradycyjnych kolorowanek, w grze do wyboru jest ich 16 rodzajów. Paleta barw jest dosyć ograniczona: znajduje się w niej kilka podstawowych kolorów, a także kilka dodatkowych wzorów. Dodatkowe kolory i wzory można wywoływać przyciskiem SELECT.
Gra jest przeznaczona dla młodszych graczy – nie posiada ona zaawansowanych funkcji: animacji, minigier, łamigłówek itp. Z powodu zbytniej prostoty, braku funkcji zapisu i słabej oprawy graficznej gra była często krytykowana przez graczy. W 2010 roku "Color a Dinosaur" znalazła się na 23. miejscu na liście najgorszych gier wszech czasów według portalu UGO.

</doc>
<doc id="2871274" url="https://pl.wikipedia.org/wiki?curid=2871274" title="Bonson (raper)">
Bonson (raper)

Damian Adrian Kowalski ps. Bonson, Bonus, Bons (ur. 29 marca 1990 w Szczecinie) – polski raper, reprezentant szczecińskiej sceny hip-hopowej. Członek zespołów BonSoul, BBQ, Almost Famous oraz kolektywu SB Maffija oraz Stoprocent. Współtworzy także duety wraz z Matkiem, Brusem oraz Laikike1. Bonson współpracował ponadto m.in. z takimi wykonawcami jak: Quebonafide, Avi, Buczer, Rena, Chada, Gruby Mielzky, Sobota, Hukos, Cira, 2sty, Planet ANM, KPSN, Gedz, Mam Na Imię Aleksander, Białas, Tede, VNM, Wu, Pih, TMK aka Piekielny, Troom oraz Sarius.

</doc>
<doc id="2871277" url="https://pl.wikipedia.org/wiki?curid=2871277" title="Marcin Liber">
Marcin Liber

Marcin Liber (ur. 13 stycznia 1970 w Zielonej Górze) – polski reżyser teatralny, dramaturg, scenograf.

</doc>
<doc id="2871280" url="https://pl.wikipedia.org/wiki?curid=2871280" title="Maastunnel">
Maastunnel

Tunel pod Mozą Maastunnel w Rotterdamie, Holandii (architekci: J.P. van Bruggen, Ad van der Steur) jest najstarszym tunelem budowanym metodą zanurzeniową w kraju. Połączył on brzegi Nowej Mozy, północ i południe miasta Rotterdam. Tunel składa się z czterech rur: dwóch dla ruchu samochodowego i po jednej do komunikacji pieszej i rowerowej. Budowę tunelu rozpoczęto w roku 1937 i zakończono w czasach okupacji hitlerowskiej w 1942 (właściwie już w 1941, jednakże oficjalne otwarcie odbyło się na początku 1942).
Długość tunelu wynosi 1373 metry, wliczając wjazdy. Zamknięty tunel ma długość 1070 metrów. Najgłębszy punkt tunelu znajduje się na głębokości około 20 metrów poniżej poziomu morza. Na powierzchni tunel może być rozpoznany przez dwie charakterystyczne wieże wentylacyjne na brzegach rzeki Mozy.
Każdego dnia korzysta z niego około 60000 pojazdów, wielu cyklistów oraz piesi. To sprawia, że Tunel pod Mozą jest ważnym elementem w systemie komunikacyjnym Rotterdamu.
Historia.
Budowa tunelu została poprzedzona intensywnymi dyskusjami. Wszyscy byli zgodni, że nowe połączenie pomiędzy rozdzielonym rzeką Rotterdamem jest potrzebne, by rozładować ruch lokalny (przede wszystkim pieszy i rowerowy) oraz ruch krajowy (połączenie drogowe północy z południem). Skoncentrowano się zatem na odpowiedzi na pytanie, czy lepszym rozwiązaniem będzie budowa mostu (rozwiązanie sugerowane przez rząd) czy tunelu (rozwiązanie lansowane w Rotterdamie). Władze Rotterdamu motywowały swoją decyzję o budowie tunelu względami ekonomicznymi: tunel był tańszy od mostu, tym bardziej że gdyby zdecydowano się na to drugie rozwiązanie, wysokość mostu musiałaby być duża, co najmniej 60 m, tak by umożliwić swobodny ruch żeglugi. 15 czerwca 1937 prezydent miasta Droogleever Fortuyn dał zielone światło na budowę Tunelu pod Mozą.
Po wybuchu drugiej wojny światowej budowa była kontynuowana pod okupacją niemiecką. Tunel został otwarty 14 lutego 1942, jednakże wydarzeniu temu nie towarzyszyły żadne uroczystości. Przekazy pozwalają wierzyć, że podczas otwarcia oficjele zauważyli dwóch chłopców na rowerach wyjeżdżających z tunelu (inne przekazy mówią o trzech). Nikt jednak nie zauważył ich wejścia do tunelu z drugiej strony. Tym samym Joop Otte i Cor Wiegman zostali uznani za pierwsze osoby, które skorzystały z tunelu.
Tunel pod Mozą był pierwszym tunelem samochodowym w Holandii. Pod koniec wojny przystosowano tunel do ruchu trolejbusowego. Mimo że przygotowano dwa trolejbusy do eksperymentalnych przejazdów, w końcu żaden z nich nie został wykorzystany. Natomiast w roku 1944 okupanci obłożyli tunel materiałami wybuchowymi tak, że w każdej chwili mógł zostać wysadzony w powietrze. Tunel nie wysadzono prawdopodobnie tylko dlatego, że zapłon został uszkodzony przez ruch oporu.
Remont.
Od 3 lipca 2017 roku przez 2 lata będzie trwał remont generalny tunelu. Przez ten czas tunel będzie otwarty jedynie w kierunku centrum. W związku z planowanym zwiększeniem ruchu na innych przeprawach przez rzekę Moza przygotowano program "Maaster", który w pierwszym etapie będzie zwracał 4 euro (na podstawie średniej ilości przejazdów w godzinach 15:00-19:00 przez Maastunnel w ostatnich 3 miesiącach) za każdy dzień roboczy w którym unika się czterech głównych alternatywnych przepraw: Erasmusbrug, Willemsbrug, van Brienenoordbrug i Beneluxtunnel w godzinach szczytu (15:00-19:00). Po wygaśnięciu programu w październiku 2017 roku program ma być zastąpiony kolejnym. Przebudowa będzie powodować ogromne utrudnienia w ruchu w godzinach szczytu.
Budowa.
Tunel pod Mozą został zbudowany metodą zanurzeniową. Poszczególne segmenty konstruowano w suchym doku, transportowano na miejsce docelowe i zatapiano. Tą samą metodą zbudowano później wiele innych tuneli w Holandii. Każdy z dziewięciu segmentów tunelu miał długość 61,35 metrów, wysokości 9 metrów i szerokość 25 metrów. Ponadto do tunelu rowerowego i pieszego (na obu brzegach rzeki) wybudowano schody i hole wejściowe. W jednej z wież przy wejściu do tunelu funkcjonowało laboratorium badające jakość powietrza.
Fakty.
W północnym i południowym wejściu, wzdłuż ruchomych schodów prowadzących do tunelu dla rowerzystów i pieszych umieszczono fotografie ukazujące historię tunelu oraz informacje z faktami i ciekawostkami:
- kwestię budowy tunelu pod Mozą poruszano już w 1899 roku, ale pierwsze poważne plany datowane są na rok 1929,
- 13 maja 1933 rada miasta Rotterdam zdecydowała o budowie tunelu,
- ze względu na budowę przesunięto o 170 metrów norweski kościół znajdujący się obecnie na skraju parku Het Park, Noorse Zeemanskerk.

</doc>
<doc id="2871282" url="https://pl.wikipedia.org/wiki?curid=2871282" title="Cmentarz żydowski w Komorzu Nowomiejskim">
Cmentarz żydowski w Komorzu Nowomiejskim

Cmentarz żydowski w Komorzu Nowomiejskim - kirkut należał do gminy żydowskiej w Nowym Mieście nad Wartą. Mieścił się za miastem na wzniesieniu nad Wartą, we wsi Komorze Nowomiejskie. 
Po 1931 roku gmina żydowska w Nowym Mieście uległa likwidacji. Pozostał niewielki ślad materialny po nekropolii. W Muzeum Okręgowym w Jarocinie można zobaczyć macewę znalezioną na terenie kirkutu przez byłego dyrektora muzeum, Eugeniusza Czarnego. Nagrobek upamiętnia „panią Fajgele córce Icchaka ha-Kohena zmarłą w dniu 20 miesiąca kislew 5609 roku” (15 grudnia 1848 roku).

</doc>
<doc id="2871285" url="https://pl.wikipedia.org/wiki?curid=2871285" title="Wal-Mart">
Wal-Mart



</doc>
<doc id="2871289" url="https://pl.wikipedia.org/wiki?curid=2871289" title="Paddy Kenny">
Paddy Kenny

Paddy Kenny (ur. 17 maja 1978) – irlandzki piłkarz występujący na pozycji bramkarza w Leeds United.
Kariera klubowa.
Na początku kariery Kenny występował w Bradford Park Avenue A.F.C. W roku 1998 przeszedł do Bury i grając w nim przez 4 lata rozegrał 133 mecze ligowe. Wcześniej był wypożyczony do Whitby Town. 
W roku 2002 został wypożyczony do Sheffield United. Wkrótce podpisał z tym klubem kontrakt. Zadebiutował w meczu z Coventry City w sierpniu 2002 roku. W sezonie 2005/6 przez cały czas był podstawowym bramkarzem. W roku 2010 opuścił klub. W czerwcu 2010 roku Kenny podpisał 3-letni kontrakt z Queens Park Rangers. Wygonił on z pierwszego składu Radka Cerynego. W nowym klubie w trzech pierwszych meczach utrzymał czyste konto, był to w meczu z Barnsley, byłym klubie Sheffield United i Scunthorpe. Na koniec sezonu bramkarz został wybrany graczem sezony swojej drużyny. Awansował z QPR do Premier League. W najwyższej lidze rozegrał 33 mecze i utrzymał 7 czystych kont. W ostatniej kolejce Rangersi prowadzili z Manchesterem City 2-1, ale przegrali cały mecz 3-2. Gdyby Bolton Wanderers wygrał swój mecz QPR spadło by do Championship.
W dniu 11 lipca 2012 roku Kenny podpisał kontrakt z Leeds United.

</doc>
<doc id="2871293" url="https://pl.wikipedia.org/wiki?curid=2871293" title="Bitwa pod Rudnikiem">
Bitwa pod Rudnikiem



</doc>
<doc id="2871295" url="https://pl.wikipedia.org/wiki?curid=2871295" title="Linia autobusowa nr 983 w Słubicach i Frankfurcie nad Odrą">
Linia autobusowa nr 983 w Słubicach i Frankfurcie nad Odrą

Linia autobusowa nr 983 w Słubicach i Frankfurcie nad Odrą – pierwsza w historii polsko-niemiecka transgraniczna miejska linia autobusowa komunikacji publicznej, łącząca polskie Słubice z niemieckim Frankfurtem nad Odrą, kursująca od 9 grudnia 2012. Jej funkcjonowanie oparte jest na porozumieniu pomiędzy Gminą Słubice a Miejską Spółką Komunikacyjną Frankfurt nad Odrą (SVF). Kursuje ona od frankfurckiego dworca do słubickiego Placu Bohaterów. W godzinach 9-13 stacją początkową po niemieckiej stronie jest plac przed Europejskim Uniwersytetem Viadrina. Cena biletu uiszczana jest w euro i wynosi 1,70 €. Częstotliwość kursów wynosi 30–60 minut.
Linia jest owocem wieloletnich starań obu stron odnośnie do zorganizowania transgranicznego transportu publicznego. Początkowo celem była budowa linii tramwajowej, pomysł blokowany był jednak przez brak wyraźnej aprobaty mieszkańców Frankfurtu, którzy w referendum opowiedzieli się za rezygnacją z realizacji wspólnej komunikacji miejskiej ze Słubicami w formie tramwaju. Obecna linia 983 współfinansowana jest ze środków SVF, z budżetu gminnego Słubic, a także z obowiązkowych biletów semestralnych studentów Uniwersytetu Viadrina.
Przebieg trasy.
Trasa przejazdu liczy w przybliżeniu 8 km, a przejechanie jej zajmuje autobusom około 20 minut. W wariancie zwykłym (tj. poza godzinami 9-13, gdzie trasa kończy się pod Uniwersytetem) autobus zatrzymuje się na 8 przystankach. W drodze powrotnej liczba ta wynosi pięć, gdyż wszystkie przystanki słubickie są jednokierunkowe i nie są obsługiwane w drodze powrotnej. Oznacza to, że po wyjeździe z pętli Plac Bohaterów jedyną stacją po polskiej stronie jest Plac Frankfurcki. Wszystkie przystanki niemieckie umożliwiają przesiadki na inne linie miejskie obsługiwane przez frankfurckie przedsiębiorstwo komunikacyjne, zarówno tramwajowe (1, 2, 3, 4), jak i autobusowe (980, 981, 985). Niektóre przystanki polskie (np. Intermarché) dodatkowo wykorzystywane są przez autobusową komunikację międzymiastową (Transhand Słubice, PKS Zielona Góra). Przystanki polskie noszą zarówno oznaczenie niemieckie (żółta litera H umieszczona w zielonym kole z żółtą obwódką), jak i polskie (znak D-15, oznaczający przystanek autobusowy).

</doc>
<doc id="2871296" url="https://pl.wikipedia.org/wiki?curid=2871296" title="Love Song (singel Blue Café)">
Love Song (singel Blue Café)

Love song – singel polskiego zespołu Blue Café i drugi singel z albumu pt. "Demi-sec", wydanego w 2004 przez wytwórnię EMI Music Poland.
Utwór reprezentował Polskę podczas 49. Konkursu Piosenki Eurowizji w 2004.
Historia utworu.
Utwór został napisany i nagrany w 2003, jego tekst napisała Tatiana Okupnik (wokalistka zespołu), a muzykę skomponował Paweł Rurak-Sokal, producent singla. Singel zawiera słowa w języku angielskim i hiszpańskim. Za mastering odpowiedzialny był Jacek Gawłowski, a realizatorem nagrania został Sebastian Binder.
Poszczególne partie instrumentalne w utworze nagrali:
24 stycznia 2004 Telewizja Polska zorganizowała Krajowe Eliminacje do 49. Konkursu Piosenki Eurowizji, podczas których wystąpiło 15 kandydatów, wybranych spośród 73 propozycji przez komisję jurorską. Utwór „Love Song” zdobył 51 736 głosów, zostając propozycją reprezentującą Polskę na Eurowizji 2004. 15 maja zespół wystąpił w finale z 19. numerem startowym i otrzymał 27 punktów od telewidzów, zajmując 17. miejsce w klasyfikacji.
Krytyka.
Przed Eurowizją.
Po wyborze utworu na propozycję reprezentującą Polskę podczas Eurowizji wielu artystów krytycznie oceniło jej szansę na sukces w konkursie. 
Ocenę wystawiły również portale internetowe poświęcone konkursowi, a po próbach finałowych kilka z nich skomentowało polski występ słowami.
Po Eurowizji.
Po zajęciu 17. miejsca w konkursie na zespół spadła fala krytyki. Czołowe polskie tygodniki negatywnie oceniły występ oraz warunki wokalne i kreację Tatiany Okupnik, która na scenie wystąpiła w czarnej, prześwitującej sukience, wywołując wiele kontrowersji:
Podobne wrażenia mieli znani muzycy, którzy również skomentowali prezentację Blue Cafe na festiwalu:
Sami zainteresowani tłumaczyli porażkę zmęczeniem za długim oczekiwaniem na występ oraz „zbyt ambitną piosenką”.

</doc>
<doc id="2871297" url="https://pl.wikipedia.org/wiki?curid=2871297" title="Clupeonella delicatula cultriventris">
Clupeonella delicatula cultriventris



</doc>
<doc id="2871298" url="https://pl.wikipedia.org/wiki?curid=2871298" title="Clupeonella delicatula azovi">
Clupeonella delicatula azovi



</doc>
<doc id="2871299" url="https://pl.wikipedia.org/wiki?curid=2871299" title="Clupeonella delicatula">
Clupeonella delicatula



</doc>
<doc id="2871300" url="https://pl.wikipedia.org/wiki?curid=2871300" title="Clupeonella cultiventris">
Clupeonella cultiventris



</doc>
<doc id="2871301" url="https://pl.wikipedia.org/wiki?curid=2871301" title="Clupea cultriventris">
Clupea cultriventris



</doc>
<doc id="2871302" url="https://pl.wikipedia.org/wiki?curid=2871302" title="Piętra lasu">
Piętra lasu



</doc>
<doc id="2871304" url="https://pl.wikipedia.org/wiki?curid=2871304" title="Kleń iliryjski">
Kleń iliryjski



</doc>
<doc id="2871308" url="https://pl.wikipedia.org/wiki?curid=2871308" title="Stefan Świeżawski">
Stefan Świeżawski



</doc>
<doc id="2871313" url="https://pl.wikipedia.org/wiki?curid=2871313" title="Boturcze">
Boturcze

Boturcze (bułg. "Ботурче") – wieś w południowej Bułgarii, w obwodzie Chaskowo, gminie Iwajłowgrad. Według danych Narodowego Instytutu Statystycznego w Bułgarii z 31 grudnia 2011 wieś liczyła 8 mieszkańców.

</doc>
<doc id="2871314" url="https://pl.wikipedia.org/wiki?curid=2871314" title="Hindenburgdamm">
Hindenburgdamm

Hindenburgdamm – sztuczna grobla komunikacyjna w Niemczech, łącząca wyspę Sylt ze stałym lądem. Grobla ma długość 8,1 km i została wybudowana w latach 1923–1927. Tama została wybudowana dla linii kolejowej (Marschbahn), która biegnie jej środkiem.
Pierwsze plany budowy zapory pojawiły się jeszcze na długo przed rozpoczęciem inwestycji. Projekt połączenia Syltu ze stałym lądem spotkał się z wieloma protestami zwłaszcza niektórych mieszkańców wyspy. Ostatecznie w 1913 roku pruski Landtag wyraził zgodę na budowę, do której jednak wówczas nie doszło z powodu wybuchu I wojny światowej. Budowa tamy ruszyła dopiero 10 lat później, w maju 1923 roku (prace wstępne rozpoczęły się w 1921 roku), ale w sierpniu cała dotychczas wykonana praca została zniweczona przez sztorm. Inwestycji jednak nie zaniechano, choć zdarzenie wymogło korektę w przebiegu grobli, którą skierowano bardziej na północ. Uroczyste otwarcie grobli nastąpiło 1 czerwca 1927 roku. W chwili otwarcia tama miała długość 11,2 km. W 1954 roku, po oddaniu do użytku polderu po stronie stałego lądu, na południe od zapory (teren obecnej gminy Friedrich-Wilhelm-Lübke-Koog) długość tamy skróciła się do 8,1 km.
Od początku istnienia tamy przebiega przez nią linia kolejowa (Marschbahn). Ponieważ nie istnieje żadne inne lądowe połączenie wyspy ze stałym lądem, po trasie kursują również specjalne pociągi przewożące samochody pomiędzy Niebüll i Westerland.

</doc>
<doc id="2871315" url="https://pl.wikipedia.org/wiki?curid=2871315" title="The Venus Project">
The Venus Project



</doc>
<doc id="2871316" url="https://pl.wikipedia.org/wiki?curid=2871316" title="Ave Maris Stella">
Ave Maris Stella

Ave Maris Stella (łac. "Witaj, Gwiazdo Morza") − łacińska antyfona maryjna z VIII w., również tradycyjny hymn Akadian.
Charakterystyka.
Była popularna już w średniowieczu, o czym świadczą liczne kompozycje z tego okresu. Za autora tekstu uważani byli: Bernard z Clairvaux (XII w.), Wenancjusz Fortunat (VI w.) czy Herman z Reichenau (XI w.). Najstarszy manuskrypt, zawierający tekst antyfony, znajduje się w opactwie w St. Gallen i pochodzi z IX wieku.
W hymnie Matka Boża nazwana zostaje Gwiazdą Morza. Jest to nawiązanie do fragmentu Pierwszej Księgi Królewskiej. Odnosząc się do tego tekstu, tytułu używali już: Hieronim ze Strydonu ("Liber de nominibus hebraicis"), Izydor z Sewilli, Alkuin, Paschasius Radbertus, Raban Maur. Tytuł jest rozumiany jako synonim Gwiazdy Polarnej, niemal niezmieniającej położenia w ciągu nocy. Gwiazda ta jest symbolem Maryi, wskazującej drogę wędrowcom lub grzesznikom.
Hymn był przez wieki wykonywany na melodie gregoriańskie. Muzykę do hymnu napisali m.in.: Felice Anerio, Giovanni Pierluigi da Palestrina, Guillaume Dufay, William Byrd, Pietro Gnocchi, Claudio Monteverdi, Girolamo Frescobaldi, Antonio Vivaldi, Jean Titelouze, Marcel Dupré, Tomás Luis de Victoria, Antonín Dvořák, Edvard Hagerup Grieg, Ferenc Liszt, Josquin des Prés, Josef Rheinberger, Nino Rota, Peter Maxwell Davies, Antonio de Cabezón.
Współcześnie, w katolickiej Liturgii godzin, jest to hymn II nieszporów, w tekstach wspólnych o Najświętszej Maryi Pannie.
Najstarsze polskie tłumaczenie, "Zdrowaś, gwiazdo morska", pochodzi z XV w.

</doc>
<doc id="2871317" url="https://pl.wikipedia.org/wiki?curid=2871317" title="Cheviot Hills (Los Angeles)">
Cheviot Hills (Los Angeles)

Cheviot Hills – dzielnica w zachodniej części Los Angeles. W 2008 roku szacowano liczbę mieszkańców na 7303 osoby. Położona we wschodniej części regionu Westside.
Granice Cheviot Hills wyznaczają w przybliżeniu Pico Boulevard, Overland Avenue, Northvale Road, Rosa Parks Freeway oraz Beverwil Drive. Od północy graniczy z Century City i Beverly Hills, od wschodu z Beverlywood, od południa z Palms, z zachodniej strony z Rancho Park.

</doc>
<doc id="2871318" url="https://pl.wikipedia.org/wiki?curid=2871318" title="Heterenchelyidae">
Heterenchelyidae

Heterenchelyidae – rodzina morskich ryb węgorzokształtnych (Anguilliformes). Są rzadko spotykane i nie mają znaczenia gospodarczego.
Występują w Oceanie Atlantyckim, Morzu Śródziemnym i we wschodniej części Oceanu Spokojnego. Charakteryzują się brakiem płetw piersiowych, dużym otworem gębowym, brakiem łusek i niskim położeniem otworów skrzelowych. Nasada płetwy grzbietowej rozpoczyna się nad otworem skrzelowym. Brak linii bocznej. Oczy silnie zredukowane.
Są to węgorze średniej wielkości. Najdłuższe osobniki dorastają do 1 m.
Przedstawiciele tej rodziny ryją głową nory w podłożu. Ich biologia nie jest znana.
Klasyfikacja.
Rodzaje zaliczane do tej rodziny:
Rodzaj typowy rodziny: "Heterenchelys" , od którego utworzono nazwę rodziny, został uznany za synonim rodzaju "Pythonichthys". Z tego powodu możliwa jest zmiana nazwy rodziny.

</doc>
<doc id="2871320" url="https://pl.wikipedia.org/wiki?curid=2871320" title="Barbara Andrejczyn">
Barbara Andrejczyn

Barbara Emilia Andrejczyn (ur. 7 czerwca 1933 w Niepołomicach, zm. 24 grudnia 2015 w Gdyni) – polska lekarka, poseł na Sejm PRL VII kadencji (1976–1980).
Życiorys.
Córka Józefa i Stefanii. Studiowała w Akademiach Medycznych w Krakowie i Gdańsku, w 1959 uzyskała dyplom lekarza medycyny. Pracowała w miejskiej przychodni rejonowej w Gdyni. W 1961 wstąpiła do Polskiej Zjednoczonej Partii Robotniczej. Była I sekretarzem podstawowej organizacji partyjnej służby zdrowia. Zasiadała w plenum Komitetu Miejskiego PZPR w Gdyni przez 3 kadencje (od 1962). Od 1 czerwca 1969 pełniła mandat radnej. W latach 1976–1980 sprawowała mandat poselski w okręgu gdyńskim. Członek komisji sejmowych: Pracy i Spraw Socjalnych oraz Zdrowia i Kultury Fizycznej.
Pochowana na Cmentarzu Witomińskim w Gdyni (kwatera 4-1-1).

</doc>
<doc id="2871321" url="https://pl.wikipedia.org/wiki?curid=2871321" title="Car boot sale">
Car boot sale

Car boot/trunk sale lub boot/trunk fair (ang. „wyprzedaż z bagażnika”) – brytyjski rodzaj bazaru, na którym osoby prywatne sprzedają głównie używane sprzęty domowe. "Car boot sales" odbywają się także w Australii i zdobywają popularność w Europie. 
Cechy.
Termin "car boot sale" odnosi się do sprzedaży z bagażnika samochodu zaparkowanego na terenie placu handlowego. Sprzedawcy to przede wszystkim osoby prywatne sprzedające własne używane przedmioty. Sporadycznie kupujący poszukują na wyprzedażach przedmiotów do dalszej odsprzedaży, jednak przede wszystkim są to osoby prywatne kupujące na własny użytek. 
Wśród sprzedawanych przedmiotów zdarzają się antyki, przedmioty kolekcjonerskie, ale głównie są to wszelkiego rodzaju przedmioty spotykane w gospodarstwie domowym, podobnie jak na pchlim targu; takie jak nietrafione prezenty, pochopnie nabyte pamiątki, zabawki, które już się znudziły, kieliszki, ubrania, książki, płyty CD i DVD. Jednak można też trafić na wartościowe przedmioty, takie jak wyposażenie pilota RAF z II wojny światowej warte ok. 9000 funtów; przedmioty zabytkowe, np. znaleziono tablicę imienną okrętu podwodnego HMS „Tally-Ho”, któremu w 1942 roku nazwę nadał Winston Churchill, nabytą za 90 funtów, a wartą ok. 10.000 funtów; a nawet 19 płyt gramofonowych będących własnością księżnej Diany, kiedy była nastolatką. 
Organizacja.
"Car boot sales" odbywają się przede wszystkim w miesiącach letnich, jednak część ma miejsce także zimą, czasem w pomieszczeniach. "Car boot sales" bywają organizowane w miejscach publicznych, na terenach zielonych, sportowych, szkolnych lub parkingach. Przeważnie mają miejsce w weekendy, zwykle w niedziele. Sprzedawcy zwykle uiszczają opłatę targową za stoisko, czasem też jest drobna opłata za wstęp dla kupujących. Przedmioty na sprzedaż są zwykle wypakowywane z bagażników na stoły, koce lub bezpośrednio na ziemię.
Historia.
Ksiądz katolicki ze Stockport w hrabstwie Wielki Manchester, Harry Clarke, rozpoczął propagowanie wyprzedaży z bagażnika samochodowego w Anglii po tym, jak zobaczył taką praktykę w Kanadzie na początku lat 70. XX w. Spopularyzowane w latach 80. "Car Boot Sales" stały się jedną z ulubionych form spędzania czasu wolnego w Wielkiej Brytanii. 
O wyprzedażach nakręcono kilka programów pod nazwą "Boot Sale Challenge", emitowanych przez różne sieci telewizyjne w latach 2001–2004.
Troska o środowisko.
Wyprzedaże z bagażnika mogą być sposobem zwrócenia uwagi dużej części społeczeństwa na możliwość ponownego użycia przedmiotów zamiast wyrzucania ich na śmietnik, a nawet dostrzeżenia, że jako społeczeństwo posiadamy zbyt wiele sprzętów. Wartość niechcianych ubrań, książek itp. zalegających na strychach i w szafach w Wielkiej Brytanii szacowana jest na 50 miliardów funtów, a nietrafionych prezentów z jednych tylko świąt Bożego Narodzenia – na 2 miliardy funtów.
Statystyki.
Według szacunków Association of British Chambers of Commerce, w 1994 w Wielkiej Brytanii odbywało się ok. 1500 "car boot sales" tygodniowo, a brało w nich udział ok. 250.000 samochodów. Rada miejska w Exeter, która organizowała własny bazar, podaje, że w 1994 minimalny zysk z pojedynczego stoiska wynosił ok. 50 funtów, a w miesiącach letnich nawet 300.
W 2010 przeciętny zysk z pojedynczego stoiska w Londynie wynosił 83 funtów, a w Walii 80.
W 2010 na "Car boot sales" rocznie wydawane było ok. 1,5 miliarda funtów. Każdego weekendu w sezonie "Car boot sales" odwiedzało ok. milion osób, a każdy przeciętnie wydawał 9,61 funtów.
Problemy.
Dla lokalnych władz problemem są przede wszystkim pozostawione po bazarze śmieci. Na wyprzedażach kupujący ani sprzedający raczej nie zwracają uwagi na gwarancje do sprzętu elektrycznego, a urządzenie nie zawsze można sprawdzić przed zakupem. Mimo że odnalezienie sprzedawcy może być problematyczne, według przepisów obowiązują go wytyczne ustawy "Trade Descriptions Act". "Car Boot Sales" bywają też miejscami nierejestrowanego handlu, czasem przedmiotami pochodzącymi z kradzieży.

</doc>
<doc id="2871323" url="https://pl.wikipedia.org/wiki?curid=2871323" title="Cmentarz żydowski w Bielawach">
Cmentarz żydowski w Bielawach

Cmentarz żydowski w Bielawach – kirkut jest położony na obrzeżach wsi, na północny zachód od skrzyżowania dróg do Łowicza i Walewic, za stacją paliw. 
Nekropolia została poważnie zdewastowana, dziś na jej miejscu mieści się kopalnia żwiru. Granice cmentarza są niewyraźne, nie zachowały się żadne macewy.

</doc>
<doc id="2871324" url="https://pl.wikipedia.org/wiki?curid=2871324" title="Trzęsienie ziemi w archipelagu Wysp Salomona">
Trzęsienie ziemi w archipelagu Wysp Salomona



</doc>
<doc id="2871326" url="https://pl.wikipedia.org/wiki?curid=2871326" title="FÉLIN">
FÉLIN

FÉLIN (fr. Fantassin à Équipement et Liaisons Intégrés) – francuski system wyposażenia żołnierza zwiększający jego możliwości bojowe i komunikacyjne a także zapewniający mu lepszą ochronę.
W skład systemu dla pojedynczego żołnierza wchodzą: zmodyfikowana broń (głównie karabin FAMAS), środki obserwacji i celowania (kamery dzienne i nocne), komputer, środki komunikacji (przekazujące głos, obraz i dane), nowoczesny ubiór, hełm i kamizelka kuloodporna. Całość wyposażenia waży do 25 kg (wliczając baterie, wodę i żywność na 24 godziny).
Zasilanie z dwóch baterii litowo-jonowych. Osobiste akumulatory zapewniają zasilanie na 24 godziny. Na wyposażeniu pododdziału są ładowarki zasilane z ogniw paliwowych.
Główną cechą systemu jest nacisk na wszechstronną łączność między wszystkimi komponentami. Każdy żołnierz ma zamontowaną kamerę (na hełmie), z możliwością widzenia nocnego. Obraz może być przekazywany do współpracujących żołnierzy oraz do dowódcy. Każdy żołnierz jest wyposażony w odbiornik GPS. Dane są transmitowane automatycznie i pozwalają na pokazanie pozycji wszystkich żołnierzy na mapie. Hełm każdego żołnierza jest wyposażony w dwa wyświetlacze LED (każdy o powierzchni 3cm²).
Zmodyfikowany karabin FAMAS także ma zamontowaną kamerę, pozwalając strzelcowi na celowanie zza osłony. 
Do komunikacji głosowej używany jest mikrofon odbierający dźwięk przez wibrację kości czaszki oraz głośnik przekazujący na kości. Zapewnia to dobrą jakość przekazu nawet w hałaśliwym otoczeniu. Mikrofon i głośnik mogą być używane oddzielnie od hełmu.
Prace nad systemem trwały od roku 2002, od 2009 wchodził na wyposażenie jednostek bojowych. Przewiduje się, że system będzie używany do 2028
Do współpracy z systemem FELIN przystosowywane są następujące pojazdy: VBCI, VAB Revalorisé oraz AMX-10P.

</doc>
<doc id="2871327" url="https://pl.wikipedia.org/wiki?curid=2871327" title="Xi’an Y-20">
Xi’an Y-20

Xi’an Y-20 Kunpeng () – chiński samolot transportowy zaprojektowany przez 603 Instytut Aviation Industry Corporation of China a zbudowany w wytwórni Xi’an Aircraft Industrial Corporation we współpracy z Shaanxi Aircraft Corporation. 
Historia.
Geneza.
Celem chińskich konstruktorów, projektujących Y-20 było znalezienie środka zdolnego do transportu drogą powietrzną uzbrojenia chińskiej armii. 
Chińskie transportowce typu Shaanxi Y-9 i Shaanxi Y-8 nie są zdolne do realizacji tego typu zadań, nie mogą przewozić na swoich pokładach chińskich czołgów, wozów bojowych, dział samobieżnych czy systemów obrony powietrznej. Podobnymi ograniczeniami charakteryzują się importowane Ił-76. Z drugiej strony, rosyjski producent nie jest w stanie sprostać potrzebom Sił Powietrznych Chińskiej Armii Ludowo-Wyzwoleńczej. Zaradzić zaistniałym problemom ma Y-20.
Projekt.
Prace nad samolotem rozpoczęły się oficjalnie w 2000 roku. Tym niemniej, wydług niepotwierdzonych źródeł, prace nad nowym transportowecem oznaczonym wstępnie jako Y-9, rozpoczęto już w 1993 roku. W 2007 roku nieoficjalnie ujawniono makietę maszyny. W prace konstrukcyjne zaangażowane zostały biura konstrukcyjne zakładów Xi'an Aircraft Industrial Corporation (XAC), Chengdu Aerospace Corporation (CAC), Shenyang Aircraft Corporation (SAC) oraz 603 Instytut. Głównym konstruktorem samolotu został inżynier Tang Chang Hong z zakładów Xi'an. Obok zadań transportowych, w przyszłości samolot ma również pełnić rolę platformy, na bazie której zostaną zbudowane samoloty dozoru radiolokacyjnego oraz powietrzne tankowce. Obok prac rodzimych przedsiębiorstw i biur konstrukcyjnych, w pracę nad mowym samolotem zaangażowano zagraniczne ośrodki. W 2004 roku Chińczycy pozyskali projekt samolotu TTS (Tiażołyj Transportnyj Samolot), opracowanego w Biurze Konstrukcyjnym im. Antonowa w Kijowie pod kierunkiem P. Bałabujewa. W 2009 roku oficjalnie podano do publicznej wiadomości fakt konstruowania Y-20. W tym samym roku, 20 sierpnia rozpoczęto budowę tylnej części kadłuba samolotu, za którą odpowiedzialne były zakłady SAC. Zmiana oznaczenia nastąpiła po tym, gdy nazwę Y-9 otrzymała zmodernizowana wersja samolotu Y-8, tym samym nowa konstrukcja otrzymała oznaczenie Y-20. Pod koniec 2012 roku upublicznione zostały zdjęcia, na których widoczny jest nowy chiński transportowiec podczas prób kołowania na płycie lotniska zakładów w Xi’an. Zdjęcia pozyskane zostały w grudniu, dzięki fotografiom cywilnego satelity kartograficznego. 2 stycznia 2013 roku chińskie władze oficjalnie potwierdziły fakt istnienia nowego samolotu transportowego. Do swojego pierwszego lotu samolot wzbił się 26 stycznia 2013 roku o godzinie 14:00 czasu lokalnego. Po oblocie nowej konstrukcji, w chińskich mediach pojawiła się informacja o nazwie Kun Peng (nazwa mitycznego ptaka). Nie znalazła ona jednak potwierdzenia w oficjalnych źródłach. Według niepotwierdzonych doniesień wybudowano dwie maszyny, jedną do prób w locie a drugą do prób statycznych na ziemi. Nie jest jasne w jakim stopniu chińscy konstruktorzy korzystali z zagranicznych rozwiązań. Oficjalnie ujawniono fakt korzystania z elementów konstrukcyjnych Ił-76MD, ale amerykańskie źródła wskazują na fakt aresztowania w grudniu 2008 roku inżyniera Boeinga chińskiego pochodzenia mającego przekazywać chińczykom dokumentacji technicznej Boeing C-17 Globemaster III. Według niepotwierdzonych doniesień Y-20, może być realizacją projektu samolotu An-70-600, pierwotnie napędzanego silnikami turbośmigłowymi, mającymi zostać zastąpionymi jednostkami odrzutowymi. Nie jest również jasne na ile Y-20 jest docelową konstrukcją a na ile jedynie polem doświadczalnym dla przyszłych maszyn, o większym udźwigu. Takim samolotem może być Y-124 (wersja Y-20G). 16 grudnia 2013 roku w powietrze wzbił się drugi samolot prototypowy. 12 marca 2014 roku chińska prasa poinformowała o postepie prac nad samolotem. W ramach przeprowadzonych prób, zrealizowano start z maksymalną masą 220 ton i maksymalnym ładunkiem 66 ton. Osiągnięto pułap operacyjny 13 000 metrów. Ogółem do badań wybudowano pięć maszyn prototypowych, ostatnia z nich o numerze 789 została oblatana 6 lutego 2016 roku. Pomyślnie zakończone próby wojskowe umożliwiły rozpoczęcie produkcji seryjnej samolotu. Pierwsze dwie seryjne maszyny o numerach 11051 i 11052 zostały uroczyście przekazane wojsku 15 lutego 2016 roku i wcielone do sił powietrznych 6 lipca tego samego roku. Podczas wystawy China International Aviation &amp; Aerospace Exhibition odbywającej się w dniach 1 - 6 listopada 2016 roku w Zhuhai, producent zademonstrował model proponowanej wersji cywilnej transportowca oznaczonej jako Y20F-100. Samolot mógłby przewozić maksymalnie na swoim pokładzie 65 ton ładunku a jego zasięg, z mniejszym ładunkiem wynosiłby 8000 km. Maszyna otrzymałaby nowe silniki o dużym stopniu dwuprzepływowości i nowe wyposażenie kabiny załogi.
Konstrukcja.
Y-20 jest wolnonośnym górnopłatem napędzanym czterema rosyjskimi silnikami D-30KP2 (według niektórych źródeł napędzany jest jednostkami D-30KU). Te same jednostki napędowe używane są w samolotach Ił-76, które Chiny już zakupiły. Chiny zakupiły również silniki D-30. W latach 2009 - 2011 pięćdziesiąt pięć jednostek a do 2015 dostarczona ma być kolejna partia 184 silników. Usterzenie samolotu w kształcie litery T. Podwozie chowane, trójzespołowe z przednim podparciem. Przednia, dwukołowa goleń chowana do wnęki w kadłubie. Podwozie główne chowane do wnęk w bocznych przykadłubowych owiewkach składające się z trzech, dwukołowych wózków ustawionych jeden za drugim po obu stronach kadłuba. W konstrukcji samolotu szeroko wykorzystano materiały kompozytowe. Skrzydło o profilach superkrytycznych i bogatej mechanizacji z trójszczelinowymi klapami sprzyja skróceniu drogi startowej maszyny. Samolot ma dysponować udźwigiem rzędu 50 000 - 55 000 kg.

</doc>
<doc id="2871328" url="https://pl.wikipedia.org/wiki?curid=2871328" title="Río Abajo FC">
Río Abajo FC

Río Abajo Fútbol Club – panamski klub piłkarski z siedzibą w mieście Panama, w prowincji Panama. Obecnie gra na pierwszym szczeblu rozgrywek – Liga Panameña de Fútbol. Swoje domowe mecze rozgrywa na obiekcie Cancha Luis Ernesto Tapia.
Historia.
Klub został założony w 1996 roku, jednak pierwsze sukcesy zaczął odnosić dopiero kilkanaście lat później. W jesiennych rozgrywkach Clausura 2008 wywalczył mistrzostwo drugiej ligi panamskiej po pokonaniu Chorrillito FC, a sukces ten powtórzył również pół roku później, podczas wiosennego sezonu Apertura 2009, kiedy to wygrał w finale z Independiente de La Chorrera. W tych latach drużyna zostawała także zwycięzcą drugiej ligi na przestrzeni całego roku, po dwukrotnym triumfie nad AD Orión, dzięki czemu otrzymywała szansę awansu do najwyższej klasy rozgrywkowej poprzez dwumecz barażowy. Wówczas jednak zespół nie potrafił jeszcze dokonać tej sztuki, w 2008 roku ulegając Plazie Amador, zaś w 2009 roku Alianza FC. Po raz trzeci klub wygrał drugą ligę w sezonie Apertura 2011 i latem 2012, po zwycięstwie z Independiente de La Chorrera, zdołał wywalczyć historyczny awans do Liga Panameña de Fútbol. 
Podczas swojego debiutanckiego sezonu w pierwszej lidze Río Abajo, prowadzony przez szkoleniowca Rubéna Guevarę, został rewelacją rozgrywek, zajmując pierwsze miejsce w tabeli, zaś jego zawodnik Jorman Aguilar wywalczył tytuł króla strzelców ligi. W decydującej o mistrzostwie fazie play-off drużyna odpadła jednak w półfinale.

</doc>
<doc id="2871329" url="https://pl.wikipedia.org/wiki?curid=2871329" title="Supremacy (gra komputerowa)">
Supremacy (gra komputerowa)

Supremacy (inne nazwy: "Supremacy: Your Will Be Done", w Stanach Zjednoczonych – "Overlord") – komputerowa gra strategiczna produkcji Probe Software, wydana w roku 1990 przez firmę Melbourne House. Autorem muzyki do gry jest Jeroen Tel. "Supremacy" ma cechy strategii czasu rzeczywistego i jest jedną z najwcześniej wydanych gier tego gatunku.
Rozgrywka.
"Supremacy" to gra strategiczna rozgrywająca się w kosmosie, w galaktyce Epsilon. Jej celem jest podbój systemu gwiezdnego składającego się z 8, 16 lub 32 planet i przejęcie planety startowej przeciwnika – przedstawiciela obcej cywilizacji. W tym celu gracz zarządza ekonomią swoich planet, kolonizuje niezamieszkane dotąd planety i prowadzi działania wywiadowcze oraz militarne. Do wyboru jest 4 przeciwników (Wotok, Smine, Krart i Rorn) o różnym stopniu trudności i wielkości układu gwiezdnego.
Gracz steruje grą przy pomocy wskaźnika, wskazując odpowiednie ikony i zarządzając w ten sposób ekonomią planet, ruchem statków kosmicznych oraz treningiem żołnierzy.
Wersje.
Pierwotnie gra została wydana w wersjach na Amigę i Atari ST w 1990 r. Wersje wydane na C64 w 1991 r. i MS-DOS w 1993 r. mają odmienną szatą graficzną. Ostatnia wersja gry, na NES wydana w 1993 r. znacznie różni się od pozostałych – inny jest system walki, ekonomii, różni się także ścieżka dźwiękowa.
Odbiór gry.
Gra została bardzo dobrze przyjęta przez ówczesne czasopisma zajmujące się tematyką gier komputerowych. Gra była chwalona w czasopiśmie "Commodore Format" m.in. za świetną grafikę i bardzo dobre efekty dźwiękowe, trudnych przeciwników komputerowych i dobrze przygotowaną instrukcję. Nazwano ją też „"prawdopodobnie najbardziej kompleksową i ekscytują grą strategiczną na Commodore 64 na świecie"”. Od magazynu "Your Commodore" gra otrzymała wyróżnienie „YC Fun One”. Magazyn "Zzap!64" określił z kolei Supremacy jako grę, której nikt nie powinien przegapić.
Ścieżka dźwiękowa.
Utwór ze ścieżki dźwiękowej gry stworzony przez Jeroena Tela uważany jest za jeden z najlepszych w historii układu dźwiękowego SID i był wielokrotnie wykorzystywany przez zespoły grające covery utworów stworzonych przy pomocy tego układu, na przykład C64 Orchestra, czy Machinae Supremacy.

</doc>
<doc id="2871330" url="https://pl.wikipedia.org/wiki?curid=2871330" title="FELIN (wojsko)">
FELIN (wojsko)



</doc>
<doc id="2871332" url="https://pl.wikipedia.org/wiki?curid=2871332" title="Fantassin à Équipement et Liaisons Intégrés">
Fantassin à Équipement et Liaisons Intégrés



</doc>
<doc id="2871333" url="https://pl.wikipedia.org/wiki?curid=2871333" title="Antoni Andreasik">
Antoni Andreasik

Antoni Andreasik (ur. 5 stycznia 1929 w Sokolnikach) – polski lekarz, poseł na Sejm PRL II i III kadencji.
Życiorys.
Uzyskał wykształcenie w Akademii Medycznej we Wrocławiu, z zawodu był lekarzem. Pracował na stanowisku dyrektora Powiatowej Stacji Sanitarno-Epidemiologicznej w Jaworze oraz kierownika Miejskiego Ośrodka Zdrowia w Bolkowie.
W 1957 i 1961 zostawał posłem na Sejm PRL z okręgów kolejno Wałbrzych i Legnica, początkowo pozostawał posłem bezpartyjnym, po czym przystąpił do Zjednoczonego Stronnictwa Ludowego. Przez dwie kadencje zasiadał w Komisji Zdrowia i Kultury Fizycznej, w trakcie III kadencji Sejmu był jej zastępcą przewodniczącego.

</doc>
<doc id="2871342" url="https://pl.wikipedia.org/wiki?curid=2871342" title="Klarowane masło">
Klarowane masło



</doc>
<doc id="2871346" url="https://pl.wikipedia.org/wiki?curid=2871346" title="Squalus tyberinus">
Squalus tyberinus



</doc>
<doc id="2871347" url="https://pl.wikipedia.org/wiki?curid=2871347" title="Squalius turcicus platycephala">
Squalius turcicus platycephala



</doc>
<doc id="2871349" url="https://pl.wikipedia.org/wiki?curid=2871349" title="Squalius pareti">
Squalius pareti



</doc>
<doc id="2871350" url="https://pl.wikipedia.org/wiki?curid=2871350" title="Squalius orientalis">
Squalius orientalis



</doc>
<doc id="2871351" url="https://pl.wikipedia.org/wiki?curid=2871351" title="Squalius meunier">
Squalius meunier



</doc>
<doc id="2871352" url="https://pl.wikipedia.org/wiki?curid=2871352" title="Squalius meridionalis">
Squalius meridionalis



</doc>
<doc id="2871353" url="https://pl.wikipedia.org/wiki?curid=2871353" title="Squalius clathratus">
Squalius clathratus



</doc>
<doc id="2871354" url="https://pl.wikipedia.org/wiki?curid=2871354" title="Squalius cephalus athurensis">
Squalius cephalus athurensis



</doc>
<doc id="2871355" url="https://pl.wikipedia.org/wiki?curid=2871355" title="Squalius cephalopsis">
Squalius cephalopsis



</doc>
<doc id="2871356" url="https://pl.wikipedia.org/wiki?curid=2871356" title="Squalius berak">
Squalius berak



</doc>
<doc id="2871357" url="https://pl.wikipedia.org/wiki?curid=2871357" title="Vitus Ashaba">
Vitus Ashaba

Vitus Ashaba (ur. 21 kwietnia 1943, zm. 1985) – ugandyjski lekkoatleta, średniodystansowiec, uczestnik Letnich Igrzysk Olimpijskich 1972.
Podczas igrzysk wystartował w biegu na 1500 metrów oraz w biegu na 3000 metrów z przeszkodami. 
W eliminacjach biegu na 1500 metrów, zajął 8. miejsce w swoim wyścigu (uzyskał czas 3:45,2), co nie dało mu awansu do kolejnej fazy rozgrywek. 
Następnie wystąpił w eliminacjach biegu na 3000 metrów z przeszkodami. Startował w pierwszym biegu eliminacyjnym, w którym zajął 10. miejsce (8:45,0 - jego rekord życiowy). Nie dało mu to awansu do finału.

</doc>
<doc id="2871358" url="https://pl.wikipedia.org/wiki?curid=2871358" title="Leuciscus vandoisulus">
Leuciscus vandoisulus



</doc>
<doc id="2871359" url="https://pl.wikipedia.org/wiki?curid=2871359" title="Leuciscus squalius">
Leuciscus squalius



</doc>
<doc id="2871360" url="https://pl.wikipedia.org/wiki?curid=2871360" title="Leuciscus ruffoi">
Leuciscus ruffoi



</doc>
<doc id="2871361" url="https://pl.wikipedia.org/wiki?curid=2871361" title="Leuciscus rissoi">
Leuciscus rissoi



</doc>
<doc id="2871362" url="https://pl.wikipedia.org/wiki?curid=2871362" title="Leuciscus orientalis pursakensis">
Leuciscus orientalis pursakensis



</doc>
<doc id="2871363" url="https://pl.wikipedia.org/wiki?curid=2871363" title="Leuciscus orientalis">
Leuciscus orientalis



</doc>
<doc id="2871364" url="https://pl.wikipedia.org/wiki?curid=2871364" title="Leuciscus nothulus">
Leuciscus nothulus



</doc>
<doc id="2871366" url="https://pl.wikipedia.org/wiki?curid=2871366" title="Leuciscus latifrons">
Leuciscus latifrons



</doc>
<doc id="2871367" url="https://pl.wikipedia.org/wiki?curid=2871367" title="Leuciscus frigidus">
Leuciscus frigidus



</doc>
<doc id="2871368" url="https://pl.wikipedia.org/wiki?curid=2871368" title="Leuciscus fellowesii">
Leuciscus fellowesii



</doc>
<doc id="2871369" url="https://pl.wikipedia.org/wiki?curid=2871369" title="Krystyna Anasiewicz">
Krystyna Anasiewicz

Krystyna Anasiewicz z domu Cięszczyk (ur. 2 stycznia 1935 w Lipinach, zm. 3 czerwca 1980) – polska nauczycielka, poseł na Sejm PRL V kadencji.
Życiorys.
Córka Władysława i Sabiny. Uzyskała wykształcenie wyższe niepełne, z zawodu nauczyciel. Pracowała jako kierowniczka Szkoły Podstawowej we Wronowie. W 1969 uzyskała mandat posła na Sejm PRL w okręgu Kraśnik z ramienia Zjednoczonego Stronnictwa Ludowego, zasiadała w Komisji Oświaty i Nauki. Została odznaczona Odznaką 1000-lecia Państwa Polskiego.

</doc>
<doc id="2871370" url="https://pl.wikipedia.org/wiki?curid=2871370" title="Leuciscus cephalus wjatkensis">
Leuciscus cephalus wjatkensis



</doc>
<doc id="2871371" url="https://pl.wikipedia.org/wiki?curid=2871371" title="Leuciscus cephalus ruffoi">
Leuciscus cephalus ruffoi



</doc>
<doc id="2871372" url="https://pl.wikipedia.org/wiki?curid=2871372" title="Leuciscus cephalus orientalis">
Leuciscus cephalus orientalis



</doc>
<doc id="2871373" url="https://pl.wikipedia.org/wiki?curid=2871373" title="Leuciscus cephalus macedonicus">
Leuciscus cephalus macedonicus



</doc>
<doc id="2871374" url="https://pl.wikipedia.org/wiki?curid=2871374" title="Leuciscus cephalus cephalus">
Leuciscus cephalus cephalus



</doc>
<doc id="2871375" url="https://pl.wikipedia.org/wiki?curid=2871375" title="Leuciscus cephalus cabeda">
Leuciscus cephalus cabeda



</doc>
<doc id="2871376" url="https://pl.wikipedia.org/wiki?curid=2871376" title="Leuciscus cephalus albus">
Leuciscus cephalus albus



</doc>
<doc id="2871377" url="https://pl.wikipedia.org/wiki?curid=2871377" title="Leuciscus cavedanus">
Leuciscus cavedanus



</doc>
<doc id="2871378" url="https://pl.wikipedia.org/wiki?curid=2871378" title="Leuciscus cabeda">
Leuciscus cabeda



</doc>
<doc id="2871379" url="https://pl.wikipedia.org/wiki?curid=2871379" title="Leuciscus brutius">
Leuciscus brutius



</doc>
<doc id="2871380" url="https://pl.wikipedia.org/wiki?curid=2871380" title="Leuciscus albiensis">
Leuciscus albiensis



</doc>
<doc id="2871381" url="https://pl.wikipedia.org/wiki?curid=2871381" title="Trofeo Ciudad de Marbella">
Trofeo Ciudad de Marbella

Trofeo Ciudad de Marbella (z hiszp. "Trofeum miasta Marbella") – międzynarodowy towarzyski klubowy turniej piłkarski rozgrywany regularnie latem od 1963, z wyjątkiem 1979, na stadionie Miejskim w Marbelli (Hiszpania) i organizowany przez klub Atlético Marbella. Od 1963 do 1978 roku turniej nazywano Trofeo Semana del Sol (Trofeum Tygodnia Słońca), w latach 1979-1992 był nazywany Trofeo Ciudad de Marbella, a w 1993 i 1994 nosił nazwę Trofeo FORTA, w 1995 roku zmienił nazwę na Trofeo Antena 3 Marbella. W 1997 roku turniej przywrócił nazwę Trofeo Ciudad de Marbella, ale został przerwany w kolejnych sezonach. Początkowo w turnieju występowały trzy drużyny i rozgrywano systemem ligowym, ale w ostatnich latach turniej rozgrywany w formacie pojedynczego meczu.

</doc>
<doc id="2871382" url="https://pl.wikipedia.org/wiki?curid=2871382" title="Leucalburnus kosswigi">
Leucalburnus kosswigi



</doc>
<doc id="2871383" url="https://pl.wikipedia.org/wiki?curid=2871383" title="Cyprinus salmoneus">
Cyprinus salmoneus



</doc>
<doc id="2871384" url="https://pl.wikipedia.org/wiki?curid=2871384" title="Cyprinus rufus">
Cyprinus rufus



</doc>
<doc id="2871385" url="https://pl.wikipedia.org/wiki?curid=2871385" title="Cyprinus orthonotus">
Cyprinus orthonotus



</doc>
<doc id="2871386" url="https://pl.wikipedia.org/wiki?curid=2871386" title="Cyprinus lugdunensis">
Cyprinus lugdunensis



</doc>
<doc id="2871387" url="https://pl.wikipedia.org/wiki?curid=2871387" title="Cyprinus kittaibeli">
Cyprinus kittaibeli



</doc>
<doc id="2871388" url="https://pl.wikipedia.org/wiki?curid=2871388" title="Cyprinus kietaibeli">
Cyprinus kietaibeli



</doc>
<doc id="2871389" url="https://pl.wikipedia.org/wiki?curid=2871389" title="Cyprinus chub">
Cyprinus chub



</doc>
<doc id="2871390" url="https://pl.wikipedia.org/wiki?curid=2871390" title="Cyprinus albula">
Cyprinus albula



</doc>
<doc id="2871391" url="https://pl.wikipedia.org/wiki?curid=2871391" title="Cyprinus cephalus">
Cyprinus cephalus



</doc>
<doc id="2871392" url="https://pl.wikipedia.org/wiki?curid=2871392" title="Quincy Acy">
Quincy Acy

Quincy Jyrome Acy (ur. 6 października 1990 w Tyler) – amerykański koszykarz, występujący na pozycji silnego skrzydłowego, obecnie zawodnik Olympiakosu Pireus.
Przed NBA.
Na ostatnim roku gry w szkole średniej, Acy zdobywał średnio 17,8 punktu i 7,8 zbiórek na mecz. Acy dostał się na Baylor University, gdzie pobił rekord drużyny i konferencji Big 12, trafiając pierwsze 20 rzutów z gry. W swoim debiutanckim sezonie notował 5,4 punktu i 3,6 zbiórki na mecz. Został wybrany nawet debiutantem tygodnia konferencji Big 12. W drugim sezonie jego średnie poszły w górę do 9,3 punktu i 5,1 zbiórek. Był pierwszym rezerwowym w drużynie Baylor Bears. W trzecim sezonie awansował do pierwszej piątki, w której występował na początku sezonu, zdobywając najlepsze w karierze w NCAA 12,4 punktu i 7,6 zbiórek. W jego trakcie przesunięty został z powrotem do roli rezerwowego. Po sezonie został wybrany najlepszym rezerwowym konferencji Big 12. W ostatnim sezonie zdobywał 12 punktów i 7,4 zbiórki. To mu umożliwiło dostanie się do drugiego składu konferencji Big 12 i do pierwszej piątki obrońców.
NBA.
Toronto Raptors wybrali Acy'ego w drafcie 2012 roku z 37. numerem. Zadebiutował 7 listopada 2012 w meczu przeciwko Dallas Mavericks. 6 grudnia 2012 został wysłany do drużyny Bakersfield Jam, która gra w lidze NBDL, z której powrócił do Toronto Raptors po tygodniu. W końcówce sezonu, w obliczu kontuzji kilku podstawowych zawodników, Acy dostawał coraz więcej minut od trenera. 6 kwietnia 2013 w spotkaniu przeciwko Milwaukee Bucks zdobył rekordowe w karierze 13 punktów. Niespełna tydzień później był bliski pierwszego w karierze Double-double. W spotkaniu z Chicago Bulls zanotował 10 punktów i 9 zbiórek.
W sezonie 2013/14 rozegrał w barwach Toronto Raptors 7 meczów, za każdym razem wchodząc z ławki rezerwowych. 8 grudnia 2013 został wymieniony do Sacramento Kings razem z Rudy Gayem i Aaronem Grayem w zamian za Johna Salmonsa, Chucka Hayesa, Patricka Pattersona i Greivisa Vasqueza.
6 sierpnia 2014 wraz z Travisem Outlaw został wytransferowany do New York Knicks w zamian za Wayne'a Ellingtona i Jeremy'ego Tylera.
25 grudnia 2014 uczestniczył w przepychance pomiędzy Johnem Wallem za co został zawieszony na 1 mecz a Wall ukarany 15 tysiącami dolarów.
5 stycznia 2015 w meczu pomiędzy Memphis Grizzlies zdobył double-double miał 19 punktów i 14 zbiórek. 22 lipca 2015 roku podpisał dwuletnią umowę z klubem Sacramento Kings. 20 lipca 2016 roku zawarł umowę z Dallas Mavericks. 10 stycznia 2017 podpisał 10-dniowy kontrakt z Brooklyn Nets.
7 stycznia 2019 podpisał 10-dniową umowę z Phoenix Suns. 17 stycznia zawarł kolejną 10-dniową umowę z klubem. Po jej wygaśnięciu opuścił klub.
31 lipca 2019 został zawodnikiem izraelskiego Maccabi Tel Awiw. 3 listopada 2021 dołączył do greckiego Olympiakosu Pireus.
Statystyki.
"Stan na koniec sezonu 2018/19"
NBA.
"Na podstawie Basketball-Reference.com"

</doc>
<doc id="2871394" url="https://pl.wikipedia.org/wiki?curid=2871394" title="Grupa Zabezpieczenia Szkolenia">
Grupa Zabezpieczenia Szkolenia

Grupa Zabezpieczenia Szkolenia OPBMR (GZSzkol OPBMR) – pododdział Wojsk Chemicznych Sił Zbrojnych RP w Centrum Szkolenia Wojsk Lądowych Drawsko (JW 1965 Oleszno) w okolicy Drawska Pomorskiego.
. W 2012 roku pododdział brał udział w ćwiczeniach „Anakonda 12”.
Pododdział nawiązuje do tradycji:

</doc>
<doc id="2871395" url="https://pl.wikipedia.org/wiki?curid=2871395" title="Del Rey">
Del Rey

Del Rey – dzielnica w zachodniej części Los Angeles. W 2008 roku szacowano liczbę mieszkańców na 32 976 osób. Położona w centrum Westside. Jej granice wyznaczają w przybliżeniu Washington Boulevard, Lincoln Boulevard, Sawtelle Boulevard oraz cieki wodne: Ballona Creek i Centinela Creek. Od zachodu graniczy z Venice i osadą ("Census-designated place") Marina del Rey, od południa z Playa Vista, od wschodu i północy z Culver City.
Nazwa dzielnicy pochodzi od słonych mokradeł Del Rey. Zamieszkana jest przez liczną mniejszość japońską, która zaczęła się osiedlać po II wojnie światowej i w latach 50. Znajduje się tutaj świątynia buddyjska i centrum społeczności japońskiej.

</doc>
<doc id="2871397" url="https://pl.wikipedia.org/wiki?curid=2871397" title="Lucyna Adamowicz">
Lucyna Adamowicz

Lucyna Krystyna Adamowicz (ur. 15 kwietnia 1940 w Łabuniach, zm. 7 czerwca 2018 w Kościerzynie) – polska technolog, posłanka na Sejm PRL IV i V kadencji.
Życiorys.
Córka Seweryna i Cecylii. Uzyskała wykształcenie wyższe, z zawodu technolog drewna. Pracowała w Skarszewskich Zakładach Meblowych Przemysłu Terenowego.
W 1965 i 1969 uzyskiwała mandat posła na Sejm PRL w okręgu Gdynia. W trakcie pracy parlamentarnej przez dwie kadencje pełniła funkcję sekretarza Sejmu oraz zastępcy przewodniczącego Komisji Leśnictwa i Przemysłu Drzewnego.

</doc>
<doc id="2871398" url="https://pl.wikipedia.org/wiki?curid=2871398" title="Etimesgut Şekerspor">
Etimesgut Şekerspor



</doc>
<doc id="2871401" url="https://pl.wikipedia.org/wiki?curid=2871401" title="Əbdürrəhman Vəzirov">
Əbdürrəhman Vəzirov

Əbdürrəhman Vəzirov, w transkrypcji rosyjskiej Abdurrahman Wazirow (Wezirow) (ur. 26 maja 1930 w Baku, zm. 10 stycznia 2022 w Moskwie) – azerski polityk komunistyczny, I sekretarz Komunistycznej Partii Azerbejdżanu w latach 1988-1990.
Karierę polityczną rozpoczynał jako radziecki dyplomata. Był ambasadorem w Nepalu i Pakistanie. Funkcję pierwszego sekretarza Komunistycznej Partii Azerbejdżanu objął 21 maja 1988. W momencie powrotu do rodzinnego Azerbejdżanu nie utożsamiał się w żaden sposób z narodem azerskim, nie władał nawet językiem azerskim. Nigdy nie uzyskał też wysokiej pozycji we władzach centralnych ZSRR. Nie był też popularny w społeczeństwie azerskim. Jego niezdecydowana postawa znacząco przyczyniła się do eskalacji przemocy przeciwko Azerom w Górskim Karabachu.
W celu zachowania władzy, w szczególności dla stłumienia działalności Ludowego Front Azerbejdżanu, Vəzirov od początku stycznia 1990 prosił centralne władze radzieckie o skierowanie do Azerbejdżańskiej Socjalistycznej Republiki Radzieckiej dodatkowych sił zbrojnych. Doprowadził także do wprowadzenia stanu wyjątkowego na terytorium republiki, co jej Rada Najwyższa ogłosiła 15 stycznia 1990.
Zmuszony do ustąpienia z funkcji I sekretarza Komunistycznej Partii Azerbejdżanu po wydarzeniach Czarnego Stycznia w Baku w 1990, gdy wojska radzieckie dokonały masakry Azerów. Dwa dni po tych wydarzeniach został nawet pozbawiony członkostwa w partii, jako człowiek nieudolny, którego działania doprowadziły do sytuacji kryzysowej. Zapowiadano nawet wytoczenie mu procesu sądowego, do czego ostatecznie nie doszło. Pochowany na Cmentarzu Trojekurowskim w Moskwie.

</doc>
<doc id="2871405" url="https://pl.wikipedia.org/wiki?curid=2871405" title="Ryszard Łabaj">
Ryszard Łabaj

Ryszard Łabaj (ur. 17 stycznia 1973) – polski biegacz narciarski, brązowy medalista mistrzostw świata juniorów, zwycięzca Biegu Piastów, trzykrotny mistrz Polski, zawodnik MKS Istebna i od 1995 WKS Zakopane.
W 1992 roku podczas mistrzostw świata juniorów w Vuokatti zdobył brązowy medal w biegu na 10 kilometrów stylem klasycznym. Był to pierwszy medal mistrzostw świata juniorów w narciarstwie klasycznym, zdobyty dla Polski. Na rozgrywanych rok później mistrzostwach świata juniorów w Harrachovie był dziewiąty w biegach na 10 km klasykiem i 30 km stylem dowolnym oraz piąty w sztafecie.
Trzykrotnie zdobywał mistrzostwo Polski (30 km st. klasycznym – 1993, 10 km st. klasycznym – 1994, sztafeta 3 x 10 km – 1995), pięciokrotnie wywalczył wicemistrzostwo Polski (10 km st. klasycznym – 1992, 1995, 40 km st. klasycznym – 1994, 3 x 10 km – 1996, 1997), raz brązowy medal mistrzostw Polski (15 km st. dowolnym – 1993). W 1995 roku zwyciężył w Biegu Piastów.
Po zakończeniu kariery pracuje jako trener, od 2003 w Niemczech.

</doc>
<doc id="2871410" url="https://pl.wikipedia.org/wiki?curid=2871410" title="Nigel Benn">
Nigel Benn

Nigel Benn (ur. 22 stycznia 1964 w Ilford) – brytyjski bokser, były mistrz świata WBO w wadze średniej i WBC, w wadze super średniej.
Kariera amatorska.
Jako amator stoczył 42 walki, z których 41 wygrał i 1 przegrał. Jedyną porażkę zadał mu krajowy rywal Rod Douglas, którego Benn później pokonał.
Kariera zawodowa.
Waga średnia.
Jako zawodowiec zadebiutował 28 stycznia 1987 roku. W swoim debiucie pokonał przez techniczny nokaut Graeme’a Ahmeda. Do końca 1989 roku stoczył jeszcze 24 walki, z których wygrał 23, aż 22 kończąc przed czasem i 1 przegrał, zdobywając tytuł wspólnoty brytyjskiej, który 3krotnie obronił. Porażkę zadał mu rodak Michael Watson, który pokonał go przez techniczny nokaut w 6 rundzie.
24 kwietnia 1990 roku dostał szansę walki o pas WBO w wadze średniej. Jego rywalem był Amerykanin Doug DeWitt. Benn zwyciężył przez techniczny nokaut w ósmej rundzie, aż czterokrotnie posyłając rywala na deski, chociaż w drugiej rundzie sam był liczony.
18 sierpnia 1990 roku stanął do pierwszej obrony pasa. Jego rywalem był, były mistrz świata oraz pogromca Thomasa Hearnsa, Iran Barkley. Benn szybko rozprawił się z rywalem zwyciężając przez techniczny nokaut w 1 rundzie, doprowadzając do 3krotnego liczenia rywala.
18 listopada 1990 roku bronił pasa po raz drugi. Jego rywalem był niepokonany rodak – Chris Eubank. Eubank po wspaniałej walce niespodziewanie zwyciężył przez techniczny nokaut w 9 rundzie i zdobył pas.
Waga super średnia.
Na ring powrócił 3 kwietnia 1991 roku. Zwyciężył przez nokaut w 7 rundzie rodaka Robbiego Simsa. Do czerwca 1992 roku wygrał kolejne 5 walk, by dostać szansę walczyć o pas w wadze super średniej.
3 października 1992 roku zmierzył się z Mauro Galvano o pas WBC w wadze super średniej. Benn zwyciężył przez techniczny nokaut w 4 rundzie, gdy Włoch nie mógł kontynuować pojedynku ze względu na rozcięcia. 12 grudnia obronił tytuł po raz pierwszy. Benn zwyciężył przez techniczny nokaut w 11 rundzie Nicky’ego Pipera.
6 marca 1993 roku zmierzył się w rewanżowym pojedynku z Włochem Mauro Galvano. Benn zwyciężył jednogłośnie na punkty broniąc tytuł. 26 czerwca po raz kolejny obronił tytuł pokonując Lou Genta, który był 5krotnie liczony w przebiegu całej walki.
9 października 1993 roku doszło do jego drugiego pojedynku z Chrisem Eubankiem. Stawką walki były tytuły WBC i WBO w wadze super średniej. Po świetnej 12–rundowej wojnie sędziowie ogłosili remis, chociaż uważano, że wynik był krzywdzący dla Benna.
W 1994 roku obronił dwukrotnie tytuł WBC w wadze super średniej. W lutym zwyciężył jednogłośnie na punkty Henry’ego Whartona, a we wrześniu, również na punkty Juana Carlosa Gimeneza.
25 lutego 1995 roku stanął do siódmej obrony pasa. Jego rywalem był, były mistrz świata WBO i WBC w wadze średniej, Gerald McClellan. Walka od początku była bardzo zacięta. Benn już w pierwszej rundzie wylądował na deskach i z trudem zdołał powstać. Potem był liczony jeszcze w 8 rundzie, ale ostatecznie znokautował McClellana w 10 rundzie. W 1995 roku obronił tytuł jeszcze dwukrotnie. W lipcu zwyciężył przez techniczny nokaut w 8 rundzie Vincenzo Nardiello, a we wrześniu znokautował w siódmej rundzie Daniela Pereza.
2 marca 1996 roku stanął już do dziesiątej obrony mistrzostwa. Jego rywalem był Thulani Malinga, którego Benn pokonał na punkty w 1992 roku. Malinga pomimo nokdaunu w piątej rundzie zwyciężył niejednogłośnie na punkty, sprawiając sporą niespodziankę.
6 lipca 1996 roku dostał kolejną szansę walki o mistrzostwo świata. W walce o pas WBO zmierzył się z Irlandczykiem Steve’em Collinsem. Benn został poddany przez narożnik w 4 rundzie. 9 listopada doszło do rewanżu, jednak Benn znowu przegrał przez poddanie, ale w 6 rundzie. Po tej porażce definitywnie zakończył karierę.
W 2003 roku magazyn The Ring opublikował listę 100 najgroźniejszych puncherów wszech czasów. Benn zajął 91 miejsce, a jego dawny rywal, Gerald McClellan zajął 27 pozycję.

</doc>
<doc id="2871411" url="https://pl.wikipedia.org/wiki?curid=2871411" title="Generalni Inkwizytorzy Portugalii">
Generalni Inkwizytorzy Portugalii



</doc>
<doc id="2871414" url="https://pl.wikipedia.org/wiki?curid=2871414" title="Katastrofa drogowa w Chibombo">
Katastrofa drogowa w Chibombo

Katastrofa drogowa w Chibombo wydarzyła się 7 lutego 2013 roku w mieście Chibombo w Zambii. W wyniku zderzenia autobusu z ciężarówką śmierć poniosło 51 osób, a 28 zostało rannych.
We wczesnych godzinach rannych autobus należący do przedsiębiorstwa Zambia Postal Services wyruszył z miasta Ndola do stolicy kraju Lusaki. Pojazd jechał trasą Great North Road – dwupasmową szosą o dużym natężeniu ruchu. Do katastrofy doszło podczas wyprzedzania autobusu przez kierowcę Toyoty Land Cruiser. Kierowca Toyoty nie zdążył zakończyć manewru wyprzedzania, w efekcie pojazd zderzył się z jadącą z naprzeciwka ciężarówką. Kierujący ciężarówką, usiłując uniknąć zderzenia z Toyotą zjechał na pas ruchu, po którym poruszał się autobus i doszło do czołowego zderzenia obu pojazdów.
W wyniku zderzenia, śmierć poniosło 51 osób, głównie pasażerów autobusu. Kierowca Toyoty, 74-letni Abraham Van Eeden, który przeżył katastrofę został aresztowany i postawiono mu 51 zarzutów spowodowania śmierci wskutek niebezpiecznej jazdy samochodem.
Prezydent Zambii, Michael Sata ogłosił w całym kraju trzydniową żałobę narodową w dniach 11–13 lutego, w celu upamiętnienia ofiar katastrofy.

</doc>
<doc id="2871420" url="https://pl.wikipedia.org/wiki?curid=2871420" title="Ibrahim Muhammad Didi">
Ibrahim Muhammad Didi

Ibrahim Muhammad Didi (ur. w Male, zm. 1980 w Kolombo) – malediwski polityk.
Wiceprezydent Malediwów podczas Pierwszej Republiki od 1 stycznia 1953 do 2 września 1953. Tymczasowy prezydent Malediwów od 2 września 1953 do 7 marca 1954. Członek partii Rayyithunge Muthagaddim. Od lipca 1954 do listopada 1955 roku pełnił funkcję ministra finansów Sułtanatu Malediwów.

</doc>
<doc id="2871421" url="https://pl.wikipedia.org/wiki?curid=2871421" title="Przetacznik pagórkowy">
Przetacznik pagórkowy

Przetacznik pagórkowy ("Veronica teucrium" L.) – gatunek rośliny należący do rodziny babkowatych ("Plantaginaceae"), w systemach XX-wiecznych klasyfikowany zwykle do trędownikowatych ("Scrophulariaceae").
Rozmieszczenie geograficzne.
Występuje w Europie głównie na obszarach o klimacie oceanicznym, od niżu po położenia górskie, w górach po regiel górny, oraz w Azji na obszarach o umiarkowanym klimacie . Rozprzestrzenia się także gdzieniegdzie poza tym obszarem, np. w Ameryce Północnej. W Polsce roślina pospolita występuje na całym obszarze, w górach nieco rzadsza występuje w niższych partiach górskich.
Biologia i ekologia.
Bylina, hemikryptofit, autotrof, roślina mrozoodporna. Występuje na wilgotnych nasłonecznionych zboczach, skrajach lasów, w zaroślach i widnych lasach, toleruje również półcień. Preferuje gleby wilgotne, przeciętnie żyzne o odczynie zasadowo-obojętnym. Występuje często w murawach kserotermicznych. W klasyfikacji zbiorowisk roślinnych gatunek charakterystyczny (Ch.) dla zbiorowisk okrajkowych ze związku (All.) "Geranion sanguinei".
Zastosowanie.
Roślina zadarniająca, ozdobna, wykorzystywana na rabaty do ogródków skalnych, na kwiat cięty oraz jako roślina okrywowa. Roślina miododajna. W Polsce jest całkowicie mrozoodporna, 4-6strefa mrozoodporności. Łatwa w uprawie, nie ma specjalnych wymagań co do podłoża. Rozmnaża się przez wysiew nasion jesienią lub wiosną, przez sadzonki lub przez podział rozrośniętych kęp jesienią lub wczesną wiosną. Może rosnąć zarówno na stanowiskach słonecznych, jak i półcienistych .
Systematyka.
W niektórych ujęciach traktowany jako podgatunek przetacznika ząbkowanego:

</doc>
<doc id="2871423" url="https://pl.wikipedia.org/wiki?curid=2871423" title="Trofeo Ciudad de Sevilla">
Trofeo Ciudad de Sevilla

Trofeo Ciudad de Sevilla (z hiszp. "Trofeum miasta Sevilla") – międzynarodowy towarzyski klubowy turniej piłkarski rozgrywany regularnie latem od 1972, z wyjątkiem 1983, 1986–1991 i 1993, na stadionach Ramón Sánchez Pizjuán oraz Benito Villamarín w Sewilli (Hiszpania) i organizowany przez władze miasta oraz dwa wiodące miejskie kluby Sevilla FC i Real Betis.
Turniej po raz pierwszy odbył się w 1972 roku, jeden z gospodarzy FC Sevilla zdobyła trofeum. W 1994 roku została rozegrana 16 ostatnia edycja.
W 1992 roku, po siedmiu latach bez zorganizowania turnieju, a przy okazji Wystawy Światowej w Sewilli, została rozegrana specjalna edycja, w której uczestniczyły, wraz z dwoma gospodarzami Sevilla FC i Real Betis, FC Barcelona, Atlético Madryt, Vasco da Gama oraz FC Porto, który zdobył trofeum.
Trofeum przedstawiał najbardziej charakterystyczne budynki i zabytki Sewilli, La Giralda i Torre del Oro i był inny w każdej z posiadanych wersji.
Początkowo w turnieju występowały cztery drużyny i rozgrywano dwa mecze półfinałowe oraz mecz o 3 miejsce i finał, ale w ostatnich latach turniej rozgrywany w formacie pojedynczego meczu.

</doc>
<doc id="2871426" url="https://pl.wikipedia.org/wiki?curid=2871426" title="Buchbach">
Buchbach



</doc>
<doc id="2871430" url="https://pl.wikipedia.org/wiki?curid=2871430" title="Manila (środek płatniczy)">
Manila (środek płatniczy)

Manila (port. "manilha", hiszp. "manilla") – przedmiot w postaci bransolety, służący jako środek płatniczy, wykonany z miedzi lub z mosiądzu (także z brązu lub żelaza), stosowany w południowej Nigerii jako jedna z form płacidła.
Różne wyroby metalowe, jak naszyjniki czy bransolety na ręce lub nogi, stanowiły w Afryce Zachodniej powszechny środek płatniczy jeszcze przed pojawieniem się handlarzy europejskich. Po stwierdzeniu tego faktu zapoczątkowano masową produkcję metalowych bransolet dla potrzeb handlu z ludnością Afryki Zachodniej: najpierw w Portugalii (od II poł. XV w.), następnie w Holandii, Francji, a zwłaszcza w Wielkiej Brytanii (od początku XVIII w., początkowo w Bristolu, potem głównie w Birmingham). Przeznaczone na rynek afrykański wyroby zyskały nazwę wywodzącą się z hiszpańskiego określenia bransolety albo portugalskiego określenia pierścionka. Zazwyczaj miały kształt podkowy o pogrubionych i rozszerzonych zakończeniach i okrągłym przekroju niezdobionej obręczy, na ogół o średnicy 6–9 mm (grubsze były jedynie największe, o wadze powyżej 0,25 kg). Wymieniano je m.in. na pieprz gwinejski i kość słoniową. Szczególnie istotną formą płatności stały się dla handlu niewolnikami od początku XVI stulecia aż do przełomu XVIII/XIX wieku. W XIX stuleciu używano ich w szerokim zakresie do opłacania kosztów na zachodnioafrykańskich plantacjach oleju palmowego i do jego zakupu. Dla miejscowej ludności miały doniosłe znaczenie nie tylko jako podstawowy środek płatniczy, lecz również jako forma lokaty kapitału, gdyż powszechnie gromadzono je i przechowywano.
Wyroby te miały różne rozmiary i wagę. Wśród XIX-wiecznych manili wyróżniano pod tym względem 9 typów: abi (63 g), okpoho (75 g), okombo (81 g), ejema (84 g), atoni (90 g), onoudu (116 g), nkobnkob (118 g), popo (150 g) i mkporo (260 g), choć niektóre klasyfikacje wyodrębniają ich więcej. W użyciu były też szczególnie wielkie, zwane igbi, o długości ok. 28 cm i ciężarze (zależnie od odmiany) 2,5 lub 3 kg, i zdobione (jako jedyne). Pod koniec 1948 r., gdy zaczęto wycofywać manile z rynku, w obiegu były tylko trzy typy: abi, okpoho i okombo. Oprócz typu, siła nabywcza manili zależała od metalu, z którego je wykonano (miedziane były droższe od mosiężnych), i od regionu, gdzie dokonywano wymiany. Z biegiem czasu zmieniała się ona, m.in. wskutek inflacji. Cena niewolnika, w zależności od okresu i rodzaju bransolety, wynosiła od kilku do kilkudziesięciu manili. Cios słoniowy w 1505 r. kosztował jedną miedzianą manilę.
Manile początkowo były rozpowszechnione w całej południowej, przybrzeżnej części obecnej Nigerii, jednak w połowie XIX w. na obszarach położonych na zachód od delty Nigru ich rolę przejęły inne płacidła. Od tego czasu były podstawowym środkiem płatniczym miejscowej ludności na obszarze delty Nigru i południowo-wschodniej Nigerii.
W Brytyjskiej Afryce Zachodniej od końca XIX stulecia zaczęto dążyć (m.in. przez przyjmowanie podatków, opłat sądowych i karnych, a także opłat za niektóre towary wyłącznie w pieniądzu brytyjskim) do stopniowego wycofania lub znacznego ograniczenia tradycyjnych płacideł opartych na metalowych wyrobach takich jak manile. Związane to było z wprowadzaniem na szerszą skalę brytyjskiej waluty do handlu z kolonią, co wobec powszechnego stosowania płacideł oznaczało funkcjonowanie na danym terytorium dwóch niezależnych od siebie systemów płatniczych, co z kolei stwarzało liczne trudności w kontrolowaniu gospodarki, handlu i finansów oraz w polityce podatkowej. Ponadto, ze względu na bardzo niską wartość w stosunku do brytyjskiego pieniądza, np. za towar wartości 20 szylingów otrzymywano w 1934 r. manile o łącznej wadze 34 kg, co rodziło problemy z ich transportem w większej liczbie. Pieniądz brytyjski nie przyjął się jednak wśród autochtonicznej ludności i w r. 1902 władze kolonialne uznały manile za jeden ze środków płatniczych, ustalając oficjalny kurs ich różnych typów względem innych płacideł oraz brytyjskich pieniędzy, a także zezwoliły na uiszczanie nimi opłat urzędowych itp. Niemal tuż po tym zaprzestano też wydawania pozwoleń na przywóz z Europy nowych manili, w 1911 anulowano postanowienia sprzed dziewięciu lat, a w 1919 r. zabroniono korzystać z manili i innych płacideł ludności nieautochtonicznej i jej firmom. Władze wtedy nie zdecydowały się jednak na kosztowne wykupienie zasobów już istniejących manili. Wskutek tego na kilka dziesięcioleci ukształtowała się sytuacja, iż ludność miejscowa używała wyłącznie manili do nabywania lub sprzedaży produktów lokalnych, zaś do wnoszenia opłat urzędowych, podatków i dla nabywania towarów z firm europejskich – wyłącznie waluty brytyjskiej; rozwinęła się również sieć punktów wymiany obu tych środków pieniężnych.
Problemy wynikające ze współistnienia dwóch systemów walutowych bardzo nasiliły się podczas II wojny światowej i tuż po jej zakończeniu, gdy nastąpił znaczny wzrost cen, a emisja na rynek funtów wielokrotnie wzrosła, natomiast liczba manili malała wobec wciąż obowiązującego zakazu przywożenia nowych bransolet. W wyniku tego kurs wymiany obu walut ulegał częstym i znacznym wahaniom. Łącznie powodowało to narastające zakłócenia gospodarcze i napięcia społeczne. W rezultacie władze brytyjskie zdecydowały o wykupieniu z obiegu niemal wszystkich manili i zastąpieniu ich masowym wprowadzeniem na miejscowy rynek waluty brytyjskiej w niskich nominałach, co miało istotne znaczenie wobec ubóstwa ludności. Akcję przeprowadzono od października 1948 do końca marca 1949 r., poprzedzając ją kampanią informacyjną skierowaną do ludności. Jednocześnie wydano zarządzenie o karalności od 1 kwietnia 1949 r. za posiadanie manili, z wyjątkiem 200 sztuk na cele ceremonialne. W efekcie tych działań wykupiono ponad 32 mln manili o łącznej wadze metalu 2464 ton za sumę ponad 401 tys. funtów szterlingów. Mimo nielegalności, manila jako środek płatniczy do 1950 r. nadal stosowana była w handlu w niektórych rejonach, zwłaszcza w okolicach Opobo. Również legalnie posiadanych w celach ceremonialnych manili używano potajemnie do opłacania przynależności do tajnych męskich stowarzyszeń oraz posagu panny młodej aż do 1956 r..

</doc>
<doc id="2871433" url="https://pl.wikipedia.org/wiki?curid=2871433" title="Ba U">
Ba U

Ba U (ur. 26 maja 1887 w Basejnie, zm. 9 listopada 1963 w Rangunie) – birmański polityk i prawnik, drugi prezydent Birmy (obecnie Mjanma) od 13 marca 1952 do 12 marca 1957. 
Życiorys.
W roku 1908 wstąpił na studia do Trinity Hall na Uniwersytecie Cambridge. Członek Antyfaszystowskiej Ligi Wolności Ludu (ang. "Anti-Fascist People's Freedom League"). 
Pracował jako sędzia podczas brytyjskich, japońskich i birmańskich rządów. Przewodniczący Sądu Najwyższego Birmy w latach 1948–1952. 
Napisał autobiografię pod tytułem: "Ba, My Burma: The Autobiography of a President".

</doc>
<doc id="2871436" url="https://pl.wikipedia.org/wiki?curid=2871436" title="Kylie Minogue (album)">
Kylie Minogue (album)

Kylie Minogue – piąty album studyjny australijskiej piosenkarki Kylie Minogue. Został wydany w dniu 19 września 1994 r. przez Deconstruction Records w świecie i przez Mushroom Records w Australii i Nowej Zelandii.

</doc>
<doc id="2871443" url="https://pl.wikipedia.org/wiki?curid=2871443" title="Trofeum Birra Moretti">
Trofeum Birra Moretti



</doc>
<doc id="2871444" url="https://pl.wikipedia.org/wiki?curid=2871444" title="Trofeum Pirelli">
Trofeum Pirelli



</doc>
<doc id="2871445" url="https://pl.wikipedia.org/wiki?curid=2871445" title="Festiwal Kamień w Galilei">
Festiwal Kamień w Galilei

Festiwal Kamień w Galilei (hebr. אבן בגליל פסטיבל וסימפוזיון; ang. The Stone in the Galilee Festival) – festiwal i sympozjum poświęcone rzeźbiarstwu w kamieniu, odbywający się corocznie w mieście Ma’alot-Tarszicha na północy Izraela.
Historia.
Festiwal został po raz pierwszy zorganizowany w 1991 roku. Okazją do jego ogłoszenia był konkurs na pomnik Mosze Perlmana. Sukces pierwszego festiwalu stał się zachętą dla władz miejskich, aby organizować go corocznie. Koszty finansowe organizacji pokrywa gmina, Ministerstwo Kultury i Sportu, loteria narodowa oraz inne organizacje kulturalne Izraela.
Informacje ogólne.
Festiwal jest organizowany w parku nad jeziorem Monfort w mieście Ma’alot-Tarszicha. Do miasta zjeżdżają się rzeźbiarze z całego świata. Wcześniej publikowany jest główny temat festiwalu. Rzeźbiarze uczestniczący w festiwalu przedstawiają projekty artystyczne, z których do realizacji wybierane są najlepsze. Do ich wykonania przygotowywane są ogromne głazy ważące 10 ton każdy. Wszystkie one pochodzą z kamieniołomów w Galilei. Rzeźbiarze wykonują swoje prace przez dwa tygodnie poprzedzające żydowskie święto Pesach. Punktem kulminacyjnym jest publiczne prezentacja rzeźb podczas święta Pesach.

</doc>
<doc id="2871446" url="https://pl.wikipedia.org/wiki?curid=2871446" title="Warszawska Wytwórnia Wódek „Koneser”">
Warszawska Wytwórnia Wódek „Koneser”

Warszawska Wytwórnia Wódek „Koneser” – nieistniejące przedsiębiorstwo z siedzibą na warszawskiej Pradze-Północ, mające siedzibę w kompleksie budynków fabrycznych z końca XIX wieku.
Lokalizacja.
Cały zespół fabryczny zajmował powierzchnię około 50 tys. m² między ulicami Ząbkowską, Nieporęcką, Białostocką i Markowską. 
Historia.
Powstanie obiektu.
Kompleks fabryki stanowi interesujący przykład europejskiej architektury przemysłowej z przełomu XIX i XX wieku. Zabudowania z czerwonej cegły nawiązują do stylu gotyckiego – wąskie okna, charakterystyczne gzymsy, strzeliste wieżyczki i łukowate sklepienia stropów. Szczególną urodą odznacza się brama główna od strony ulicy Ząbkowskiej. Projekt architektoniczny przypisuje się L. Iwanowskiemu oraz K. Loewegowi. 
Najstarsze zabudowania Warszawskiej Wytwórni Wódek „Koneser” powstały w latach 1895-1897. Teren fabryki zajmowały początkowo dwa oddzielne zakłady: Rektyfikacja Warszawska (prywatny podmiot powołany z inicjatywy polsko-rosyjskiego Warszawskiego Towarzystwa Oczyszczania i Sprzedaży Spirytusu) i Warszawski Skarbowy Skład Win (Warszawskij Kazionnyj Winnyj Skład – rosyjskie przedsiębiorstwo państwowe). Oba przedsiębiorstwa działały w ścisłej symbiozie – pierwsze było odpowiedzialne za oczyszczanie spirytusu, drugie za produkcję z niego trunku. W 1919 roku zwierzchnictwo nad całym kompleksem przejął Państwowy Monopol Spirytusowy (formalnie, dopiero w 1936 roku wykupiono z prywatnych rąk Rektyfikację Warszawską, czyniąc zakład w całości znacjonalizowanym).
Na obszarze wytwórni poza budynkami przemysłowymi znajdowały się również: magazyny, kotłownia, warsztaty, a także obiekty mieszkalne i szkoła. Teren pod zabudowę nowej fabryki został sprzedany przez Emila Bruhla, którego rodzina odkupiła ziemię od potomków Szmula Zbytkowera. Warszawska Wytwórnia Wódek „Koneser” była jedną z pierwszych zelektryfikowanych, stołecznych fabryk i należała do grupy najbardziej zaawansowanych technologicznie zakładów produkcyjnych w Warszawie. Wyposażona była w szereg urządzeń pomocniczych, jak: kotły i maszyny parowe do wody oraz spirytusu, baterie filtracyjne, przyrządy do automatycznego mieszania i rozlewania trunku do butelek, windy hydrauliczne i ręczne, a także wewnętrzny system żelaznych kolejek. Z pobliskiej linii kolejowej od Dworca Wileńskiego (dawniej Dworca Petersburskiego) do zakładu doprowadzono bocznicę. O wysokim stopniu technicznego postępu fabryki może świadczyć fakt zobowiązania się właścicieli Rektyfikacji Warszawskiej do oczyszczania miliona wiader spirytusu rocznie.
1919−1945.
Lata świetności Wytwórni Wódek „Koneser” przypadają na dwudziestolecie międzywojenne. Wówczas w fabryce zatrudnionych było ponad 400 osób, a jej możliwości produkcyjne osiągnęły ćwierć miliona butelek trunku na dobę. Działający pod nazwą Państwowy Monopol Spirytusowy – Rektyfikacja Spirytusu i Wytwórnia Wódek zakład (stąd przyjęte potocznie określenie fabryki – Monopol) w latach 20. XX wieku wytwarzał powszechnie rozpoznawalne do dziś na rynku spirytusowym marki wódek: Wyborową, Luksusową, Żubrówkę, Żytniówkę oraz Siwuchę. W procesie produkcyjnym wykorzystywano wodę oligoceńską z jednego z pierwszych w Warszawie ujęć (położonego na terenie fabryki). Dynamiczny rozwój zakładu przerwał wybuch II wojny światowej, w wyniku którego znacząco ograniczono wytwarzanie alkoholu. W latach okupacji fabryka podlegała Generalnej Dyrekcji Monopoli w Generalnym Gubernatorstwie. Produkcję wstrzymano w 1944 roku.
Okres powojenny.
Po II wojnie światowej dopiero realizacja planów z 1947 roku, zakładających rewitalizację zniszczonej infrastruktury fabryki (głównie naprawę lub wymianę maszyn produkcyjnych) i przejęcie przedsiębiorstwa przez Warszawskie Zakłady Przemysłu Spirytusowego Polmos stworzyły możliwość wznowienia produkcji. Proces produkcyjny trwał nieprzerwanie od lat 50. aż do minionej dekady, kiedy to pogarszająca się sytuacja przedsiębiorstwa – znaczący spadek produkcji oraz kłopoty finansowe – doprowadziły do likwidacji fabryki w 2007 roku.
Współczesność.
Wraz z przejęciem terenu fabryki przez BBI Development w 2006 roku zmienił się całkowicie pomysł zagospodarowania przestrzennego dawnego zakładu. Idea Centrum Praskiego Koneser obejmuje rewitalizację pofabrycznych zabudowań i stworzenie integralnej tkanki miejskiej na obszarze starej fabryki. Planowana jest aranżacja loftów, budowa] obiektów mieszkalnych, biurowych i handlowych. Rozważane jest także przeznaczenie niektórych zabudowań dawnej fabryki na funkcje kulturalne. 
W 2017 placowi znajdującemu się w centralnej części kompleksu nadano nazwę "plac Konesera".
W 2018 roku w budynku rektyfikacji zostało otwarte Muzeum Polskiej Wódki.

</doc>
<doc id="2871447" url="https://pl.wikipedia.org/wiki?curid=2871447" title="Trofeum Berlusconiego">
Trofeum Berlusconiego



</doc>
<doc id="2871450" url="https://pl.wikipedia.org/wiki?curid=2871450" title="Mutai">
Mutai

Mutai, kenijskie nazwisko.

</doc>
<doc id="2871453" url="https://pl.wikipedia.org/wiki?curid=2871453" title="Reg Presley">
Reg Presley

Reg Presley, właśc. Reginald Maurice Ball (ur. 12 czerwca 1941, w Andover w hrabstwie Hampshire w Wielkiej Brytanii, zm. 4 lutego 2013 tamże) – angielski piosenkarz, wokalista zespołu The Troggs.
Życiorys.
W 1964 współtworzył zespół The Troggs, z którym wylansował przebój „Wild Thing”, który dotarł do drugiego miejsca na brytyjskiej liście przebojów oraz dotarł na szczyt amerykańskiej listy "Hot 100". Z zespołem nagrał także piosenkę: „With a Girl Like You” i „Love Is All Around”, której jest autorem; utwór został wylansowany w latach 90. przez brytyjski zespół Wet Wet Wet i umieszczony na ścieżce dźwiękowej do filmu Mike’a Newella "Cztery wesela i pogrzeb".
Na początku 2012 ujawnił, że zmaga się z rakiem płuc i przeszedł chemioterapię. W związku z chorobą i pogarszającym się stanem zdrowia w tym samym roku przerwał działalność artystyczną. Zmarł 4 lutego 2013 w rodzinnym domu w Andover w otoczeniu żony oraz dzieci.
Wpływ.
Muzyka Presleya wpłynęła m.in. na Iggy Popa i zyskała uznanie Boba Dylana. Krytyk rockowy Lester Bangs nazwał zespół The Troggs „ojcami chrzestnymi punka”, a Presleya porównał do Marcela Prousta.
Linki zewnętrzne.
 

</doc>
<doc id="2871456" url="https://pl.wikipedia.org/wiki?curid=2871456" title="Szumiacze">
Szumiacze



</doc>
<doc id="2871459" url="https://pl.wikipedia.org/wiki?curid=2871459" title="Kamienica przy ul. Pańskiej 112 w Warszawie">
Kamienica przy ul. Pańskiej 112 w Warszawie

Kamienica przy ul. Pańskiej 112 – budynek, który do 2013 roku znajdował się przy ul. Pańskiej 112, przy rondzie Daszyńskiego, na warszawskiej Woli. 
Historia.
Kamienica została wybudowana krótko przed II wojną światową.
W projekcie planu miejscowego, wyłożonym jesienią 2012 do konsultacji, kamienica została określona jako "„budynek zabytkowy, objęty ochroną konserwatorską”". Planiści wnioskowali wtedy projekt zakładający możliwość dobudowy z obu stron nowych obiektów, jednak nie wyższych niż 28 metrów. Plan był na etapie konsultacji i nie został uchwalony.
Budynek został rozebrany w 2013 roku. W jego miejscu w latach 2017−2021 powstał biurowiec Warsaw Unit.
Mural „Jeszcze świadomy”.
Na ślepej ścianie kamienicy od strony ronda Daszyńskiego, w 2008 r., grupa Twożywo wykonała mural. Była to wspólna inicjatywa Mariusza Libela z Grupy Twożywo i Muzeum Powstania Warszawskiego mająca na celu podkreślić powstańcze dylematy i skłonić do refleksji. Powstanie muralu było częścią większej akcji, której kulminacyjnym akcentem był spektakl "Hamlet 44" w reżyserii Pawła Passiniego. W momencie powstania był to prawdopodobnie największy mural w Warszawie.

</doc>
<doc id="2871460" url="https://pl.wikipedia.org/wiki?curid=2871460" title="Ignacy Witomski">
Ignacy Witomski

Ignacy Wilhelm Witomski pseudonim „Orlik” (ur. 5 maja 1922, zm. 28 listopada 2005) – pułkownik dyplomowany WP, wyróżniony tytułem Sprawiedliwy wśród Narodów Świata.
W czasie II wojny światowej żołnierz Armii Krajowej a następnie oficer 4 Pomorskiej Dywizji Piechoty im. Jana Kilińskiego 1 Armii Wojska Polskiego. Uczestnik walk na szlaku bojowym: Warszawa, Wał Pomorski, walk nad Odrą, Kołobrzeg, Writzen i Berlin. 
Pochowany na cmentarzu Wawrzyszewskim w Warszawie. 

</doc>
<doc id="2871461" url="https://pl.wikipedia.org/wiki?curid=2871461" title="Jadwiga Polanowska-Misiorny">
Jadwiga Polanowska-Misiorny

Jadwiga Polanowska-Misiorny lub Jadwiga Polanowska (ur. 20 marca 1937 w Sandomierzu, zm. 23 lipca 2003 w Warszawie) – polska aktorka teatralna, filmowa i telewizyjna oraz dziennikarka.
Życiorys.
Córka Leona Polanowskiego (starosta sandomierski) i Maryli z domu Horodyskiej.
Absolwentka Państwowej Wyższej Szkoły Teatralnej w Warszawie z 1959. W latach 1959-1960 występowała w Teatrze Dramatycznym w Poznaniu, a w latach 1960-1975 w Teatrze Wybrzeże w Gdańsku. Od 1975 r. związana była z warszawskimi teatrami: Teatrem Polskim (1975-1982), Teatr Rozmaitości (1982/1983) i Teatrem Narodowym (1983-1991). W sezonie 1991/1992 związana była z Teatrem im. Wilama Horzycy w Toruniu.
Poza pracą w teatrze występowała również w filmach, serialach i teatrach telewizji. Po zakończeniu kariery aktorskiej zajmowała się dziennikarstwem.
Pochowana na cmentarzu Wawrzyszewskim w Warszawie.

</doc>
<doc id="2871462" url="https://pl.wikipedia.org/wiki?curid=2871462" title="Jadwiga Polanowska">
Jadwiga Polanowska



</doc>
<doc id="2871463" url="https://pl.wikipedia.org/wiki?curid=2871463" title="Jerzy Prażmowski">
Jerzy Prażmowski

Jerzy Prażmowski (ur. 20 października 1932 w Lesznie, zm. 30 kwietnia 1983 w Otwocku) – polski aktor.
Życiorys.
W latach 1952-1957 występował w Centralnym Zespole Artystycznym WP. Następnie w latach 1957-1960 związany z Operetką Lubeską, potem w latach 1961-1972 w Zespole Estradowym Domu Kultury MSW. Po zdaniu w 1971 r., eksternistycznego egzaminu aktorskiego w sezonie 1972/1973 występował na deskach Teatru im. Stefana Jaracza w Olsztynie, w sezonie 1973/1974 w Bałtyckim Teatrze Dramatycznym w Koszalinie, w latach 1974-1976 w Teatrze Płockim, a w latach 1976/1977 ponownie w Teatrze im. Stefana Jaracza w Olsztynie. Od 1977 roku, do końca życia występował w Teatrze Narodowym w Warszawie.
Został pochowany na cmentarzu Wawrzyszewskim w Warszawie.

</doc>
<doc id="2871464" url="https://pl.wikipedia.org/wiki?curid=2871464" title="Stanisław Pierściński">
Stanisław Pierściński

Stanisław Pierściński ps. „Wojciech” (ur. 11 listopada 1898 w Naruszewie, zm. 24 maja 1996 w Warszawie) – polski żołnierz, starszy sierżant, uczestnik powstania warszawskiego, kawaler Orderu Virtuti Militari i dwukrotnie Krzyża Walecznych.
Życiorys.
W czasie II wojny światowej zaangażowany w konspirację niepodległościową na terenie warszawskiego Żoliborza, uczestnik powstania warszawskiego w ramach 3. kompanii Zgrupowania „Żubr” II Obwodu „Żywiciel” Warszawskiego Okręgu AK. Uczestnik walk na Żoliborzu.
Pochowany na cmentarzu Wawrzyszewskim w Warszawie.

</doc>
<doc id="2871465" url="https://pl.wikipedia.org/wiki?curid=2871465" title="Tadeusz Skaliński">
Tadeusz Skaliński

Tadeusz Skaliński (ur. 23 listopada 1910 w Bernie, zm. 11 sierpnia 1999) – polski fizyk, optyk, profesor Uniwersytetu Warszawskiego, w latach 1981–1987 prezes Polskiego Towarzystwa Fizycznego
Życiorys.
W 1938 ukończył studia na Uniwersytecie Warszawskim i rozpoczął pracę w Zakładzie Fizyki Doświadczalnej UW. Po wybuchu II wojny światowej walczył w wojnie obronnej 1939, uniknął niewoli, uczestniczył w tajnym nauczaniu, został zatrzymany w październiku 1943, trafił do obozu Auschwitz-Birkenau, a następnie Groß-Rosen, gdzie przebywał do końca wojny.
W latach 1945–1950 był kierownikiem Pracowni Aerologicznej Państwowego Instytutu Hydrologiczno-Meteorologicznego, równocześnie od 1945 pracował w Instytucie Fizyki Doświadczalnej UW, w latach 1954–1970 kierował Katedrą, a następnie Zakładem Optyki, w latach 1958–1962 był dyrektorem Instytutu. Równoległe od 1954 do 1973 kierował Zakładem Optyki Atomowej i Cząsteczkowej Instytutu Fizyki PAN. Po wprowadzeniu zakazu łączenia funkcji w 1970 pozostał w IF PAN, w 1981 przeszedł na emeryturę.
Od 1950 był członkiem Polskiego Towarzystwa Fizycznego, w latach 1982–1987 jego prezesem.
Był odznaczony Krzyżem Kawalerskim i Krzyżem Oficerskim Orderu Odrodzenia Polski.
Pochowany na cmentarzu Wawrzyszewskim w Warszawie.

</doc>
<doc id="2871466" url="https://pl.wikipedia.org/wiki?curid=2871466" title="Agam Monfort">
Agam Monfort

Agam Monfort (hebr. אגם מונפורט) – zbiornik retencyjny położony przy mieście Ma’alot-Tarszicha na północy Izraela.
Położenie.
Jezioro Monfort jest położone na wysokości około 440 metrów n.p.m. w pofałdowanej okolicy na południowo-wschodnich obrzeżach miasta Ma’alot-Tarszicha w Górnej Galilei. Na południowy wschód od jeziora znajduje się moszaw Chosen. W rzeczywistości jest to niewielki zbiornik retencyjny utworzony na rzece Peki’in. Ma on powierzchnię 5,1 ha i wchodzi w skład obszaru parku rekreacyjnego o powierzchni 35 ha.
Turystyka i rekreacja.
Okoliczny park jest intensywnie wykorzystywany rekreacyjnie i turystycznie. Wytyczono w nim alejki i zacienione miejsca wypoczynkowe. W północnej części jeziora utworzona trzy wysepki. Oprócz jeziora i parku są tutaj liczne obiekty sportowe - lodowisko, tor kartingowy, siłownia, basen kąpielowy, park rozrywki, restauracje i camping.
Od 1991 roku w parku nad jeziorem odbywa się Festiwal Kamień w Galilei, podczas którego kamieniarze z różnych państw prezentują swoje rzeźby. Wszystkie prace są wykonywane w kamiennych blokach pochodzących z Galilei.
Transport.
Na południowy wschód od jeziora przebiega droga ekspresowa nr 89, którą jadąc na zachód dojeżdża się do miasta Ma’alot-Tarszicha, lub jadąc na wschód dojeżdża się do moszawu Hosen.

</doc>
<doc id="2871468" url="https://pl.wikipedia.org/wiki?curid=2871468" title="Józef Below">
Józef Below

Józef Below (ur. 2 stycznia 1904, zm. 23 września 1939) – polski artysta rzeźbiarz.
Autor płaskorzeźb nad wejściem do przedwojennego Gmachu Izby Przemysłowo-Handlowej w Warszawie (obecnie siedziba Kancelarii Prezydenta Rzeczypospolitej Polskiej przy ul. Wiejskiej 10 w Warszawie). Płaskorzeźby mają charakter alegoryczny. Jedna z nich przedstawia robotnika.
Był także autorem płaskorzeźb na Domu Wedla (ul. Puławska 26), znanym również jako Kamienica Jana Wedla, przy ul. Madalińskiego oraz ul. Puławskiej na warszawskim Mokotowie. Kamienica powstała w 1936 Below umieścił na niej płaskorzeźbę dwóch robotników symbolizujących przemysł oraz Piasta Kołodzieja z małżonką symbolizujących rolnictwo, między tymi dwiema płaskorzeźbami usytuowana jest płaskorzeźba kariatydy – prawdopodobnie alegorii Polski dwudziestolecia międzywojennego. Poza tymi trzema płaskorzeźbami na kamienicy znajdują się jeszcze cztery płaskorzeźby Belowa obrazujące cztery pory roku będące połączeniem sielskich motywów antycznych ze współczesnymi (dzieci jeżdżące na nartach i sankach w przedstawieniu zimy). 4 marca 1996 kamienica została wpisana do rejestru zabytków województwa mazowieckiego pod nr. 1613-A.
Został rozstrzelany przez Niemców na początku II wojny światowej – 23 września 1939. Pochowany na cmentarzu Wawrzyszewskim w Warszawie.

</doc>
<doc id="2871473" url="https://pl.wikipedia.org/wiki?curid=2871473" title="Mitja Valenčič">
Mitja Valenčič

Mitja Valenčič (ur. 1 lutego 1978 w Cerklje na Gorenjskem) – słoweński narciarz alpejski, olimpijczyk.
Kariera.
Po raz pierwszy na arenie międzynarodowej pojawił się 16 grudnia 1995 roku w Zermatt, gdzie w zawodach FIS nie ukończył pierwszego przejazdu w gigancie. W 1996 roku wystartował na mistrzostwach świata juniorów w Schwyz, zajmując ósme miejsce w slalomie i jedenaste w gigancie. Jeszcze dwukrotnie startował na imprezach tego cyklu, zajmując między innymi piąte miejsce w slalomie podczas mistrzostw świata juniorów w Schladming w 1997 roku.
W zawodach Pucharu Świata zadebiutował 5 stycznia 1997 roku w Kranjskiej Gorze, gdzie nie zakwalifikował się do drugiego przejazdu giganta. Pierwsze pucharowe punkty wywalczył 26 stycznia 1998 roku w Kitzbühel, zajmując 18. miejsce w slalomie. Nigdy nie stanął na podium zawodów tego cyklu, najwyższą lokatę wywalczył 6 stycznia 2010 roku w Zagrzebiu, zajmując czwarte miejsce w slalomie. W zawodach tych walkę o podium przegrał z Francuzem Julienem Lizeroux. W sezonie 2011/2012 zajął 48. miejsce w klasyfikacji generalnej.
Wystartował na igrzyskach olimpijskich w Turynie w 2006 roku, gdzie zajął 12. miejsce w gigancie, a rywalizacji w slalomie nie ukończył. Na rozgrywanych cztery lata później igrzyskach w Vancouver zajął szóste miejsce w slalomie. Brał również udział w igrzyskach olimpijskich w Soczi w 2014 roku, kończąc slalom na jedenaste pozycji. Był też między innymi dziewiąty w gigancie na mistrzostwach świata w Åre w 2007 roku i dziesiąty w slalomie podczas mistrzostw świata w Schladming w 2013 roku.
Osiągnięcia.
Puchar Świata.
Miejsca na podium.
Valenčič nie stanął na podium zawodów PŚ.

</doc>
<doc id="2871475" url="https://pl.wikipedia.org/wiki?curid=2871475" title="Le Mans Series">
Le Mans Series



</doc>
<doc id="2871476" url="https://pl.wikipedia.org/wiki?curid=2871476" title="Gars a.Inn">
Gars a.Inn



</doc>
<doc id="2871477" url="https://pl.wikipedia.org/wiki?curid=2871477" title="Gars">
Gars



</doc>
<doc id="2871478" url="https://pl.wikipedia.org/wiki?curid=2871478" title="Haag i.OB">
Haag i.OB



</doc>
<doc id="2871479" url="https://pl.wikipedia.org/wiki?curid=2871479" title="Fabryka Ślusarska Ogórkiewicza i Zagórnego w Warszawie">
Fabryka Ślusarska Ogórkiewicza i Zagórnego w Warszawie

Fabryka Ślusarska Ogórkiewicza i Zagórnego – przedsiębiorstwo, którego siedziba znajdowała się przy ul. Stefana Okrzei 12 w warszawskiej dzielnicy Pradze-Północ. Budynek spółki został rozebrany w 2012, a jego relikty wkomponowane w nowy obiekt mieszkalno-usługowy Apartamenty Krowia 6.
Historia.
Fabryka ślusarska Leona Ogórkiewicza i Józefa Zagórnego powstała w 1882 roku, na posesji między ulicami Brukową (obecnie Stefan Okrzei) i Krowią. Zabudowania fabryczne powstały w 1903 r. Firma wykonywała wyroby ślusarskie ze szczególnym naciskiem na okucia drzwi i okien. W 1910 r., zatrudniała już 140 osób, dysponując dodatkowo silnikiem gazowym o mocy 12 koni.
Po roku 1912, fabryka została przejęta przez inż. Dobrowolskiego i Skirgajłło, którzy utrzymywali kontakty biznesowe z firmą Krzysztofa Bruna, co umożliwiło szybki zbyt wykonywanych towarów. W kolejnych latach zainwestowano w nowe urządzenia i maszyny co podniosło jakość wykonywanych wyrobów, a lata 20. XX wieku stanowiły okres największego rozwoju i prosperity firmy.
W latach 30. XX wieku, po różnorakich perturbacjach finansowych firma została zrestrukturyzowana i przyjęła nazwę Zakładów Metalurgiczno-Mechanicznych SBS.
Rozbiórka.
Fabryka nigdy nie została wpisana do rejestru zabytków, ale w 2009 r., stołeczny konserwator zabytków pozytywnie odniósł się do pomysłu zachowania części istniejących ścian. W 2010 r. prezydent Warszawy – Hanna Gronkiewicz-Waltz wydała decyzję, zatwierdzającą projekt budowlany, udzielając pozwolenia na budowę nowego budynku z wykorzystaniem fragmentów istniejącej zabudowy fabrycznej
6 lutego 2012 r., do Powiatowego Inspektora Nadzoru Budowlanego wpłynął jednak wniosek inwestora Spółki Port Praski o wydanie nakazu rozbiórki budynku. Powiatowy Inspektor Nadzoru Budowlanego dla m. st. Warszawy - Andrzej Kłosowski, ostatecznie przychylił się do tego wniosku, ze względu na zły stan techniczny nieużytkowanego obiektu, stanowiący zagrożenie dla bezpieczeństwa ludzi i mienia – nakładając jednocześnie na inwestora obowiązek 
odtworzenia ścian zewnętrznych elewacji frontowej od ul. Krowiej, elewacji bocznej i elewacji tylnej wschodniej wraz z użyciem oryginalnych, wyselekcjonowanych elementów murowych oraz fragmentów elewacji.
Apartamenty Krowia 6.
W roku 2013 fragmenty budynku zostały odtworzone w nowym obiekcie mieszkalno-usługowym "Apartamenty Krowia 6". Obiekt otrzymał nagrodę I stopnia w konkursie „Budowa Roku 2013” organizowanym przez Polski Związek Inżynierów i Techników Budownictwa.
Odniesienia w kulturze.
W ruinach fabryki były realizowane sceny retrospekcyjne z pacyfikacji Mokotowa i powstania warszawskiego w filmie Wojciecha Smarzowskiego "Róża" z 2011.

</doc>
<doc id="2871480" url="https://pl.wikipedia.org/wiki?curid=2871480" title="Kraiburg a.Inn">
Kraiburg a.Inn



</doc>
<doc id="2871482" url="https://pl.wikipedia.org/wiki?curid=2871482" title="HMS H23">
HMS H23

HMS H23 – brytyjski okręt podwodny typu "H". Zbudowany w roku 1917 w stoczni Vickers w Barrow-in-Furness, gdzie okręt został wodowany 29 stycznia 1918 roku. Do służby w Royal Navy został przyjęty 25 kwietnia 1918 roku.
HMS H23 był kolejnym z serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tej klasy.
W listopadzie 1918 roku okręt należał do Czternastej Flotylli Okrętów Podwodnych ("14th Submarine Flotilla") stacjonującej w Blyth 
4 maja 1934 roku H23 został sprzedany firmie Young z Sunderland.

</doc>
<doc id="2871484" url="https://pl.wikipedia.org/wiki?curid=2871484" title="HMS H22">
HMS H22

HMS H22 – brytyjski okręt podwodny typu "H". Zbudowany w roku 1917 w stoczni Vickers w Barrow-in-Furness, gdzie okręt został wodowany 14 listopada 1917 roku. Do służby w Royal Navy został przyjęty 6 listopada 1918 roku.
HMS H22 był drugim z serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tego typu.
W listopadzie 1918 roku okręt należał do Czternastej Flotylli Okrętów Podwodnych ("14th Submarine Flotilla") stacjonującej w Blyth 
19 lutego 1929 roku H22 został sprzedany i złomowany w Charlestown.

</doc>
<doc id="2871485" url="https://pl.wikipedia.org/wiki?curid=2871485" title="Kazimierz Kalinowski (kolarz)">
Kazimierz Kalinowski (kolarz)

Kazimierz Kalinowski (ur. 23 stycznia 1908, zm. 1944) – polski kolarz, członek Warszawskiego Towarzystwa Cyklistów, jeden z czołowych polskich kolarzy lat 1928-1929, uczestnik I i II Tour de Pologne.
Żołnierz AK. Uczestnik powstania warszawskiego – walczył na Starym Mieście, poległ w reducie na terenie Banku Polskiego przy ul. Bielańskiej. Jego symboliczny grób znajduje się na Cmentarzu Wawrzyszewskim w Warszawie.

</doc>
<doc id="2871488" url="https://pl.wikipedia.org/wiki?curid=2871488" title="Deon.pl">
Deon.pl

Deon.pl – katolicki portal społecznościowo-informacyjny założony i prowadzony przez Towarzystwo Jezusowe oraz Wydawnictwo WAM. Portal został uruchomiony w wersji beta w dniu 18 września 2009. Sama nazwa odnosi się do skrótu dwóch słów − Deus (Bóg) oraz On-line (W sieci). Serwis był notowany w rankingu Alexa na miejscu 27 747.
Twórcy serwisu deklarują, że misją portalu jest „informowanie o znaczących wydarzeniach społecznych oraz interpretowanie tych wydarzeń z punktu widzenia Kościoła, a także komentowanie wydarzeń kościelnych i przybliżanie ich znaczenia naszym Użytkownikom”.
Serwis udostępnia narzędzia (komentarze, forum dyskusyjne, tworzenie profili, dodawanie artykułów, tworzenie galerii) i zachęca użytkowników do współtworzenia portalu oraz wspierania jego misji. Obecnym menedżerem portalu (od 1 stycznia 2021) jest Krzysztof Fijałek.
Na stronach portalu swoje felietony publikują m.in. o. Wojciech Żmudziński SJ, ks. Artur Stopka, Janusz Poniewierski, Piotr Żyłka, Krzysztof Wołodźko, Marcin Makowski, o. Jacek Prusak SJ, Konrad Sawicki, ks. Adam Błyszcz CR, o. Józef Augustyn SJ, Dawid Gospodarek czy Elżbieta Wiater.
Rok po utworzeniu serwis notował ponad milion odsłon w ciągu miesiąca i miał ponad 100 tys. unikalnych użytkowników. Według twórców, portal po czterech latach funkcjonowania odwiedza ponad 700 tys. unikatowych użytkowników (real users) miesięcznie, którzy generują ponad 3,5 mln odsłon.
W marcu 2014 portal odnotował wyniki rzędu ponad 1 000 000 unikalnych użytkowników miesięcznie i prawie 5 000 000 odsłon.
Z portalem DEON.pl powiązany jest również internetowy projekt faceBóg oraz facebookowy profil papieża Franciszka.
W skład serwisu wchodzą działy takie jak: Wiadomości, Religia, Na ostrzu pióra – opinie i komentarze, Inteligentne życie, Po godzinach oraz DEON Cafe.
Nagrody.
Portal DEON.pl podczas swojej działalności został wyróżniony „Nagrodą Małego Feniksa” przyznawaną przez Stowarzyszenie Wydawców Katolickich oraz wyróżnieniem „Ubi Caritas”, fundowanym przez Caritas za „wspieranie dzieł Caritas w Polsce”.

</doc>
<doc id="2871489" url="https://pl.wikipedia.org/wiki?curid=2871489" title="Moabeth">
Moabeth



</doc>
<doc id="2871490" url="https://pl.wikipedia.org/wiki?curid=2871490" title="HMS H24">
HMS H24

HMS H24 – brytyjski okręt podwodny typu "H". Zbudowany w roku 1917 w stoczni Vickers w Barrow-in-Furness, gdzie okręt został wodowany 14 listopada 1917 roku. Do służby w Royal Navy został przyjęty 9 maja 1918 roku.
HMS H24 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tej klasy.
W listopadzie 1918 roku okręt należał do Czternastej Flotylli Okrętów Podwodnych ("14th Submarine Flotilla") stacjonującej w Blyth 
W lipcu 1922 roku okręt zderzył się z brytyjskim niszczycielem HMS „Vancouver”. W wyniku zderzenia kiosk H24 został poważnie uszkodzony.
4 maja 1934 roku H24 został sprzedany firmie Young z Sunderland.

</doc>
<doc id="2871492" url="https://pl.wikipedia.org/wiki?curid=2871492" title="HMS H25">
HMS H25

HMS H25 – brytyjski okręt podwodny typu "H". Zbudowany w roku 1917 w stoczni Vickers w Barrow-in-Furness, gdzie okręt został wodowany 27 kwietnia 1918 roku. Do służby w Royal Navy został przyjęty 16 lipca 1918 roku.
HMS H25 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tego typu.
W listopadzie 1918 roku okręt należał do Czternastej Flotylli Okrętów Podwodnych ("14th Submarine Flotilla") stacjonującej w Blyth 
19 lutego 1929 roku H25 został sprzedany i złomowany w Charlestown.

</doc>
<doc id="2871494" url="https://pl.wikipedia.org/wiki?curid=2871494" title="HMS H26">
HMS H26

HMS H26 – brytyjski okręt podwodny typu "H". Zbudowany w roku 1917 w stoczni Vickers w Barrow-in-Furness, gdzie okręt został wodowany 15 listopada 1917 roku. Do służby w Royal Navy został przyjęty 20 marca 1918 roku.
HMS H26 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tej klasy.
W listopadzie 1918 roku okręt należał do Czternastej Flotylli Okrętów Podwodnych ("14th Submarine Flotilla") stacjonującej w Blyth. 
21 kwietnia 1928 roku H26 został sprzedany firmie Ward, Pembroke Dock.

</doc>
<doc id="2871495" url="https://pl.wikipedia.org/wiki?curid=2871495" title="Willie Pep">
Willie Pep

Guglielmo Papaleo znany jako Willie Pep (ur. 19 września 1922 w Middletown w stanie Connecticut, zm. 23 listopada 2006 w Rocky Hill w Connecticut) – amerykański bokser, zawodowy mistrz świata w wadze piórkowej.
Początkowo walczył jako amator, zdobywając amatorskie mistrzostwo stanu Connecticut w wadze muszej w 1938 i w wadze koguciej w 1939. W 1938 w Norwich stoczył przegraną walkę z Sugar Rayem Robinsonem.
Rozpoczął karierę boksera zawodowego w 1940. W tym roku wygrał 10 walk, a w następnym kolejne 22. Po wygraniu 21 walk w 1942 Pep zmierzył się 20 listopada tego roku w Nowym Jorku z mistrzem świata w wadze piórkowej według NYSAC Chalky Wrightem, wygrywając na punkty i odbierając mu tytuł. W tym roku stoczył jeszcze dwie zwycięskie walki. Po wygraniu sześciu walk w 1943 zmierzył się 19 marca w Nowym Jorku z byłym (i przyszłym) mistrzem świata wagi lekkiej Sammym Angottem i poniósł pierwszą w życiu porażkę. W tym samym roku wygrał kolejnych 5 walk, w tym dwie z przyszłym mistrzem świata Salem Bartolo (drugą w obronie tytułu).
W 1944 Pep stoczył 16 walk i wszystkie wygrał, w tym towarzyską z Manuelem Ortizem i dwie z Chalky Wrightem (pierwsza z nich, 29 września w Nowym Jorku, była o mistrzostwo świata, a druga towarzyska). W 1945 wygrał 7 walk (w tym z Philem Terranovą 19 lutego w Nowym Jorku o tytuł) i jedną zremisował (z Jimmym McAllisterem). Został uznany za boksera roku 1945 przez magazyn "The Ring".
Po wygraniu 9 walk w 1946 zmierzył się po raz trzeci z Salem Bartolo, który w międzyczasie został mistrzem świata federacji NBA w wadze piórkowej. Stawką pojedynku, który odbył się 7 czerwca w Madison Square Garden, był tytuł mistrza obu federacji w tej kategorii. Pep zwyciężył przez nokaut w 12. rundzie. Później wygrał kolejnych 8 walk w tym roku (wszystkie towarzyskie), w tym z Chalky Wrightem.
W 1947 wygrał 11 walk, ale tylko w jednej stawką był tytuł mistrza świata (pokonał 22 sierpnia we Flint Jocka Lesliego przez nokaut w 12. rundzie). W 1948 po trzech zwycięskich walkach towarzyskich obronił tytuł wygrywając 24 lutego w Miami z Humberto Sierrą przez techniczny nokaut w 10. rundzie. Następnie stoczył 11 kolejnych zwycięskich walk towarzyskich (w tym z Paddym DeMarco) i 29 października w Madison Square Garden zmierzył się o tytuł z Sandym Saddlerem. Został znokautowany w 4. rundzie. Odzyskał tytuł w walce rewanżowej, która odbyła się w tej samej hali 11 lutego 1949, Pep wygrał jednogłośnie na punkty. Spotkanie to zostało uznane za walkę roku przez magazyn "The Ring". Trzykrotnie obronił mistrzostwo wygrywając z Eddiem Compo 20 września 1949 w Waterbury przez techniczny nokaut w 7. rundzie, z Charleyem Rileyem 16 stycznia 1950 w Saint Louis przez nokaut w 5. rundzie i z Rayem Famechonem 17 marca 1950 w Nowym Jorku na punkty. W swej trzeciej walce z Saddlerem ponownie stracił pas mistrzowski, przegrywając przez poddanie w 8. rundzie 8 września 1959 w Nowym Jorku. Po wygraniu ośmiu walk w 1951, 26 września w Nowym Jorku zmierzył się po raz czwarty z Saddlerem, ale przegrał przez poddanie w 9. rundzie. Później nie walczył już o tytuł, ale kontynuował karierę do 1959 (m.in. przegrywając w 1958 z Hoganem Basseyem). Wznowił ją w 1965 i wygrał 9 walk, zanim przegrał w 1966 z mało znanym Calvinem Woodlandem. Stoczył aż 241 walk zawodowych, wygrywając 229 z nich.
Później był m.in. sędzią bokserskim.
Pep był znany z umiejętności walki obronnej i unikania ciosów. Przed walką z Jackiem Gravesem stoczoną 25 lipca 1945 w Minneapolis zapowiedział zaprzyjaźnionym dziennikarzom, że wygra 3. rundę bez zadania żadnego ciosu. Przed całą rundę udawało mu się unikać uderzeń przeciwnika bez zadawania własnych i według wszystkich sędziów ją wygrał (walkę wygrał przez techniczny nokaut w 8. rundzie).
Został wybrany w 1990 do Międzynarodowej Bokserskiej Galerii Sławy. Był żonaty sześć razy. Zmarł w 2006, cierpiąc wcześniej na chorobę Alzheimera.

</doc>
<doc id="2871497" url="https://pl.wikipedia.org/wiki?curid=2871497" title="2014 w grach komputerowych">
2014 w grach komputerowych



</doc>
<doc id="2871510" url="https://pl.wikipedia.org/wiki?curid=2871510" title="Brusino">
Brusino

Brusino (bułg. "Брусино") – wieś w południowej Bułgarii, w obwodzie Chaskowo, gminie Iwajłowgrad. Według danych Narodowego Instytutu Statystycznego w Bułgarii z 31 grudnia 2011 wieś liczyła 3 mieszkańców.

</doc>
<doc id="2871513" url="https://pl.wikipedia.org/wiki?curid=2871513" title="Medelpad">
Medelpad

Medelpad – prowincja historyczna ("landskap") w Szwecji, położona w środkowej części Norrland nad Zatoką Botnicką. Graniczy od południa Hälsingland, od zachodu z Härjedalen, od północnego zachodu z Jämtland oraz od północy z Ångermanland.

</doc>
<doc id="2871514" url="https://pl.wikipedia.org/wiki?curid=2871514" title="Zbigniew Czeczot">
Zbigniew Czeczot

Zbigniew Czeczot (ur. 1925, zm. 1999) – polski kryminalistyk, prof. dr hab. Uniwersytetu Warszawskiego. 
Pochowany na cmentarzu Wolskim w Warszawie.

</doc>
<doc id="2871515" url="https://pl.wikipedia.org/wiki?curid=2871515" title="Albert Krąpiec">
Albert Krąpiec



</doc>
<doc id="2871516" url="https://pl.wikipedia.org/wiki?curid=2871516" title="Stacja Narciarska Szwajcaria Bałtowska">
Stacja Narciarska Szwajcaria Bałtowska

Stacja Narciarska Szwajcaria Bałtowska – ośrodek narciarski położony w Bałtowie na Pogórzu Bałtowskim w Górach Świętokrzyskich na północnym zboczu wzgórza znajdującego się na terenie kompleksu turystycznego JuraPark Bałtów opadającego ku zakolu rzeki Kamiennej. Największy kompleks do uprawiania sportów zimowych położony najbliżej Warszawy. Szwajcaria Bałtowska jest członkiem stowarzyszenia Narty Świętokrzyskie.
Wyciągi i trasy.
W skład ośrodka narciarskiego wchodzą:
Między tymi wyciągami przebiega 6 tras narciarskich:
Trasy oświetlone (co ułatwia korzystanie z nich do późnych godzin nocnych), ratrakowane i wyposażone w najnowocześniejszą infrastrukturę pozwalającą na sztuczne naśnieżanie i odwadnianie stoków.
Pozostała infrastruktura.
Na terenie ośrodka do dyspozycji narciarzy i snowboardzistów są:
Stacja nie jest członkiem Stowarzyszenia Polskie stacje narciarskie i turystyczne.
Szwajcaria Bałtowska wchodzi w skład Bałtowskiego Kompleksu Turystycznego, czyli największego w Polsce (zajmującego obszar około 100 ha) obiektu o charakterze turystyczno-rozrywkowym. Głównym celem znajdujących się tu atrakcji jest nauka przez zabawę, a także promocja wśród dorosłych i dzieci sportowego trybu życia.
Oprócz infrastruktury narciarskiej w skład Szwajcarii Bałtowskiej wchodzi Wioska Świętego Mikołaja, w obrębie której znajdują się:
W ramach atrakcji Szwajcarii Bałtowskiej organizowane są również kuligi (obejmujące malownicze tereny Bałtowa). Ponadto znajduje się tu rollercoaster z wyprofilowanym zjazdem o długości ok. 400m i snowpark ze śnieżnymi i lodowymi przeszkodami dla miłośników zimowych sportów ekstremalnych.
Szwajcaria Bałtowska jest stale rozbudowywana, obecnie w planie jest powiększenie jej o Centrum Rekreacyjno-Kongresowe, zawierające park wodny w klimacie jurajskim (tzw. gorące morze) z basenami, saunami i strefą fitness. Ponadto w projekcie znajdują się dwa hotele, sale konferencyjne wraz z zapleczem gastronomicznym. Atrakcje te, wejdą w skład całego Bałtowskiego Kompleksu Turystycznego, gdzie oprócz Szwajcarii Bałtowskiej znajduje się obecnie JuraPark, Muzeum Jurajskie, Prehistoryczne Oceanarium, Zwierzyniec Bałtowski, Wioska Czarownic, Park rozrywki i wiele innych atrakcji.
Operator.
Operatorem i właścicielem stacji jest „DLF Invest sp. z o.o.” z siedzibą w Bałtowie. Prezesem zarządu spółki jest Filip Lichota.
Historia.
Wyciąg krzesełkowy uruchomiono 19 stycznia 2013 roku. Wcześniej na stoku pracowały wyciągi orczykowe. W listopadzie 2013 roku otwarto nową wypożyczalnię nart i desek snowboardowych. 1 lutego 2014 roku w Szwajcarii Bałtowskiej został otwarty snowpark. Zbudowały go ekipy: Techramps i Pirates Park. W snowparku znajdują się przeszkody: poręcz spadowa, box prosty, butter box, box rainbow, box disaster i wallride.

</doc>
<doc id="2871517" url="https://pl.wikipedia.org/wiki?curid=2871517" title="Irena Sułkowska-Kuraś">
Irena Sułkowska-Kuraś



</doc>
<doc id="2871518" url="https://pl.wikipedia.org/wiki?curid=2871518" title="Àngel Rangel">
Àngel Rangel

Àngel Rangel (wym. , ur. 28 listopada 1982 roku w Sant Carles) – hiszpański piłkarz, zawodnik Swansea City w Premier League.
Początkowo grał w Tortosa, następnie występował w Reus, Girona, Sant Andreu i Terrassa. W 2007 roku przeszedł do Swansea City.

</doc>
<doc id="2871523" url="https://pl.wikipedia.org/wiki?curid=2871523" title="Kotwiarka">
Kotwiarka



</doc>
<doc id="2871526" url="https://pl.wikipedia.org/wiki?curid=2871526" title="Earl Weaver">
Earl Weaver

Earl Sidney Weaver (ur. 14 sierpnia 1930, zm. 19 stycznia 2013) – amerykański baseballista i menadżer, członek Galerii Sław Baseballu od 1996 roku.
Życiorys.
Po ukończeniu Beaumont High School w St. Louis, w wieku 17 lat podpisał kontrakt z St. Louis Cardinals, jednak występował jedynie w klubach farmerskich tego zespołu na pozycji drugobazowego. W 1957 dołączył do sztabu szkoleniowego Orioles, gdzie był menadżerem klubów z niższych lig. 11 lat później został trenerem pierwszej bazy zespołu z Baltimore.
W połowie sezonu 1968 zastąpił na stanowisku menadżera Baltimore Orioles Hanka Bauera. Rok później Orioles zanotowali bilans 109–53, co do dziś jest najlepszym wynikiem w historii klubu, jednak w World Series ulegli New York Mets 1–4. W 1970 ponownie doprowadził zespół do finałów, gdzie Orioles pokonali Cincinnati Reds 4–1. W sezonie 1971 zespół wystąpił w World Series trzeci raz z rzędu, w których przegrał z Pittsburgh Pirates 3–4. W 1979 Weaver awansował z Orioles do World Series po raz czwarty, gdzie uległ Pittsburgh Pirates w siedmiu meczach. W 1986 zespół zwyciężył w 73, przegrał w 89 meczach i był to jedyny sezon, w którym Orioles prowadzeni przez Weavera osiągnęli ujemny bilans zwycięstw i porażek.
Będąc menadżerem Baltimore Orioles przez 17 sezonów, był wyrzucany z boiska przez sędziów 94 razy co jest rekordem w American League. Prowadząc zespół w 2541 meczach, zwyciężył w 1480 i przegrał w 1060 meczach (jedno ze spotkań w sezonie 1982 zostało przerwane przy stanie 2–2 z powodu obfitych opadów deszczu). W 1996 został wybrany do Galerii Sław Baseballu. Zmarł 19 stycznia 2013 na zawał serca podczas rejsu po Morzu Karaibskim na statku Celebrity Silhouette.

</doc>
<doc id="2871528" url="https://pl.wikipedia.org/wiki?curid=2871528" title="Silver Ayoo">
Silver Ayoo

Silver Ayoo (ur. 26 listopada 1950) – ugandyjski lekkoatleta, sprinter, uczestnik Letnich Igrzysk Olimpijskich 1972 i Letnich Igrzysk Olimpijskich 1980, medalista igrzysk Wspólnoty Narodów.
Podczas Letnich Igrzysk Olimpijskich 1972 wystąpił tylko w eliminacjach biegu na 400 metrów. Zajął siódme miejsce w swoim wyścigu eliminacyjnym (jego wynik – 47,04; pierwszy bieg eliminacyjny; tor nr 8), jednak to nie wystarczyło do awansu do ćwierćfinału.
W 1974 roku wystąpił w trzech konkurencjach na igrzyskach Brytyjskiej Wspólnoty Narodów. W biegu na 400 metrów zdobył srebrny medal przegrywając jedynie z reprezentantem Kenii, Charlesem Asatim. W sztafecie 4 razy 400 metrów, zdobył brązowy medal (Ugandyjczycy przegrali ze sztafetą angielską i kenijską). Nie powiodło mu się w biegu na 400 metrów przez płotki, gdzie odpadł w biegu półfinałowym (uzyskał w tymże biegu czas 51,87).
Ayoo wystąpił także w dwóch konkurencjach na Letnich Igrzyskach Olimpijskich 1980. W eliminacjach biegu na 400 metrów, uzyskał czas 47,78 (drugi bieg eliminacyjny; tor nr 4), co zapewniło mu awans do ćwierćfinału. Tam zaś uzyskał czas 47,03, jednak zajął piąte miejsce w swoim biegu (trzeci bieg ćwierćfinałowy; tor nr 1), co nie wystarczyło do awansu do półfinału.
Później wystąpił w sztafecie 4 razy 100 metrów. Ugandyjczycy odpadli jednak już w eliminacjach; zajęli oni piąte miejsce w swoim biegu eliminacyjnym, uzyskawszy czas 3:07,0.
Ayoo zdobył także brązowy medal w biegu na 400 metrów przez płotki podczas Igrzysk Afrykańskich 1973 (uzyskał czas 50,25).
Rekord życiowy w biegu na 400 metrów: 45,68 (1974).

</doc>
<doc id="2871531" url="https://pl.wikipedia.org/wiki?curid=2871531" title="Moringua">
Moringua

Moringua – rodzaj ryb węgorzokształtnych z rodziny szpagietkowatych (Moringuidae).
Klasyfikacja.
Liczba gatunków zaliczanych do tego rodzaju nie jest pewna. W literaturze opublikowano liczne nazwy, ale rzeczywista ich liczba może być znacznie mniejsza. W Catalog of Fishes i FishBase wymieniane są następujące:

</doc>
<doc id="2871533" url="https://pl.wikipedia.org/wiki?curid=2871533" title="Cmentarz żydowski w Piątku">
Cmentarz żydowski w Piątku

Cmentarz żydowski w Piątku - kirkut mieści się niedaleko drogi do Pokrzywnicy, po lewej stronie szosy, na wysokości tablicy miejscowości.
Obecnie na jego terenie brak jakichkolwiek macew, teren dawnej nekropolii jest zarośnięty.

</doc>
<doc id="2871537" url="https://pl.wikipedia.org/wiki?curid=2871537" title="Garry Monk">
Garry Monk

Garry Alan Monk (ur. 6 marca 1979 w Bedford) – angielski piłkarz grający na pozycji środkowy obrońca. Grał też w reprezentacji Anglii U-17. Od 4 lutego 2014 roku został trenerem Swansea City. Od 2 czerwca 2016 trener Leeds United.
Kariera klubowa.
Monk zaczął swoją karierę w Torquay United. Pod koniec sezonu przeniósł się do Southampton. Monk wrócił do Torquay we wrześniu 1998 i wskoczył do pierwszej drużyny. Zadebiutował przeciwko Derby County, w dniu 28 listopada 1998 roku. We wrześniu 1999 został wypożyczony do Stockport County. W roku 2001 został wypożyczony do Oxford United. W maju 2001 roku rozegrał mecze z Arsenalem Londyn i Manchester United. Od grudnia 2002 roku do 22 marca 2003 roku był wypożyczony do Sheffield Wednesday. Gdy wrócił z wypożyczenia odszedł z Southampton i podpisał kontrakt z Barnsley na zasadzie wolnego transferu. W czerwcu 2004 roku przeniósł się do Swansea City. Monk zaraz po przenosinach pomógł Swansea awansować do rundy Play-Off League One. W sierpniu 2006 roku Roberto Martinez ogłosił, że Garry Monk będzie nowym kapitanem drużyny. W sezonie 2006/7 zagrał tylko 2 razy z powodu kontuzji więzadła. Popadł także w konflikt z Kennym Jakcettem i miał odejść z drużyny. Jednak na początku sezonu 2007/8 wrócił do drużyny. Był pierwszym kapitanem klubu który w wieku 24 lat wywalczył awans do drugiej ligi. Był to rekord klubu ponieważ było to 92 punkty. W sezonie 2008/2009 do zespołu dołączył Ashley Williams, który stał się partnerem Monka w środku defensywy. Kolejny sezon nie był dla Monka udany, gdyż zagrał tylko 22 razy z powodu kontuzji i zawieszeń. Sezon 2010/2011 rozpoczął się dobrze, ponieważ Monk grał w każdym meczu aż do dnia 8 stycznia 2011 roku. Monk po powrocie do zespołu, jako kapitan wywalczył awans do Premier League. Wkrótce został z nim przedłużony kontrakt do 2014 roku.
Kariera trenerska.
Swansea City.
Dnia 4 lutego 2014 roku Garry Monk stał się grającym trenerem zespołu Swansea, zastępując na tym stanowisku Michaela Laudrupa. Jego debiut w nowej już roli miał miejsce 4 dni później w meczu przeciwko Cardiff City (derby południowej Walii), które to Łabędzie wygrały 3:0. Po 12 latach w klubie, Monk został zwolniony 9 grudnia 2015 po wygraniu zaledwie 1 meczu z 11 w Premier League, przez co klub znajdował się na 15. miejscu.
Leeds United.
2 czerwca 2016 Monk został trenerem klubu z Championship, Leeds United, zastępując poprzedniego trenera, Steve'a Evansa. Pierwszy mecz rozegrał 7 sierpnia przeciwko Queens Park Rangers, przegranym przez Leeds 0-3. Pierwsze zwycięstwo nastąpiło trzy dni później w Pucharze Ligi, przeciwko Fleetwood Town, w rzutach karnych 5-4.
Kariera reprezentacyjna.
Monk był powoływany na mecze Anglii U-17. Nigdy w swojej karierze nie wystąpił w seniorskiej kadrze.

</doc>
<doc id="2871538" url="https://pl.wikipedia.org/wiki?curid=2871538" title="Auseklis">
Auseklis



</doc>
<doc id="2871541" url="https://pl.wikipedia.org/wiki?curid=2871541" title="Rose Musani">
Rose Musani

Rose Musani (ur. 8 sierpnia 1956) – ugandyjska lekkoatletka, sprinterka, uczestniczka Letnich Igrzysk Olimpijskich 1972.
Podczas igrzysk wystartowała tylko w biegu na 200 metrów. W eliminacjach uzyskała czas 25,37 (zajęła piąte miejsce w czwartym biegu eliminacyjnym; tor nr 5), który dał jej awans do ćwierćfinału. Tam zaś uzyskała czas 25,28 (drugi bieg ćwierćfinałowy; tor nr 6), który dał jej ostatnie, ósme miejsce w swoim biegu ćwierćfinałowym. Wynik ten nie dał jej awansu do półfinału.
Zdobyła złoty medal w sztafecie 4 × 400 metrów na igrzyskach afrykańskich w 1973 w Lagos.
Rekord życiowy w biegu na 200 metrów: 25,0 (1972).

</doc>
<doc id="2871544" url="https://pl.wikipedia.org/wiki?curid=2871544" title="Västerbotten (kraina)">
Västerbotten (kraina)

Västerbotten – prowincja historyczna ("landskap") w północnej części Szwecji, położona w Norrland nad Zatoką Botnicką. Graniczy od południa z Ångermanland, od zachodu z Lappland oraz od północy z Norrbotten.

</doc>
<doc id="2871545" url="https://pl.wikipedia.org/wiki?curid=2871545" title="Cmentarz żydowski w Sochocinie">
Cmentarz żydowski w Sochocinie

Cmentarz żydowski w Sochocinie – kirkut społeczności żydowskiej niegdyś zamieszkującej Sochocin. Mieści się na południe od miasta, po zachodniej stronie szosy do Kuchar Żydowskich.
Nekropolia zajmowała teren o powierzchni około 1 hektara. Obecnie brak jakichkolwiek macew na dawnym kirkucie. Cmentarz jest zdewastowany i porośnięty lasem.

</doc>
<doc id="2871547" url="https://pl.wikipedia.org/wiki?curid=2871547" title="Zespół dworski w Bosutowie">
Zespół dworski w Bosutowie



</doc>
<doc id="2871548" url="https://pl.wikipedia.org/wiki?curid=2871548" title="Szpagietka bahamska">
Szpagietka bahamska

Szpagietka bahamska ("Moringua edwardsi") – gatunek morskiej ryby węgorzokształtnej z rodziny szpagietkowatych (Moringuidae). Nie ma znaczenia użytkowego.
Występuje nad piaszczystym lub mulistym dnem w płytkich zatokach, w przybrzeżnych wodach morskich i słonawych środkowej części zachodniego Atlantyku – od Bermudów, Florida Keys i Bahamów po północne krańce Ameryki Południowej.
Ciało szczupłe, silnie wydłużone, w przekroju cylindryczne. Osiąga przeciętnie 20–30 cm, maksymalnie 50 cm długości całkowitej. Charakterystyczną cechą jest wystająca żuchwa. Oczy, zwłaszcza samców, bardzo małe. Linia boczna pełna, ciągnąca się do nasady ogona. Samice mają większe płetwy piersiowe.
Szpagietka bahamska jest związana ze środowiskiem raf. Zagrzebuje się w podłożu lub pływa szybko i zwinnie przy dnie. Żywi się bezkręgowcami pobieranymi z dna. Miejsce rozrodu nie jest znane. Rozprzestrzenienie larw sugeruje, że tarło odbywa się w rejonie Karaibów.

</doc>
<doc id="2871549" url="https://pl.wikipedia.org/wiki?curid=2871549" title="Moringua edwardsi">
Moringua edwardsi



</doc>
<doc id="2871551" url="https://pl.wikipedia.org/wiki?curid=2871551" title="Norrbotten (kraina)">
Norrbotten (kraina)

Norrbotten – prowincja historyczna ("landskap") w Szwecji, położona w północnej części Norrland nad Zatoką Botnicką. Graniczy od południa z Västerbotten, od zachodu z Lappland oraz od wschodu z Finlandią.

</doc>
<doc id="2871555" url="https://pl.wikipedia.org/wiki?curid=2871555" title="Aschau">
Aschau



</doc>
<doc id="2871556" url="https://pl.wikipedia.org/wiki?curid=2871556" title="Best of Hero">
Best of Hero

 – dwudziesty trzeci singel japońskiej piosenkarki Mai Kuraki, wydany 8 lutego 2006 roku. Utwór tytułowy został wykorzystany w zakończeniach TV dramy . Osiągnął 5 pozycję w rankingu Oricon i pozostał na liście przez 10 tygodni, sprzedał się w nakładzie egzemplarzy.

</doc>
<doc id="2871557" url="https://pl.wikipedia.org/wiki?curid=2871557" title="Tradycja jahwistyczna">
Tradycja jahwistyczna

Tradycja jahwistyczna – na gruncie hipotezy czterech źródeł te passusy ksiąg Tory, które pochodzą z dokumentu jahwistycznego (w skrócie J), jednego z czterech tekstów, z których kompilacji miał powstać Pięcioksiąg. Nazwa dokumentu pochodzi od imienia Boga (JHWH), którym najchętniej posługuje się jego autor. Uważa się, że do tradycji jahwistycznej przynależy mniej więcej połowa Księgi Rodzaju (m.in. alternatywny opis stworzenia z Rdz 2,4b-Rdz 4), początek Księgi Wyjścia oraz fragmenty Księgi Liczb.
Charakterystyka Jahwisty na gruncie hipotezy czterech źródeł.
Według założeń sformułowanej w połowie XIX wieku klasycznej hipotezy czterech źródeł Jahwista (J) miał tworzyć w X wieku p.n.e. na dworze króla Salomona, co czyniło jego dzieło najstarszym dokumentem źródłowym Pięcioksięgu. Na pierwszeństwo J wskazywał fakt, że jego poglądy teologiczne zgadzały się z wyobrażeniem, jakie XIX-wieczni uczeni mieli na temat tzw. religii pierwotnych. Jednocześnie teologia J nie presuponuje centralizacji kultu w Jerozolimie, który wprowadziła reforma króla Jozjasza z 622 roku p.n.e. – wydawało się więc wówczas, że z tego powodu musi być starsza niż rdzeń Deuteronomium. Zgodnie z koncepcją Hermanna Gunkela Jahwista miał spisać i ujednolicić tradycje ustne, sięgające czasów patriarchów. Tradycje te obejmują opowieści o prapoczątkach, historie patriarchów oraz historię wyjścia z Egiptu i wędrówki po Synaju.
Nowe koncepcje na temat Jahwisty.
Od lat 70. XX wieku tradycja jahwistyczna jest najczęściej i najmocniej krytykowanym elementem klasycznej hipotezy czterech źródeł. Częściowo wynika to z podważenia poglądów dawniejszych uczonych na temat rozwoju religii żydowskiej, przedmonarchicznego Izraela i historycznej wartości przekazu J. Przede wszystkim jednak wczesna datacja J nie wyjaśnia, dlaczego najwcześniejsi prorocy, którzy według dokumentarystów (zwolenników hipotezy czterech źródeł) mieli działać po J, nie znają jego wersji dziejów Izraela, w której opowieści o patriarchach i eksodus tworzą jedną, zintegrowaną i sensowną historię. Jednocześnie jest wiele językowych, tematycznych i teologicznych związków między J a literaturą okresu wygnaniowego i późniejszą. Z tego powodu większość współczesnych biblistów umieszcza J w okresie babilońskim, wskazując, że pisał po i w opozycji do D, ale przed P.
Historia jeruzalemska.
Współcześni zwolennicy wczesnej datacji J zgadzają się, że prawdopodobnie nie mógł on powstać ani tak wcześnie, jak zakładała klasyczna hipoteza czterech źródeł, ani w takiej formie. Erich Zenger sformułował więc hipotezę „historii jeruzalemskiej” ("Jerusalemer Geschichtswerk", JG) – krótkiego dzieła historycznego napisanego około roku 700 p.n.e., stanowiącego opracowanie najważniejszych tradycji ustnych na temat najdawniejszych dziejów Izraela. Dzieło miało powstać w reakcji na upadek północnego królestwa w 722 roku p.n.e. i pozostawać pod wpływem pierwszych proroków. Jego tekst miał być następnie rozbudowany w okresie wygnaniowym przez autorów deuteronomistycznych aż do postaci zbliżonej do J z klasycznej hipotezy czterech źródeł.
Jahwista w Babilonie.
Zwolennicy datowania Jahwisty na okres niewoli babilońskiej zwracają uwagę, że J tworzy nie tylko chronologicznie po D, ale również w opozycji do niego. Inaczej niż w tradycji deuteronomicznej, Bóg J nie jest obecny wyłącznie w jerozolimskiej świątyni, od której przebywający w Babilonie Żydzi zostali odcięci, ale towarzyszy Żydom wszędzie, również na wygnaniu w Egipcie. J wprowadza motyw przymierza Boga z Abrahamem i innymi patriarchami: są one bezwarunkowe i unilateralne, a ponieważ miały miejsce przed opisanym przez D przymierzem z Mojżeszem (warunkowym i bilateralnym), są niejako ważniejsze i bardziej fundamentalne. Na gruncie tych wcześniejszych przymierzy może się dokonać redefinicja przebywającego w niewoli narodu żydowskiego, który zyskuje tożsamość etniczną (pochodzenie od Abrahama) w miejsce wyrażonej w tradycji deuteronomicznej tożsamości państwowej. W ramach zaproponowanej przez Johna Van Setersa hipotezy uzupełnień dokument jahwistyczny miał być w okresie perskim uzupełniony przez autora ze środowiska kapłańskiego (P).
Passusy jahwistyczne w Biblii.
Tradycyjnie jahwiście przypisuje się następujące passusy Pięcioksięgu:

</doc>
<doc id="2871558" url="https://pl.wikipedia.org/wiki?curid=2871558" title="Tradycja kapłańska">
Tradycja kapłańska

Tradycja kapłańska – zgodnie z teorią źródeł jedno z ważnych źródeł, z którego powstały księgi Starego Testamentu. Jest to najmłodsze źródło, datowane na ok. 450 p.n.e. Jego autorami są kapłani z Jerozolimy. Odpowiada m.in. za pierwszy rozdział Księgi Rodzaju, hymn na cześć Stwórcy.
Charakterystyka.
Źródło kapłańskie przedstawia Boga ("Elohim", "El Szadaj") jako nielitościwego i dalekiego od ludzi, zawiera szczegółowe przepisy prawno-rytualne, powtarza wiele fragmentów J i E znacznie gorszym stylem i późniejszą hebrajszczyzną, przedstawia poglądy kapłanów ze Świątyni Jerozolimskiej z czasów Ezechiasza, wprowadza wiele zestawień genealogicznych i dat, stanowi główne źródło dla Księgi Kapłańskiej.
Pisma kapłańskie w Biblii.
Do najważniejszych tekstów tradycji w Biblii należą:

</doc>
<doc id="2871561" url="https://pl.wikipedia.org/wiki?curid=2871561" title="Symfonicznie (album Lady Pank)">
Symfonicznie (album Lady Pank)

Symfonicznie – album koncertowy grupy Lady Pank z towarzystwem Orkiestry Symfoników Gdańskich. Wydany w 2012 roku z okazji trzydziestolecia zespołu.
Opis płyty.
Album został wydany w 2 wersjach. Pierwsza edycja z premierą 2 października 2012 roku to zbiór największych przebojów z trzydziestoletniego okresu działalności zespołu Lady Pank w orkiestrowych aranżacjach, poprzeplatane przebojami muzyki klasycznej. Druga wersja albumu zawiera nowy utwór, a jednocześnie singel promocyjny pt. „Chłopak z mokrą głową” i miała swą premierę 23 października 2012 roku. Utwory były rejestrowane podczas koncertów grupy w katowickim spodku i warszawskiej Sali Kongresowej, z udziałem Orkiestry Symfoników Gdańskich pod dyrekcją Andrzeja Szczypiorskiego. Pomysł płyty zrodził się w 2008 roku – wówczas Lady Pank pierwszy raz zagrał z Orkiestrą Symfoników Gdańskich, w ramach Gdańskiego Widowiska Nocy Świętojańskiej. Aranżacje utworów wykonał wiolonczelista Orkiestry Symfoników Gdańskich i Opery Bałtyckiej – Marcin Szczypiorski. Płyta osiągnęła szczyt listy najlepiej sprzedających się albumów w Polsce – OLiS.

</doc>
<doc id="2871562" url="https://pl.wikipedia.org/wiki?curid=2871562" title="Parafia Niepokalanego Serca Najświętszej Maryi Panny w Bierwcach">
Parafia Niepokalanego Serca Najświętszej Maryi Panny w Bierwcach

Parafia Niepokalanego Serca Najświętszej Maryi Panny w Bierwcach – jedna z 13 parafii rzymskokatolickich dekanatu jedlińskiego. 

</doc>
<doc id="2871563" url="https://pl.wikipedia.org/wiki?curid=2871563" title="Mühldorfer Hart">
Mühldorfer Hart

Mühldorfer Hart – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górna Bawaria, w regionie Südostoberbayern, w powiecie Mühldorf am Inn. Teren jest niezamieszkany.

</doc>
<doc id="2871564" url="https://pl.wikipedia.org/wiki?curid=2871564" title="Tradycja elohistyczna">
Tradycja elohistyczna

Tradycja elohistyczna – na gruncie hipotezy czterech źródeł przez "tradycję elohistyczną" rozumie się te passusy ksiąg Tory, które pochodzą z dokumentu elohistycznego (w skrócie E) - jednego z czterech tekstów, z których kompilacji miał powstać Pięcioksiąg. Nazwa dokumentu pochodzi od imienia boga, którym miał posługiwać się jego autor (Elohim).
Charakterystyka.
Według założeń sformułowanej w połowie XIX wieku klasycznej hipotezy czterech źródeł Elohista (E) miał tworzyć w na terenie państwa północnego w IX wieku p.n.e. Według Juliusa Wellhausena dokumenty E i J zostały stosunkowo wcześnie połączone w jeden dokument jahwistyczno-elohistyczny, w którym E obecne było jedynie szczątkowo. Późniejsi uczeni zaliczali do E wszystkie te passusy Pięcioksięgu, których nie potrafili przyporządkować do innych źródeł. W ten sposób E stało się konglomeratem fragmentów, których nic ze sobą nie łączy, nawet używane w nich imię boga. Już w 1933 roku P. Volz i W. Rudolph podważyli więc istnienie źródła uznawanego w ramach hipotezy czterech źródeł za E. Chociaż ich teza początkowo nie spotkała się z akceptacją, obecnie wielu zwolenników hipotezy źródeł zgadza się, że dalsze mówienie o E jako samodzielnym, niezależnym i paralelnym do innych dokumencie nie ma sensu.

</doc>
<doc id="2871565" url="https://pl.wikipedia.org/wiki?curid=2871565" title="Muehldorfer Hart">
Muehldorfer Hart



</doc>
<doc id="2871566" url="https://pl.wikipedia.org/wiki?curid=2871566" title="Chlopsidae">
Chlopsidae

Chlopsidae – rodzina morskich ryb węgorzokształtnych (Anguilliformes), obejmująca około 20 gatunków.
Występują w tropikalnych i subtropikalnych wodach Oceanu Atlantyckiego, Indyjskiego i Spokojnego.
Charakteryzują się małymi, okrągłymi otworami skrzelowymi umieszczonymi na bokach ciała. Otwory linii bocznej są widoczne tylko na głowie, brak ich na korpusie. Ciało bezłuskie. U kilku gatunków z rodzaju "Chlopsis" i u "Robinsia catherinae" brak płetw piersiowych. Liczba kręgów mieści się zwykle w przedziale od 100 do 150.
Klasyfikacja.
Rodzaje zaliczane do tej rodziny:
"Boehlkenchelys" – "Catesbya" – "Chilorhinus" – "Chlopsis" – "Kaupichthys" – "Powellichthys" – "Robinsia" – "Xenoconger"
Rodzajem typowym rodziny jest "Chlopsis".
Zaliczany czasem do Chlopsidae "Thalassenchelys" jest klasyfikowany w Colocongridae.

</doc>
<doc id="2871567" url="https://pl.wikipedia.org/wiki?curid=2871567" title="Xenocongridae">
Xenocongridae



</doc>
<doc id="2871569" url="https://pl.wikipedia.org/wiki?curid=2871569" title="Wydział Zarządzania Politechniki Lubelskiej">
Wydział Zarządzania Politechniki Lubelskiej

Wydział Zarządzania Politechniki Lubelskiej – jeden z wydziałów Politechniki Lubelskiej.
Historia.
Wydział Zarządzania i Podstaw Techniki powstał w roku 1988 z wyodrębnienia części Wydziału Mechanicznego i Organizacji (dzisiejszy Wydział Mechaniczny). Historia wydziału sięga Instytutu Organizacji i Zarządzania, funkcjonującego w latach 19731984.
1 stycznia 2008 roku z Wydziału Zarządzania i Podstaw Techniki wydzielono Katedrę Podstaw Techniki, Katedrę Matematyki, Katedrę Metod i Technik Nauczania oraz Instytut Fizyki, na podstawie których powstał Wydział Podstaw Techniki. Dotychczasowy Wydział Zarządzania i Podstaw Techniki zmienił nazwę na Wydział Zarządzania.
Władze wydziału.
Władze wydziału w kadencji 2016–2020:
Struktura.
W obrębie wydziału funkcjonuje osiem katedr:

</doc>
<doc id="2871570" url="https://pl.wikipedia.org/wiki?curid=2871570" title="Tradycja deuteronomiczno-deuteronomistyczna">
Tradycja deuteronomiczno-deuteronomistyczna

Tradycja (szkoła) deuteronomiczno-deuteronomistyczna – pojęcie stosowane w biblistyce w odniesieniu do nurtu teologicznego w religii izraelskiej, którego myśl znalazła swoje odzwierciedlenie w niektórych księgach Starego Testamentu, w tym, zgodnie z teorią źródeł, w Księdze Powtórzonego Prawa (od greckiej nazwy tej księgi, "Deuteronomium", pochodzi nazwa tradycji).
W ramach tej tradycji wyróżnia się przedwygnaniową (sprzed niewoli babilońskiej) tradycję deuteronomiczną i wygnaniowo-powygnaniową tradycję deuteronomistyczną. Źródeł tradycji deuteronomicznej doszukuje się w królestwie północnym, być może na krótko przed jego upadkiem w 722 r. p.n.e. Wskazują na to m.in. teologiczne i językowe powiązania ze zwiastowaniem Ozeasza oraz tradycją elohistyczną. Za najstarszy dorobek tej tradycji uznaje się Pradeutoronomium, korpus prawny obejmujący Pwt 12-25. Następnie redakcja deutoronomiczna w czasach Jozjasza dokonać miała opracowania prawa oraz uzupełnić miała księgę o zbiór mów wprowadzających (Pwt 5-11) a także część Pwt 27n. Redakcja deuteronomistyczna miała uzupełnić Księgę Powtórzonego Prawa o pewne uzupełnienia w już istniejącym dziele, a także zewnętrzne ramy księgi (Pwt 1-4; 29nn). Redakcja ta odpowiada również za powstanie deuteronomistycznego dzieła historycznego.
Niejasny jest rodzaj powiązania zwiastowania Jeremiasza z tradycją deuteronomiczno-deuteronomistyczną. Wskazuje się na wpływ tradycji deuteronomicznej na Jeremiasza, kontynuację zwiastowania Jeremiasza przez tradycję deuteronomistyczną i redakcyjne opracowanie mów Jeremiasza przez szkołę deuteronomistyczną. 
Charakterystyczne dla teologii tradycji deuteronomiczno-deuteronomistycznej są: monoteizm, jedność i centralizacja kultu, jedność ludu (która ma charakter również jedności z dawnymi i przyszłymi pokoleniami). Praktyczną konsekwencją wiary w jedynego Boga jest miłość do Boga i bojaźń względem niego, a konsekwencją jedności ludu solidarność społeczna.

</doc>
<doc id="2871572" url="https://pl.wikipedia.org/wiki?curid=2871572" title="Jahwista">
Jahwista



</doc>
<doc id="2871573" url="https://pl.wikipedia.org/wiki?curid=2871573" title="Deuteronomista">
Deuteronomista



</doc>
<doc id="2871574" url="https://pl.wikipedia.org/wiki?curid=2871574" title="Elohista">
Elohista



</doc>
<doc id="2871575" url="https://pl.wikipedia.org/wiki?curid=2871575" title="Źródło kapłańskie">
Źródło kapłańskie



</doc>
<doc id="2871576" url="https://pl.wikipedia.org/wiki?curid=2871576" title="Chandler Parsons">
Chandler Parsons

Chandler Parsons (ur. 25 października 1988 w Casselberry) – amerykański zawodowy koszykarz, występujący na pozycji niskiego skrzydłowego.
Karierę koszykarską rozpoczął podczas studiów na uniwersytecie Florida w drużynie Florida Gators, gdzie na ostatnim roku otrzymał nagrodę dla najlepszego koszykarza Southeastern Conference oraz został wybrany przez Amerykańską Agencję Prasową do najlepszego składu Stanów Zjednoczonych. Po ukończeniu studiów zgłosił się do draftu NBA 2011, w którym to został wybrany z numerem 38 przez Houston Rockets. W obliczu opóźnienia przez lokaut startu sezonu NBA, Parsons podpisał kontrakt do momentu rozpoczęcia rozgrywek z Cholet Basket we Francji, gdzie zagrał w trzech meczach. Po zakończeniu skróconego sezonu został wybrany do drugiej piątki debiutantów.
24 stycznia 2014 ustanowił rekord sezonu zasadniczego NBA, trafiając 10 celnych rzutów za 3 punkty w jednej połowie (2) spotkania.
10 lipca 2014 jako zastrzeżony wolny agent podpisał trzyletni, warty 45 milionów dolarów kontrakt z Dallas Mavericks. Rockets, mogący wyrównać ofertę i zatrzymać Parsonsa, nie uczynili tego i Parsons oficjalnie dołączył do zespołu z Dallas.
7 lipca 2019 trafił w wyniku wymiany do Atlanty Hawks. 5 lutego 2020 opuścił klub.

</doc>
<doc id="2871579" url="https://pl.wikipedia.org/wiki?curid=2871579" title="Witold Kazimierz Staniszkis">
Witold Kazimierz Staniszkis

Witold Kazimierz Staniszkis (ur. 2 lipca 1943 w Warszawie) – polski informatyk, naukowiec, działacz społeczny.
Życiorys.
W 1966 ukończył studia na Uniwersytecie Gdańskim. Stopień naukowy doktora uzyskał w 1976. Od początku kariery zawodowej związany z dziedziną projektowania i produkcji oprogramowania. Prowadził prace badawcze oraz kierował wieloma realizacjami dużych systemów informatycznych w dziedzinie baz danych w Polsce, USA oraz Europie, między innymi: 
Od 1993, w ramach firmy Rodan Systems, której jest prezesem zarządu, założycielem i współudziałowcem, kieruje rozwojem linii produktów oprogramowania OfficeObjects.
Syn przedwojennego polityka, ekonomisty Witolda Staniszkisa, brat socjolog Jadwigi Staniszkis.

</doc>
<doc id="2871581" url="https://pl.wikipedia.org/wiki?curid=2871581" title="S/N">
S/N



</doc>
<doc id="2871583" url="https://pl.wikipedia.org/wiki?curid=2871583" title="Bruckmühl (ujednoznacznienie)">
Bruckmühl (ujednoznacznienie)



</doc>
<doc id="2871585" url="https://pl.wikipedia.org/wiki?curid=2871585" title="Sacha Baron Cohen">
Sacha Baron Cohen

Sacha Noam Baron Cohen (ur. 13 października 1971 w Londynie, w Wielkiej Brytanii) – brytyjski komik, najbardziej znany z postaci komediowych, jakie stworzył: Ali G (MC i początkujący gangster ze Staines), Borat (reporter z Kazachstanu), Bruno (ekstrawagancki, modny gej i reporter z Austrii) oraz Admirał Generał Aladeen (dyktator w fikcyjnym państwie Wadiya). Sacha Baron Cohen jest kuzynem profesora psychopatologii rozwojowej Uniwersytetu Cambridge – Simona Barona-Cohena.
Życiorys.
Baron Cohen (Baron nie jest tytułem szlacheckim, lecz pierwszą częścią jego dwuczłonowego nazwiska, anglicyzacją imienia Baruch) urodził się w dzielnicy Hammersmith w Londynie, w średnio zamożnej rodzinie żydowskiej jako drugi z trzech synów Geralda Barona Cohena i Danielli Weiser. Jego ojciec jest właścicielem sklepu z odzieżą męską na ulicy Piccadilly w Londynie i pochodzi z Walii, matka natomiast jest rodowitą Izraelką o perskim pochodzeniu.
Sacha uczęszczał do prywatnej szkoły Haberdashers’ Aske’s Boys’ School w Elstree. Następnie studiował historię na Christ’s College w ramach Uniwersytetu Cambridge. Jego dysertacja dotyczyła udziału Żydów w amerykańskim ruchu przeciwko dyskryminacji rasowej, kładąc szczególny nacisk na morderstwo trzech aktywistów Jamesa Chaneya, Andrew Goodmana i Michaela Schwernera w Philadelphii (stan Missisipi) w 1964 r.
W należącym do uniwersytetu Cambridge teatrze Footlights brał udział w takich sztukach jak "Cyrano de Bergerac" i "Skrzypek na dachu".
Był również członkiem żydowskiego ruchu młodzieżowego Habonim Dror i spędził rok w Izraelu w ramach programu Habonim Dror Shnat.
W marcu 2010 Baron Cohen wziął ślub z australijską aktorką Islą Fisher. 19 października 2007 przyszła na świat ich córka Olive. Isla Fisher, aby być żoną Barona, przeszła na judaizm. Według producenta filmowego Jaya Roacha Baron Cohen przestrzega obrządku religijnego; np. jada potrawy koszerne i nie używa telefonu w czasie szabatu.
Wczesna kariera.
W 1994 roku telewizja Channel 4 szukała zastępstwa dla programów z cyklu "The Word" i ogłosiła, że poszukuje prezenterów. Baron Cohen wysłał swoje nagranie, w którym występował jako Kristo, fikcyjny reporter telewizyjny z Albanii (który później przekształcił się w Borata z Kazachstanu). Nagranie przykuło uwagę i zapadło w pamięć jednego z producentów. Baron Cohen w międzyczasie pracował bez przekonania w firmie telewizyjnej w Swindon.
Ali G i status gwiazdy.
Baron Cohen zyskał na sławie gdy jego postać, Ali G, zaczęła pojawiać się w "The Eleven O’Clock Show" na Channel 4. "Da Ali G Show" powstało w 2000 roku i zdobyło nagrodę BAFTA za najlepszą serię komediową w następnym roku. W 2001 roku, Ali G wystąpił w teledysku Madonny "Music". W 2002 roku, Ali G był główną postacią filmu "Ali G Indahouse", w którym został wybrany do parlamentu brytyjskiego i musiał udaremnić spisek mający na celu zniszczenie domu kultury w jego rodzinnym mieście Staines. W 2003 roku talk-show Ali G trafił do Stanów Zjednoczonych, gdzie był wyświetlany przez HBO.
Inne postacie wykreowane przez Barona Cohena to Borat, naiwny reporter telewizyjny z Kazachstanu, charakteryzujący się antysemityzmem i mizoginizmem. Trzecie wcielenie Cohena to Bruno, homoseksualny austriacki prezenter programu poświęconego modzie, któremu często udaje się wywołać bezwiedne, kontrowersyjne wypowiedzi rozmówców, jak też namówić do uczestnictwa w ośmieszających akcjach. Próbuje doprowadzić osoby z którymi rozmawia do zaprzeczenia własnym słowom, często w ramach tego samego wywiadu. Wykorzystał tę umiejętność zadając pytania typu tak/nie i prosząc rozmówców o odpowiadanie przez „Ach-Ja” (tak) lub „Nicht-Nicht” (nie).
Wywiady Alego G ze znanymi ludźmi (często politykami) cieszyły się złą sławą, ponieważ jego rozmówcy nie wiedzieli o żartobliwym charakterze programu, w którym występują. W co najmniej jednym przypadku rozmówca został poinformowany jedynie o tym, że Ali G prowadzi popularny program dla dzieci na MTV. W rezultacie wiele osób nie protestowało nawet w przypadku dość nieprzyzwoitych pytań, co prowadziło do zaskakujących rozmów. Do jego gości należeli m.in. astronauta Buzz Aldrin, pisarz Gore Vidal, Donald Trump (przed jego prezydenturą), koszykarz Shaquille O’Neal, egipski milioner Mohamed Al-Fayed, były rzecznik parlamentu USA Newt Gingrich, komentator polityczny Pat Buchanan, profesor Noam Chomsky, piłkarz David Beckham, były sekretarz ONZ Boutros Boutros-Ghali (do którego Ali G zwracał się jako „Boutros Boutros Boutros Boutros-Ghali”), były polityk brytyjski Neil Hamilton i dziennikarz Andy Rooney.
Inne dokonania.
Sacha Baron Cohen występował w sezonie 5 sitcomu "Pohamuj entuzjazm" ("Curb Your Enthusiasm") z Dustinem Hoffmanem. Dwukrotnie prowadził ceremonię MTV Europe Music Awards, 8 listopada 2001 we Frankfurcie jako Ali G oraz 3 listopada 2005 w Lizbonie jako Borat. Przemawiał również do studentów Uniwersytetu Harwarda w przeddzień inauguracji roku 2004. Udzielał głosu królowi lemurów, Julianowi, w filmie "Madagaskar" wydanym przez Dreamworks Animation w 2005 roku. Podczas ceremonii MTV Movie Awards w 2005 r., jako Borat zapowiedział wykonanie "Crazy" Gnarlsa Barkleya, dodając ostre seksistowskie komentarze na temat Jessiki Simpson. Jego wystąpienie było w konsekwencji wycięte z powtórek nagrania. W listopadzie 2006 r. na wręczeniu nagród MTV EMA w Kopenhadze, ubrany w różowy trykot – parodiował występ Madonny z 2005 r. W 2011 r. zagrał jedną z głównych ról w filmie Martina Scorsese "Hugo i jego wynalazek" ("Hugo"), wielokrotnie nagradzanym, m.in. pięcioma Oscarami i Złotym Globem. 9 maja 2012 odbyła się światowa premiera jego filmu pt. "Dyktator". Jest jednym z twórców serialu The Spy (przedstawiającego historię wywiadowczej działalności agenta izraelskiego Mosadu – Eliego Cohena alias Kamela Amina Tabeta), w którym zagrał też główną rolę.
Filmy muzyczne.
Cohen z powodzeniem występuje w filmach muzycznych. W musicalu „Sweeney Todd – demoniczny golibroda z Fleet Street” Tima Burtona (premiera w USA: 21 grudnia 2007) zagrał krótki epizod wcielając się w rolę golibrody udającego Włocha.
W filmie Les Misérables. Nędznicy z roku 2012 zagrał charakterystyczną partię karczmarza Thenardiera.
Aktor miał się wcielić w postać Freddie Mercury’ego w planowanym filmie biograficznym o liderze grupy Queen, jednak jego kandydatura nie została ostatecznie przyjęta.
"Borat".
3 listopada 2006 odbyła się premiera filmu pełnometrażowego "". Fabuła dotyczy zwariowanej podróży budką z lodami przez Stany Zjednoczone. Główny bohater ma obsesję na punkcie małżeństwa z Pamelą Anderson. Niektórzy kwalifikują ten film jako niereżyserowany "mockumentary" (z ang. „przedrzeźniający film dokumentalny”). W filmie Borat przeprowadza wywiady z Amerykanami wyśmiewając różne aspekty amerykańskiej kultury. Znalazły się tam również nieprzewidziane występy, jak np. Borat uprawiający nago zapasy ze swym otyłym przyjacielem w czasie zebrania. 16 stycznia 2007 otrzymał Złoty Glob w kategorii "Najlepszy aktor w komedii lub musicalu".
"Bruno".
Bruno Gehard (czasem z pisownią Brüno) kolejna fikcyjna osobowość telewizyjna stworzona przez Cohena w jego programie "Da Ali G Show". Postać ta jest karykaturą modnego, homoseksualnego Austriaka. Twierdzi on, że jest przedstawicielem młodzieżowej telewizji z Austrii i często porusza sprawy homoseksualizmu i mody rozmawiając z gośćmi swojego programu "Funkyzeit mit Bruno". Piosenka "Crank It Up" Scootera (album "Our Happy Hardcore") jest tematem muzycznym programu. Według strony w serwisie Channel 4, „Bruno” pełni funkcję zarówno imienia, jak i nazwiska, podobnie jak Madonna, Cher czy Sting. W 2009 powstał pełnometrażowy film "Brüno".

</doc>
<doc id="2871586" url="https://pl.wikipedia.org/wiki?curid=2871586" title="Aleksandra Przepiórka">
Aleksandra Przepiórka

Aleksandra Przepiórka (ur. 19 października 1990 w Lipsku) – polska siatkarka grająca na pozycji rozgrywającej. Obecnie (sezon 2012/2013) zawodniczka pierwszoligowej Radomki Radom.

</doc>
<doc id="2871587" url="https://pl.wikipedia.org/wiki?curid=2871587" title="Edling (ujednoznacznienie)">
Edling (ujednoznacznienie)



</doc>
<doc id="2871589" url="https://pl.wikipedia.org/wiki?curid=2871589" title="Griesstätt (ujednoznacznienie)">
Griesstätt (ujednoznacznienie)



</doc>
<doc id="2871591" url="https://pl.wikipedia.org/wiki?curid=2871591" title="Kościół Matki Bożej Częstochowskiej i św. Stanisława w Świeciu">
Kościół Matki Bożej Częstochowskiej i św. Stanisława w Świeciu

Kościół Matki Bożej Częstochowskiej i św. Stanisława w Świeciu – rzymskokatolicki kościół parafialny w Świeciu, w województwie kujawsko-pomorskim. Należy do dekanatu Świecie nad Wisłą. Mieści się przy ulicy Farnej. Nazywany jest przez świecian Starą Farą.
Historia.
Świątynia została wybudowana z cegły w stylu gotyckim w XV wieku (prezbiterium) i w połowie XVI wieku (nawy). Wezwanie św. Stanisława zostało przeniesione ze świątyni wcześniejszej położonej na terenie pomorskiego Świecia (obecnie teren Szpitala Psychiatrycznego) Budowla poświęcona w 1521 roku. W latach 1626–1629 po pierwszej wojnie szwedzkiej została przebudowana w stylu renesansowym. W 1945 roku w czasie wyzwalania miasta przez armię sowiecką, została częściowo zniszczona. Kompletnej dewastacji i zrujnowania kościoła dopuściła się, już po roku 1945, część okolicznych mieszkańców mimo apeli ks. Krause powojennego proboszcza Świecia. Zrujnowana świątynia została wykorzystana do zdjęć w serialu "Czterej pancerni i pies". W latach 1983–1988 została odbudowana wielkim staraniem proboszcza parafii Niepokalanego Poczęcia NMP ks. Jerzego Kosza, w 1990 utworzono przy niej nową parafię i dodano wezwanie Matki Bożej Częstochowskiej.
Na kopii obrazu Matki Boskiej Częstochowskiej, który wisi za ołtarzem, znajduje się autograf Jana Pawła II.
Architektura.
Budowla posiada trzy nawy. Nawa reprezentuje styl przejściowy między gotykiem i renesansem i posiada prawie czworoboczne okna. Prezbiterium ze schodkowym szczytem jest gotyckie, natomiast czworokątna wieża z prostokątnymi oknami jest renesansowa. Nawa główna i wieża zostały ufundowane przez starostę świeckiego i wojewodę pomorskiego Jerzego Konopackiego.

</doc>
<doc id="2871592" url="https://pl.wikipedia.org/wiki?curid=2871592" title="Riedering (ujednoznacznienie)">
Riedering (ujednoznacznienie)



</doc>
<doc id="2871593" url="https://pl.wikipedia.org/wiki?curid=2871593" title="Schechen">
Schechen



</doc>
<doc id="2871594" url="https://pl.wikipedia.org/wiki?curid=2871594" title="Chłopak z mokrą głową">
Chłopak z mokrą głową

Chłopak z mokrą głową − singel zespołu Lady Pank wydany w 2012 roku. Utwór promował album "Symfonicznie" – na trzydziestolecie grupy. Piosenka znalazła się na reedycji płyty, która została pozbawiona utworów muzyki klasycznej, a w zamian zawiera ten właśnie premierowy utwór.
Teledysk.
Został zrealizowany w warszawskim klubie Radio Luxemburg. Reżyserem wideoklipu jest Roman Przylipiak. Premiera obrazu odbyła się 12 października 2012 r.

</doc>
<doc id="2871595" url="https://pl.wikipedia.org/wiki?curid=2871595" title="Antoni Kuńko">
Antoni Kuńko



</doc>
<doc id="2871596" url="https://pl.wikipedia.org/wiki?curid=2871596" title="Juris Alunāns">
Juris Alunāns

Juris Alunāns (ur. 13 maja 1832, Jaunkalsnava, zm. 18 kwietnia 1864) – łotewski poeta, filolog i tłumacz, jeden z głównych ideologów ruchu młodołotewskiego. 
Zadebiutował w 1856 r. publikując tom "Dziesmiņas, latviešu valodai pārtulkotas" (łot. "Piosnki łotewskiemu językowi przyswojone"). Zbiór ten zawierał oprócz własnych utworów Alunānsa również przekłady na język łotewski poezji klasyków literatury światowej (m.in. Horacego, Goethego, Schillera, Lermontowa). 
Od 1862 r. był redaktorem czasopisma "Pēterburgas Avīzes", który był nieformalnym organem grupy Młodołotyszy. Jako językoznawca zaangażował się w akcję oczyszczania języka łotewskiego z wyrazów obcego pochodzenia, głównie germanizmów. Wprowadził do języka łotewskiego ok. 600 neologizmów (w tym m.in. wyraz Saeima).
Pisał również artykuły i rozprawy, poświęcone łotewskiej twórczości ludowej. Zostały one opublikowane w zbiorze "Sēta, daba, pasaule" (łot. "Zagroda, przyroda, świat", dwa tomy, 1869–1860).

</doc>
<doc id="2871597" url="https://pl.wikipedia.org/wiki?curid=2871597" title="Lucknow (dystrykt)">
Lucknow (dystrykt)

Lucknow (Hindi:लखनऊ ज़िला, Urdu: لکھنؤ ضلع) – dystrykt znajdujący się w stanie Uttar Pradesh w północnych Indiach. Stolicą dystryktu jest miasto Lucknow, wchodzi w skład Dywizji Lucknow.

</doc>
<doc id="2871599" url="https://pl.wikipedia.org/wiki?curid=2871599" title="Joseph Lopy">
Joseph Lopy

Joseph Romeric Lopy (ur. 15 marca 1992 w Boutoupie) – senegalski piłkarz grający na pozycji pomocnika. Zawodnik klubu US Orléans. W Ligue 1 zadebiutował 16 października 2011.

</doc>
<doc id="2871601" url="https://pl.wikipedia.org/wiki?curid=2871601" title="Zagubiony Batalion">
Zagubiony Batalion

Zagubiony Batalion – nazwa nadana dziewięciu kompaniom z amerykańskiej 77 Dywizji Piechoty, liczącym około 553 żołnierzy, okrążonym przez siły niemieckie na froncie zachodnim I wojny światowej, podczas ofensywy w Lesie Argońskim w październiku 1918 roku. Wszyscy byli podkomendnymi majora .
2 października 77 Dywizja szybko wdarła się w głąb Lasu Argońskiego z przekonaniem, że atakujące z lewej siły francuskie i atakujące z prawej dwie jednostki amerykańskie kontynuują natarcie. Jednak francuskie natarcie zostało odparte. Bez tej wiedzy Whittlesey kontynuował atak wdzierając się coraz głębiej i głębiej na teren nieprzyjaciela, przez co w końcu został kompletnie odcięty od reszty sił własnych. Przez następnych sześć dni ponoszący ciężkie straty żołnierze, zostali zmuszeni do odparcia kilku ataków nieprzyjaciela, który postrzegał ich jako zagrożenie dla całej ich linii.
Batalion miał duże trudności. Brakowało jedzenia, a woda była przeznaczona tylko dla tych odważnych, którzy zdecydowali się przeczołgać do pobliskiego strumienia. Kończyła się amunicja, a na dodatek był cały czas ostrzeliwany przez własną artylerię. Było to wynikiem tego, że jeden z wysłanych jako ostatni środek ratunku gołębi pocztowych 4 października dostarczył złe koordynaty celu. Gońcy wysłani przez Whittleseya zostali zabici bądź pojmani przez wrogie patrole. Batalion ocalił inny gołąb, zwany "Cher Ami", który dostarczył poniższą wiadomość:
Prawdopodobnie 197 żołnierzy amerykańskich zostało zabitych, a 150 uznaje się za zaginionych, bądź wziętych do niewoli. 194 ludzi przełamało niemieckie linie i wydostało się z okrążenia.
Kultura masowa.
W 2001 roku powstał film "Zaginiony batalion" w reżyserii Russella Mulcahy’ego. W 2016 roku szwedzki zespół Sabaton wydał album The Last Stand – inspiracją dla piosenki „The Lost Battalion” z tego albumu była historia Zagubionego Batalionu.

</doc>
<doc id="2871603" url="https://pl.wikipedia.org/wiki?curid=2871603" title="Omer Asik">
Omer Asik



</doc>
<doc id="2871604" url="https://pl.wikipedia.org/wiki?curid=2871604" title="Gene Fullmer">
Gene Fullmer

Gene Fullmer (właśc. Lawrence Gene Fullmer; ur. 21 lipca 1931 w West Jordan, zm. 27 kwietnia 2015 tamże) – amerykański bokser, były mistrz świata wagi średniej, uważany za jednego z najwybitniejszych mistrzów tej kategorii.
Kariera zawodowa.
Jako zawodowiec zadebiutował 9 czerwca 1951. Znokautował w 1. rundzie Glena Pecka, który był 3-krotnie na deskach. Do końca marca 1955 miał już na koncie 29 zwycięstw, a wśród pokonanych m.in. przyszłego mistrza świata wagi średniej Paula Pendera. Pierwszej porażki doznał w kwietniu 1955, kiedy to przegrał na punkty z Gilem Turnerem. Dwa miesiące później odbył się rewanż i to Fullmer zwyciężył na punkty.
W 1955 stoczył jeszcze 4 walki, z których dwie wygrał i przegrał. Porażkę niespodziewanie zadali mu: Bobby Boyd oraz Argentyńczyk Eduardo Lasse. W 1956 stoczył 5 walk, wszystkie wygrywając. Pokonał m.in. Rocky’ego Castellaniego, Ralpha Tigera Jonesa i Charlesa Humeza.
2 stycznia 1957 dostał szansę walki o mistrzostwo świata. Jego rywalem był świetny Sugar Ray Robinson. Fullmer niespodziewanie zaskoczył wszystkich i pokonał Robinsona jednogłośnie na punkty po fenomenalnym pojedynku. 1 maja 1957 przystąpił do pierwszej obrony mistrzostwa. Jego rywalem był Robinson, którego Fullmer pokonał w styczniu. Robinson znokautował Fullmera w 5. rundzie.
Fullmer zwyciężył w kolejnych 9 pojedynkach, by móc ponownie zawalczyć o mistrzostwo świata. 28 sierpnia 1959 w walce o pas zmierzył się z Carmenem Basilio. Po świetnym widowisku Fullmer zwyciężył przez techniczny nokaut w 14. rundzie. Pojedynek został uznany przez magazyn „The Ring” walką roku.
Świetna passa Fullmera trwała do 1961. Mistrzostwo świata obronił 7-krotnie, pokonując m.in. Carmena Basilio czy Sugara Raya Robinsona. 23 października 1962 przegrał jednogłośnie na punkty z Dickiem Tigerem. W 1963 zmierzył się jeszcze z nim 2-krotnie. W lutym z nim zremisował, a w sierpniu przegrał przez poddanie w 7. rundzie. Po porażce z Tigerem definitywnie zakończył karierę.
W 1991 wraz ze swoim dawnym rywalem Dickiem Tigerem dołączył do Międzynarodowej Bokserskiej Galerii Sławy.
Miał dwóch braci. Pierwszy z nich Don Fullmer walczył o mistrzostwo świata w wadze średniej, ale poległ. Drugi to Jay Fullmer, który występował w wadze lekkiej, ale nie odniósł znaczących sukcesów.
W 2001 jego zdjęcie zostało wykorzystane jako okładka albumu kompilacyjnego "Greatest Hits" amerykańskiego zespołu muzycznego Alice in Chains.

</doc>
<doc id="2871605" url="https://pl.wikipedia.org/wiki?curid=2871605" title="Hrabstwo Putnam (Georgia)">
Hrabstwo Putnam (Georgia)

Hrabstwo Putnam (ang. "Putnam County") – hrabstwo w stanie Georgia w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 360,63 mil2 (934,03 km2), z czego 344,53 mil2 (892,33 km2) stanowią lądy, a 16,10 mil2 (41,7 km2) stanowią wody. Według szacunków United States Census Bureau w roku 2011 miało 21 345 mieszkańców. Jego siedzibą administracyjną jest Eatonton.

</doc>
<doc id="2871607" url="https://pl.wikipedia.org/wiki?curid=2871607" title="Pierre Lewden">
Pierre Lewden

Pierre Lewden (ur. 21 lutego 1901 w Libourne, zm. 30 kwietnia 1989 w Montberthault) – francuski lekkoatleta specjalizujący się w skoku wzwyż, trzykrotny uczestnik letnich igrzysk olimpijskich (Antwerpia 1920, Paryż 1924, Amsterdam 1928), brązowy medalista olimpijski z Paryża w skoku wzwyż.

</doc>
<doc id="2871611" url="https://pl.wikipedia.org/wiki?curid=2871611" title="Masakra w Rumbuli">
Masakra w Rumbuli

Masakra w Rumbuli – masowy mord na blisko 25 tysiącach Żydów, dokonany przez Niemców i ich łotewskich kolaborantów w ostatnich miesiącach 1941 roku.
Pod koniec 1941 roku Niemcy przystąpili do likwidacji ostatnich żydowskich skupisk na terytorium okupowanej Łotwy. Podczas dwóch „akcji” – przeprowadzonych 30 listopada oraz 8 grudnia 1941 – funkcjonariusze SS i policji niemieckiej, wsparci przez łotewskich kolaborantów, wypędzili z getta w Rydze co najmniej 24 tysiące kobiet, starców i dzieci, których następnie rozstrzelali w lesie pod stacją kolejową Rumbula. Wraz z ryskimi Żydami wymordowano także transport niemieckich Żydów wysiedlonych z Berlina, co podniosło liczbę ofiar masakry do ok. 25 tysięcy. Masowy mord w Rumbuli był największą – obok masakry w Babim Jarze pod Kijowem – zbrodnią popełnioną przez niemieckie Einsatzgruppen w ramach „ostatecznego rozwiązania kwestii żydowskiej”.
Wiosną 1944 szczątki ofiar zostały ekshumowane i spalone w ramach akcji zacierania śladów zbrodni. Zatrudnieni przy tej pracy żydowscy więźniowie z obozu koncentracyjnego Kaiserwald zostali zamordowani przez Niemców.
Początek Holocaustu na Łotwie.
22 czerwca 1941 roku nazistowskie Niemcy rozpoczęły inwazję na ZSRR. Pierwsze tygodnie wojny miały bardzo pomyślny przebieg dla strony niemieckiej. Na niemal wszystkich odcinkach frontu dywizjom Wehrmachtu udało się bowiem rozbić wojska nadgranicznych okręgów wojskowych ZSRR, a następnie wedrzeć się w głąb terytorium przeciwnika. Nie inaczej przebiegły wypadki na terytorium Łotwy – zaanektowanej przez ZSRR latem 1940 roku. Już 26 czerwca 1941 niemiecki LVI Korpus Pancerny zdobył Dyneburg wraz ze znajdującym się tam mostem na Dźwinie. Z kolei 1 lipca 1941 oddziały Wehrmachtu wkroczyły do Rygi. Początkowo społeczeństwo łotewskie witało Niemców z entuzjazmem, gdyż w wojnie niemiecko-sowieckiej upatrywano szansy na odzyskanie przez Łotwę niepodległości. Były to złudne nadzieje, gdyż Niemcy prezentowali jednoznacznie negatywne stanowisko wobec łotewskich tendencji niepodległościowych, a okupowane terytorium Łotwy włączyli w skład utworzonego w lipcu 1941 tzw. Komisariatu Rzeszy „Wschód” (niem. "Reichskommissariat Ostland").
W ślad za dywizjami Grupy Armii „Północ” na Łotwę wkroczyła także tzw. Einsatzgruppe A dowodzona przez SS-Brigadeführera Franza Stahleckera. Była to jedna z czterech specjalnych grup operacyjnych (Einsatzgruppen) niemieckiej policji bezpieczeństwa i służby bezpieczeństwa, których zadaniem było mordowanie Żydów, komunistów oraz wszystkich innych osób uznawanych za zagrożenie dla niemieckiego panowania. Rychło na całym terytorium Łotwy rozpoczęły się masakry ludności żydowskiej. Ludobójcze działania Niemców były wspierane przez licznych Łotyszy, którzy zgodnie z popularnym stereotypem „żydokomuny” utożsamiali wszystkich Żydów z systemem sowieckim i stosowaną przez niego polityką terroru. Wkrótce po wkroczeniu do Rygi Einsatzgruppe A zainicjowała pogrom, w trakcie którego zamordowano ok. 400 Żydów oraz spalono Synagogę Chóralną w centrum miasta (4 lipca 1941). Egzekucje ryskich Żydów były kontynuowane w kolejnych tygodniach – przede wszystkim w podmiejskim lesie Bikernieki. Największe masakry odbyły się jednak na łotewskiej prowincji, gdzie funkcjonariusze Einsatzgruppe A wraz ze specjalną jednostką łotewskiej policji pomocniczej, znaną jako "Arājs Kommando" (od nazwiska dowódcy – Viktorsa Arājsa), systematycznie przeczesywali wsie i mniejsze miasteczka, mordując całe żydowskie społeczności. SS-Brigadeführer Stahlecker oceniał, że do połowy października 1941 zamordowano na Łotwie 30 025 Żydów – a więc blisko jedną trzecią przedwojennej populacji. 6378 Żydów miało zostać zamordowanych w Rydze i jej okolicach.
Eksterminacja łotewskich Żydów nie przybrała jednak tak masowych rozmiarów, jak oczekiwało tego kierownictwo SS. Był to przede wszystkim efekt postawy szefa okupacyjnej administracji cywilnej, Komisarza Rzeszy Hinricha Lohsego, który uważał, że priorytetem władz niemieckich powinna być odbudowa łotewskiej gospodarki i wykorzystanie jej potencjału na rzecz niemieckiego wysiłku wojennego. Z tego powodu Lohse stał na stanowisku, że fizyczna zagłada Żydów powinna zostać rozłożona w czasie i, nie zważając na protesty Stahleckera forsował program gettoizacji ludności żydowskiej oraz jej wykorzystania w charakterze niewolniczej siły roboczej. „Pragmatyczna” polityka Lohsego była popierana przez Alfreda Rosenberga, ministra Rzeszy ds. okupowanych terytoriów wschodnich oraz tolerowana przez SS-Gruppenführera Hansa-Adolfa Prützmana – Wyższego Dowódcę SS i Policji w Komisariacie Rzeszy „Wschód” ("HSSPF Ostland und Russland-Nord"). W rezultacie łotewscy Żydzi, którzy przeżyli pierwsze masakry, zostali zgromadzeni w trzech gettach zorganizowanych w największych miastach Łotwy – Rydze, Dyneburgu i Lipawie.
Utworzenie getta w Rydze.
Największe getto powstało w Rydze, gdzie w okresie przedwojennym przebywała blisko połowa łotewskich Żydów. Zostało ono zorganizowane we wschodniej części miasta, w ubogiej dzielnicy zwanej Moskiewskim Przedmieściem, gdzie przed wojną zamieszkiwali głównie Rosjanie, Polacy i Żydzi. Utworzenie getta zarządzono w połowie sierpnia 1941, jednak zostało ono ostatecznie odizolowane dopiero 15 października 1941. Jeszcze przed zamknięciem getta Niemcy powołali do życia Judenrat, na którego czele stanął Michał Eliaszow. W połowie sierpnia utworzono także 120-osobową żydowską służbę porządkową, którą kierował Michał Rosenthal.
Zamieszkiwane przez Żydów kwartały odcięto od reszty miasta za pomocą zasieków z drutu kolczastego oraz sieci posterunków, obsadzanych głównie przez łotewskich policjantów. Niemieckimi policjantami przydzielonymi do pilnowania getta dowodził porucznik Albert Hesfehr, podczas gdy łotewscy strażnicy – podobnie zresztą jak cała łotewska policja pomocnicza w Rydze – podlegali porucznikowi Friedrichowi Jahnkemu. Za nieformalnego „komendanta” getta uważany był jednak SS-Obersturmführer Kurt Krause, oficer odpowiadający w ryskim Gestapo za tzw. sprawy żydowskie.
Getto liczyło ok. 30 tysięcy mieszkańców. Ze względu na przeludnienie oraz niedobory wody i żywności panowały w nim bardzo ciężkie warunki sanitarne i bytowe. Dorosłych Żydów objęto przymusem pracy.
Przygotowania.
2 października 1941 Hitler wydał polecenie, aby do końca roku wszyscy Żydzi zamieszkujący jeszcze terytorium III Rzeszy zostali wysiedleni na wschód, w szczególności na tereny "Reichskommissariat Ostland". Rozkaz ten oznaczał, że tamtejsze getta muszą zostać szybko „opróżnione” celem znalezienia miejsca dla niemieckich Żydów. Dla Reichsführera-SS Heinricha Himmlera był to doskonały pretekst, aby zerwać z zachowawczą polityką "Ostministerium" i uczynić Łotwę całkowicie "Judenrein" (pol. „oczyszczoną z Żydów”). Zirytowany faktem, że SS-Gruppenführer Prützmann uległ argumentom Lohsego, uznał, że struktury SS i policji w krajach bałtyckich wymagają zmiany kierownictwa. Z tego powodu z dniem 31 października 1941 przeniósł Prützmana na stanowisko Wyższego Dowódcy SS i Policji w Komisariacie Rzeszy „Ukraina”, a sprawującego dotąd tę ostatnią funkcję SS-Obergruppenführera Friedricha Jeckelna oddelegował do Rygi na stanowisko zajmowane wcześniej przez Prützmana. Jeckeln, który zdołał już do tej pory wymordować dziesiątki tysięcy ukraińskich Żydów (m.in. kierował masakrą ponad 30 tys. Żydów w Babim Jarze pod Kijowem), miał dopilnować „ostatecznego rozwiązania kwestii żydowskiej” w krajach bałtyckich.
Jeckeln pojawił się w Rydze na początku listopada 1941. Wcześniej udał się do Berlina na spotkanie z Himmlerem, który rozkazał mu wymordować „do ostatniego człowieka” wszystkich Żydów w Komisariacie Rzeszy „Wschód”. Reichsführer-SS zaznaczył jednocześnie: „Proszę powiedzieć Lohsemu, że jest to mój rozkaz, jak również życzenie Führera”. W tej sytuacji Komisarz Rzeszy musiał ustąpić. Lohse i Rosenberg zdołali jedynie wyjednać u Himmlera wyłączenie z „akcji” blisko 4 tys. żydowskich robotników, a także ok. 500 szwaczek i krawcowych, zatrudnionych przy naprawie niemieckich mundurów.
W dalszej kolejności Niemcy zajęli się „technicznymi” przygotowaniami do akcji eksterminacyjnej. Już na wstępie wykluczono możliwość przeprowadzenia egzekucji w Bikerniekach, uznając, że wybór tego miejsca uniemożliwi zachowanie zbrodni w tajemnicy. Las był bowiem powszechnie znany jako miejsce kaźni Żydów, a poza tym szlak przemarszu z getta do Bikerniek musiałby wieść przez ścisłe centrum Rygi. Początkowo Jeckeln rozważał przeprowadzenie egzekucji w Salaspils, gdzie rozpoczęto niedawno budowę obozu przejściowego dla niemieckich Żydów. Salaspils leżało ok. 18 kilometrów od Rygi, a mieszkańcy getta mogliby tam zostać dowiezieni koleją. Ostatecznie na miejsce masakry wybrano jednak sosnowy las w pobliżu stacji kolejowej Rumbula; położony w odległości ok. 10 kilometrów od getta w Rydze – na niewielkim wzniesieniu leżącym między linią kolejową Ryga–Dyneburg a drogą prowadzącą do Salaspils. Za wyborem Rumbuli przemawiało nie tylko dogodne położenie, umożliwiające doprowadzenie ofiar pieszo na miejsce kaźni, lecz również występujący tam piaszczysty grunt – ułatwiający kopanie masowych mogił.
21 listopada 1941 do lasu pod Rumbulą przywieziono ze Stalagu 350 w Salaspils blisko 300 radzieckich jeńców wojennych. Pod nadzorem SS-Untersturmführera Ernsta Hemickera i jego ludzi wykopali oni sześć masowych grobów. Każda z mogił była długa na 10 metrów i głęboka na 2,5 – 3 metry (z jednej strony każdego dołu wybudowano także konstrukcję pozwalającą na wychodzenie). Groby miały docelowo pomieścić ok. 25 tys. zwłok. Jeńcy zakończyli pracę około 23 listopada.
Szczegółowe plany masakry omówiono podczas dwóch narad zwołanych przez Jeckelna w dniach 27 i 29 listopada. Ze względu na fakt, iż zamierzano wymordować blisko 25 tysięcy osób, a nadejście pory jesiennej skróciło dzień do ok. 8 godzin, masowy mord musiał zostać rozłożony na kilka dni. Pierwszą „akcję” zamierzano przeprowadzić w dniu 30 listopada. Żydzi mieli być wyprowadzani z getta grupami po 1000 osób, przy czym planowano, że ostatnia kolumna wyruszy o godz. 12:00 i dotrze do Rumbuli o godz. 15:00. Dziesięciokilometrową trasę wiodącą z getta do miejsca egzekucji Żydzi mieli pokonać pieszo – ciężarówki i autobusy zamierzano wykorzystać wyłącznie w celu przetransportowania dzieci, starców i kalek, a także ciał ofiar zastrzelonych po drodze. Podczas drugiej narady Jeckeln ogłosił zebranym, że „uczestnictwo w operacji jest patriotycznym obowiązkiem”, a odmowa uczestnictwa będzie równoznaczna z dezercją. Wyższym oficerom SS i policji – niezaangażowanym bezpośrednio w akcję eksterminacyjną – Jeckeln polecił stawić się na miejscu egzekucji w charakterze obserwatorów, „aby dzielić wraz z innymi wiedzę i współuczestnictwo”. Andrew Ezergailis, amerykański historyk łotewskiego pochodzenia, oceniał, że grono sprawców liczyło łącznie ok. 1700 osób. Znalazło się wśród nich:
Jednocześnie Niemcy ogłosili ryskim Żydom, że wkrótce rozpocznie się akcja przesiedleńcza, mająca na celu zmniejszenie panującego w getcie przeludnienia. Zapowiedziano wysiedlenie Żydów „dalej na Wschód”, polecając jednocześnie mieszkańcom getta, aby 30 listopada o godz. 6:00 stawili się na punktach zbornych z bagażem o wadze nieprzekraczającej 20 kilogramów. Niemieckie obwieszczenie wywołało w getcie spore poruszenie, jednak nie spowodowało większej paniki, gdyż tylko nieliczni Żydzi byli w stanie sobie wyobrazić, że Niemcy mogą planować masakrę tysięcy kobiet, starców i dzieci. Mając w pamięci pogromy z lata 1941, obawiano się raczej o los mężczyzn wyznaczonych do pozostania w Rydze. Co więcej, warunki panujące w getcie były tak ciężkie, że część Żydów przyjęła z zadowoleniem obwieszczenie o przesiedleniu, licząc, że przyniesie ono poprawę ich bytu. Na krótko przed rozpoczęciem „akcji” niemiecka administracja cywilna skonfiskowała z kasy Judenratu blisko 39 tys. reichsmarek oraz 16 622 ruble. 28 listopada Niemcy ogrodzili zasiekami z drutu kolczastego jeden z kwartałów getta, zamknięty ulicami: Górną, Lwią, Lucyńską i Dyneburską. Następnego dnia do znajdujących się tam czterech budynków mieszkalnych przesiedlono 4 tysiące mężczyzn w wieku od 18 do 60 lat (kwartał ten był odtąd nazwany „małym gettem”). Podczas przesiedlenia Niemcy skrupulatnie oceniali przydatność potencjalnych robotników, uniemożliwiając tym samym wielu przedstawicielom inteligencji ukrycie się w „małym getcie”. Z kolei 500 żydowskich szwaczek i krawcowych osadzono tymczasowo w ryskim więzieniu. Od pełniących tam służbę strażników kobiety usłyszeć miały: „jesteście córami szczęścia”.
Masakra w dniu 30 listopada.
Akcja eksterminacyjna rozpoczęła się 30 listopada, około godziny 5:00 nad ranem. Niemcy i Łotysze, wsparci przez funkcjonariuszy żydowskiej służby porządkowej, wkroczyli do getta, po czym idąc od domu do domu zaczęli wypędzać mieszkańców na ulice. Przy wschodniej granicy getta wycięto przejście w drucie kolczastym, aby umożliwić wyprowadzenie ludności. W atmosferze totalnego chaosu rozpoczęto formowanie kolumn marszowych. Żydzi stawiający opór, jak również starcy, kaleki oraz inne osoby mogące opóźniać marsz, byli rozstrzeliwani na miejscu (szczególnym okrucieństwem wyróżnił się przy tym SS-Sturmbannführer Brasch). Z miejscowego szpitala zakaźnego członkowie komanda Arājsa wyciągnęli 20 pacjentów, których następnie rozłożyli na słomianych podkładach i zabili strzałami w głowę. Dokładna liczba Żydów zamordowanych tego dnia na terenie getta nie jest znana – być może sięgnęła nawet 500 osób. Za pomocą dynamitu Niemcy wysadzili krater na żydowskim cmentarzu, do którego za pomocą taczek, sań i furmanek zwieziono później wszystkie zwłoki zebrane z ulic i mieszkań.
Około godziny 6:00 z getta wyprowadzono pierwszą kolumnę. Kolejne partie opuszczały Moskiewskie Przedmieście średnio co pół godziny; ostatnia wyszła z getta około południa. Po drodze Niemcy i Łotysze bezlitośnie mordowali wszystkich Żydów próbujących ucieczki lub opóźniających marsz. Specjalne komando robocze sprowadzone z „małego getta” miało tego dnia zebrać z trasy przemarszu nawet do 300 zwłok. Jednocześnie autobusem komunikacji miejskiej wywieziono z getta pierwszą grupę dzieci i starców, których rozstrzelano w Rumbuli około godz. 8:15. Pierwsza kolumna została natomiast wymordowana w okolicach godziny 9:00. Egzekucje w lesie pod Rumbulą kontynuowano następnie przez cały dzień – aż do godziny 17:00. Przebieg masakry obserwowali m.in. Jeckeln, Lohse, Stahlecker oraz komisarz generalny Łotwy – Otto-Heinrich Drechsler. W masakrze aktywnie uczestniczył Arājs oraz jego zastępca, Herberts Cukurs.
Zbrodnia została drobiazgowo przygotowana. Skręcając z drogi do lasu, Żydzi musieli przejść pomiędzy dwoma rzędami strażników, rozstawionymi na przestrzeni ok. 300 metrów. W skład owych szpalerów wchodzili łotewscy kolaboranci oraz niemieccy policjanci z kompanii specjalnego przeznaczenia „Furck” (11. policyjny batalion rezerwy). Nieco dalej za szpalerami stali policjanci z 2. i 3. kompanii 22. policyjnego batalionu rezerwy; za ich plecami rozlokowano dodatkowo stanowiska karabinów maszynowych. Kordon ten miał uniemożliwić Żydom ucieczkę, a zarazem uniemożliwić osobom postronnym obserwowanie przebiegu egzekucji. Na ostatnim odcinku przed lasem ofiarom odbierano bagaże, a na sam koniec wierzchnie odzienie. Do specjalnych drewnianych skrzyń odkładano monety, zegarki i kosztowności. Następnie grupami po 50 osób prowadzono Żydów nad jeden z trzech wykorzystanych tego dnia masowych grobów, gdzie musieli rozebrać się do naga. Następnie byli mordowani metodą "Sardinenpackung" (pol. „upychanie sardynek”), zastosowaną wcześniej przez Jeckelna podczas masakr na Ukrainie. Polegała ona na tym, że ofiary zmuszano, aby zeszły do grobu i położyły się na jego dnie twarzą do ziemi, po czym jeden z ochroniarzy Jeckelna mordował ich strzałem w tył głowy z radzieckiego pistoletu maszynowego. Gdy spód mogiły zapełniał się ciałami kolejne grupy Żydów były zmuszone kłaść się na zwłokach zamordowanych wcześniej ofiar. W ten sposób groby wypełniały się stopniowo równymi warstwami ciał. Po opróżnieniu magazynka kat miał chwilę przerwy, podczas której zastępował go inny esesman. Po zakończeniu masakry groby zostały zasypane ziemią przez sowieckich jeńców wojennych.
Tego dnia w lesie pod Rumbulą zamordowano prawdopodobnie ok. 13 tys. mieszkańców getta w Rydze (nie licząc ludzi zastrzelonych po drodze lub na ulicach getta). Oznacza to, że każdy z ochroniarzy Jeckelna zabił osobiście ponad 1000 osób. W gronie ofiar nie znaleźli się jednak wyłącznie Żydzi łotewscy. 29 listopada do Rygi dotarł bowiem pociąg z Berlina, w którym znajdowało się blisko 1000 niemieckich Żydów. Transport chwilowo pozostawiono na bocznicy kolejowej na stacji Skirotawa. Himmler polecił, aby niemieckich Żydów wyłączyć z akcji eksterminacyjnej. Rozmawiał także w tej sprawie, z szefem Głównego Urzędu Bezpieczeństwa Rzeszy, SS-Obergruppenführerem Reinhardem Heydrichem, który po zakończeniu spotkania sporządził notatkę o treści „Transport Żydów z Berlina, bez likwidacji”. Wbrew rozkazom przełożonych Jeckeln polecił jednak rozstrzelać cały transport w Rumbuli. Natychmiastowej egzekucji uniknął tylko jeden z berlińskich Żydów, który podał się za bratanka feldmarszałka Erharda Milcha.
Świadkiem dokonanej tego dnia masakry był jeden z pracujących dla Wehrmachtu niemieckich inżynierów. Sporządzony przez niego raport miał jakoby trafić do admirała Wilhelma Canarisa (szefa niemieckiego wywiadu wojskowego – Abwehry). Gdy ten jednak usiłował interweniować w tej sprawie u Hitlera, miał ponoć usłyszeć w odpowiedzi: „Pan się robi miękki! Muszę to robić, bo po mnie już nikt inny tego nie zrobi!”
Masakra w dniu 8 grudnia.
Pierwsza niemiecka „akcja” była dla mieszkańców getta potężnym wstrząsem. W opustoszałych domach i na ulicach poniewierały się rozrzucone bagaże oraz ciała zamordowanych Żydów (niektóre znajdowano jeszcze dwa miesiące po masakrze), wszędzie widoczne były ślady krwi. Przez blisko tydzień Niemcy nie powtarzali jednak „akcji”, a życie w getcie wróciło do rutyny. Wiadomości o masakrze w Rumbuli nie dotarły bowiem do mieszkańców getta, stąd większość Żydów przypuszczała, że osoby wysiedlone w dniu 30 listopada znajdują się w obozie przejściowym w Salaspils. Z kolei Niemcy rozpuszczali pogłoski, że podczas „akcji” zginęli wyłącznie Żydzi opierający się przesiedleniu. Niemniej mimo podjętych przez Jeckelna środków ostrożności nie udało się zachować zbrodni w całkowitej tajemnicy. Już 1 grudnia 1941 informacje o masakrze pod Rumbulą podało bowiem sowieckie i brytyjskie radio.
Przerwa w akcji eksterminacyjnej była spowodowana załamaniem pogody oraz koniecznością rozstrzygnięcia sporów z administracją cywilną, powstałych przy podziale mienia należącego do zamordowanych Żydów. Prawdopodobnie likwidację getta wstrzymano również z powodu konieczności wyjaśnienia kwestii wymordowania transportu Żydów niemieckich. Himmler zirytowany samowolą Jeckelna zagroził bowiem, że będzie karać „nieautoryzowane akcje oraz akcje sprzeczne z poleceniami wydanymi przez niego lub podlegający mu Główny Urząd Bezpieczeństwa Rzeszy”. Jeckeln musiał się udać do kwatery Reichsführera-SS w Prusach Wschodnich, aby osobiście złożyć wyjaśnienia (4 grudnia). Dopiero po jego powrocie do Rygi wznowiono egzekucje w Rumbuli. W międzyczasie w ryskim więzieniu dokonano jeszcze „selekcji” żydowskich kobiet. Po jej zakończeniu w zakładzie pozostało tylko około 300 szwaczek i krawcowych. Blisko 150 kobiet Cukurs odesłał z powrotem do getta, co równało się wyrokowi śmierci.
Drugi etap „opróżniania” getta nastąpił 8 grudnia 1941 i objął całą żydowską ludność Rygi – z wyjątkiem mieszkańców „małego getta”. Żydzi świadomi, iż mogą spodziewać się najgorszego, częściej stosowali tym razem rozmaite formy oporu – barykadowali się w mieszkaniach, ukrywali się w piwnicach, podejmowali próby ucieczki. Reakcja Niemców i Łotyszy była bardzo brutalna. Tego dnia pochowano na cmentarzu żydowskim co najmniej 900 Żydów zastrzelonych na ulicach Moskiewskiego Przedmieścia (wiele ciał nadal poniewierało się przy tym na terenie dzielnicy). W czasie „akcji” dwóch dobrze znanych Żydom niemieckich policjantów – Otto Tuchel i Max Neumann – doprowadziło na posterunek kilkunastu najbardziej prominentnych mieszkańców getta, którym zasugerowali, iż istnieje szansa ratunku dla osób mających możliwość się wykupić. W rzeczywistości Żydzi, którzy zdecydowali się skorzystać z tej oferty również zostali wywiezieni na śmierć do Rumbuli.
Tego dnia blisko 10 tys. Żydów zapędzono przy szalejącej śnieżycy do lasu pod Rumbulą i tam zgładzono. Zamordowano przy tym co najmniej kilkunastu cywilnych Łotyszy, którzy w chaosie towarzyszącym likwidacji getta przypadkowo znaleźli się w tłumie Żydów. W gronie ofiar znaleźli się nawet Żydzi współpracujący dotąd z Niemcami – tj. członkowie Judenratu oraz 90 żydowskich policjantów. Tych ostatnich oprawcy mieli maltretować i upokarzać ze szczególną satysfakcją. Zabito także dwie żydowskie kobiety zatrudnione dotąd w biurze Jeckelna; w ramach swoiście pojmowanej „nagrody” za dotychczasową pracę oszczędzono im rozbierania się do naga przed egzekucją. Ponadto 8 grudnia zginęło wielu wybitnych przedstawicieli żydowskiej społeczności na Łotwie – m.in. naczelny rabin Rygi, Menachem Mendel Zak, oraz 81-letni historyk Szymon Dubnow. Ten ostatni miał przed śmiercią powiedzieć: „Zapisujcie i nie pozwólcie zapomnieć!” Po zakończeniu egzekucji radzieccy jeńcy zasypali ciała zamordowanych wapnem i ziemią.
Epilog.
9 grudnia Niemcy i Łotysze ponownie wkroczyli na opustoszałe Moskiewskie Przedmieście, gdzie przystąpili do przeszukiwania mieszkań, piwnic i strychów. Schwytanych Żydów mordowano na miejscu lub wywożono na żydowski cmentarz i tam rozstrzeliwano. W poszukiwaniu uciekinierów przeszukano również „małe getto”. Ponadto dokonano ponownej „selekcji” przetrzymywanych tam robotników, wybierając mężczyzn uznanych za zbyt starych, by mogli wydajnie pracować. W ten sposób z „małego getta” wywieziono około 200 osób, które rozstrzelano następnie na żydowskim cmentarzu. Łączna liczba zamordowanych tego dnia Żydów sięgnęła prawdopodobnie 500.
Liczbę ofiar ludobójstwa dokonanego w Rumbuli można określić jedynie w przybliżeniu. Według najbardziej ostrożnych szacunków w dniach 30 listopada i 8 grudnia 1941 zostało zamordowanych ok. 25 tysięcy mężczyzn, kobiet i dzieci. Liczba ta miałaby objąć ok. 23 tys. łotewskich Żydów zamordowanych w lesie, ok. 1000 osób zamordowanych w getcie lub na drodze do Rumbuli, a także ok. 1000 niemieckich Żydów z berlińskiego transportu. Inne źródła – opierające się m.in. na raporcie Stahleckera donoszącym o zamordowaniu 27 800 osób – szacują, że liczba zamordowanych wyniosła od 28 do 30 tysięcy. Po wojnie udało się ustalić nazwiska zaledwie 1300 zamordowanych.
Tylko troje Żydów zdołało przeżyć masakrę i opisać po wojnie jej przebieg. Frida Michelson ocalała, gdyż udała martwą i zdołała ukryć się pod stosem obuwia. Matiss Lutrins (Lutrinsch) zdołał przekonać łotewskich kierowców, aby pozwolili mu ukryć się wraz z żoną na jednej z ciężarówek odwożących do Rygi ubrania należące do zamordowanych (kobieta została później zabita przez Niemców). Z kolei Ella Medale (Medalje) przeżyła dzięki „aryjskiemu wyglądowi”, który pozwolił jej przekonać Arājsa i jego podkomendnych, iż jest rodowitą Łotyszką, którą jako żonę Żyda przypadkowo zapędzono na miejsce kaźni. Wraz z dwiema innymi kobietami została odesłana do Rygi celem potwierdzenia tożsamości. Podczas przesłuchań w kwaterze Jeckelna Medale zdołała przekonać Niemców, iż uznano ją za Żydówkę na skutek pomyłki; pozostałe dwie kobiety zostały jednak zdemaskowane i zamordowane.
Niespełna tydzień po zakończeniu akcji eksterminacyjnej w opustoszałym getcie rozlokowano pierwszy transport niemieckich Żydów. W ciągu kolejnych kilku miesięcy w Rydze osiedlono od 16 tys. do 20 tys. Żydów wysiedlonych z terenów Niemiec, Austrii oraz Protektoratu Czech i Moraw. Zamieszkiwana przez nich część Moskiewskiego Przedmieścia była odtąd zwana „dużym” lub „niemieckim” gettem – w odróżnieniu od zamieszkiwanego przez łotewskich Żydów „małego getta”. Oba getta były traktowane przez Niemców jako całkowicie odrębne jednostki administracyjne. Zarówno łotewscy, jak i niemieccy Żydzi cierpieli jednak na skutek głodu, fatalnych warunków sanitarnych, wyniszczającej pracy i okrucieństwa strażników. Począwszy od lata 1943 Niemcy stopniowo zmniejszali obszar getta, deportując jego mieszkańców do obozu koncentracyjnego Kaiserwald lub mordując w lasach pod Rygą. Ostateczna likwidacja getta nastąpiła w grudniu 1943 roku. Ostatni mieszkańcy zostali wówczas deportowani do Kaiserwaldu, gdzie trafili także więźniowie gett w Dyneburgu i Lipawie. Wobec zbliżania się Armii Czerwonej Niemcy wymordowali wkrótce większość więźniów obozu, a nielicznych oszczędzonych Żydów odtransportowali do obozu koncentracyjnego Stutthof (czerwiec 1944).
Wobec rysującej się klęski na froncie wschodnim Niemcy przystąpili do zacierania śladów ludobójstwa dokonanego na łotewskich Żydach. Pod koniec marca 1944 do Rygi dotarł ze Lwowa jeden z pododdziałów Sonderkomando 1005, dowodzony przez SS-Hauptsturmführera Waltera Helfsgotta. Ze względu na ogrom oczekujących jednostkę zadań została ona wzmocniona przez funkcjonariuszy urzędu komendanta SD i policji bezpieczeństwa w Rydze. Jednocześnie personel Kaiserwaldu ogłosił więźniom, iż poszukiwani są robotnicy do pracy w „nowym komando”. Ochotnikom obiecano lepsze wyżywienie i opierunek, sugerując jednocześnie, iż osoby które wykażą się w czasie pracy zostaną wypuszczone na wolność. Niemcom udało się zwerbować w ten sposób około 40–50 Żydów. Więźniowie nie zdawali sobie sprawy z charakteru pracy, do jakiej zostaną skierowani.
Grupę Żydów zabrano do Rumbuli i zakwaterowano na prowizorycznym leśnym legowisku. Skuci łańcuchami więźniowie byli zmuszani do odkopywania grobów i palenia rozkładających się zwłok na stosach drewna. Mimo iż komando Helfsgotta dysponowało koparką (kierowaną przez sierżanta Fiedlera), prace przy zacieraniu śladów zbrodni trwały aż do pierwszych dni czerwca 1944. Po ich zakończeniu wszyscy żydowscy robotnicy zostali zamordowani, a ich ciała również spalono w Rumbuli.
Upamiętnienie.
Ze względu na narodowość ofiar upamiętnienie masakry w Rumbuli przez długi czas napotykało przeszkody ze strony władz ZSRR. Zabraniano bowiem jakichkolwiek sugestii, iż Żydzi w większym stopniu niż inne narody ZSRR ucierpieli na skutek niemieckiej okupacji. Dopiero w 1962 grupa żydowskich działaczy z Rygi na własną rękę postawiła w lesie niewielki drewniany znak z napisem: „W tym miejscu ucichły głosy 38 tysięcy Żydów z Rygi. 29/30 listopada – 8/9 grudnia 1941”. Władze sowieckie nakazały wówczas likwidację miejsca pamięci, co z kolei spowodowało protesty Żydów. Ostatecznie znak zastąpiono niewielką kamienną tablicą, na której znalazł się napis „Ofiarom faszyzmu, 1941–1944”, zapisany w języku rosyjskim, łotewskim oraz jidysz.
Godne upamiętnienie ofiar ludobójstwa było możliwe dopiero po odzyskaniu przez Łotwę niepodległości. 29 listopada 2002 w lesie pod Rumbulą odbyła się uroczystość odsłonięcia miejsca pamięci, w której udział wzięli m.in. prezydent i premier Łotwy, przedstawiciele żydowskiej diaspory oraz zagraniczni dyplomaci. Na miejscu kaźni odsłonięto wówczas m.in. tablice z napisem w czterech językach (angielskim, hebrajskim, łotewskim i niemieckim) o treści: „Tu w lesie Rumbula w dniach 30 listopada i 8 grudnia 1941 naziści oraz ich lokalni pomocnicy rozstrzelali ponad 25 000 Żydów – więźniów getta w Rydze – dzieci, kobiety i starców, a także około tysiąca Żydów deportowanych z Niemiec. Latem 1944 roku zostało tu zamordowanych setki żydowskich mężczyzn z obozu koncentracyjnego Ryga-Kaiserwald”.
Odpowiedzialność sprawców.
Część organizatorów i sprawców masakry w Rumbuli została pociągnięta do odpowiedzialności karnej. Po kapitulacji Niemiec Friedrich Jeckeln trafił do alianckiej niewoli i został przekazany władzom sowieckim. 3 lutego 1946 sąd wojskowy w Rydze skazał go na karę śmierci przez powieszenie. Wyrok wykonano jeszcze tego samego dnia. Hinrich Lohse został skazany przez niemiecki sąd denazyfikacyjny na karę 10 lat pozbawienia wolności, jednak już w 1951 został zwolniony „ze względu na zły stan zdrowia”. Viktors Arājs zamieszkał pod fałszywym nazwiskiem w Niemczech Zachodnich. Dopiero w 1975 został aresztowany pod zarzutem udziału w masakrze w Rumbuli. W 1979 sąd w Hamburgu skazał go na karę dożywotniego pozbawienia wolności. Arājs zmarł w więzieniu w 1988 roku.
Franz Stahlecker zmarł w marcu 1942 na skutek ran odniesionych w potyczce z sowieckimi partyzantami. Rudolf Lange prawdopodobnie zginął podczas bitwy o Poznań w lutym 1945. Herberts Cukurs ukrywał się po wojnie w Ameryce Południowej. W lutym 1965 został zabity przez agentów izraelskiego Mosadu w stolicy Urugwaju, Montevideo.

</doc>
<doc id="2871612" url="https://pl.wikipedia.org/wiki?curid=2871612" title="Lalitpur (dystrykt, Indie)">
Lalitpur (dystrykt, Indie)

Lalitpur (Hindi: ललितपुर जिला) – dystrykt znajdujący się w stanie Uttar Pradesh w Indiach. Stolicą dystryktu jest miasto Lalitpur.

</doc>
<doc id="2871613" url="https://pl.wikipedia.org/wiki?curid=2871613" title="Kościół św. Floriana w Żninie">
Kościół św. Floriana w Żninie

Kościół Świętego Floriana w Żninie – jeden z trzech kościołów rzymskokatolickich w Żninie, w województwie kujawsko-pomorskim. Należy do dekanatu żnińskiego. Mieści się przy ulicy 700-lecia.
Historia.
Świątynia została wybudowana w XV wieku w stylu gotyckim. Do jej budowy użyto kamiennych ciosów z romańskiej budowli z XIII stulecia. W końcu XVIII wieku została przebudowana w stylu barokowym przez biskupa Stefana Łubieńskiego. W latach 1910-1924 do kościoła została dobudowana neobarokowa wieża.
Wyposażenie.
Wnętrze świątyni reprezentuje style: barokowy i późnoklasycystyczny. Na tęczowej belce jest umieszczona późnogotycka Grupa Ukrzyżowania. Ołtarz główny, częściowo wykonany ze stiuku, posiada ozdoby w postaci adorujących aniołów, które otaczają kolumny i pilastry podtrzymujące faliste gzymsy i zakończenie ołtarza. W jego centrum jest umieszczony obraz św. Floriana. Ołtarze boczne są wklęsłego kształtu. Na prawym są umieszczone rzeźby św. Jana Nepomucena i Józefa z pierwszej połowy XVII stulecia. Lewy ołtarz jest ozdobiony: Pietą z XVI stulecia i wczesnobarokową rzeźbą z XVIII stulecia przedstawiającą św. Stanisława i Wojciecha. Na ambonie jest umieszczona rzeźba Chrystusa Zmartwychwstałego. Nieodłącznym elementem świątyni są późnoklasycystyczne organy z drugiej połowy XIX stulecia. Dwa konfesjonały z rokokową dekoracją zostały wykonane w końcu XVIII stulecia.

</doc>
<doc id="2871614" url="https://pl.wikipedia.org/wiki?curid=2871614" title="Stefan Stefański (dziennikarz)">
Stefan Stefański (dziennikarz)

Stefan Stefański (ur. 8 grudnia 1910 w Warszawie, zm. 5 listopada 1963 tamże) – polski dziennikarz.
W 1929 ukończył Gimnazjum im. Władysława IV i rozpoczął studia na Wydziale Prawa Uniwersytetu Warszawskiego, które ukończył w 1934. Po ukończeniu studiów zaangażował się w pracę dziennikarską, współpracował z Cyrulikiem Warszawskim, Wróblami na Dachu i Szpilkami. Po zakończeniu II wojny światowej rozpoczął pracę redaktora naczelnego czasopisma satyrycznego Rózgi i zajmował to stanowisko do 1947. Pisał felietony publikowane w Dzienniku Łódzkim, od 1947 był zastępcą redaktora naczelnego Głosu Robotniczego. Należał do Związku Zawodowego Literatów Polskich, równocześnie będąc aktywnym w Stowarzyszeniu Dziennikarzy jako Sekretarz Generalny. Od 1955 był pracownikiem Expressu Wieczornego, przez cały okres powojenny był czynnym literatem.

</doc>
<doc id="2871615" url="https://pl.wikipedia.org/wiki?curid=2871615" title="Nakaz misyjny Jezusa">
Nakaz misyjny Jezusa

Nakaz misyjny Jezusa – słowa zmartwychwstałego Jezusa Chrystusa zapisane w Ewangelii Mateusza 28,19, zawierające polecenie, by uczniowie chrzcili wszystkie narody „w imię Ojca i Syna, i Ducha Świętego”. Według większości chrześcijan oznaczają one chrzest w imię Trójcy Świętej. Egzegeci uznają, że samo wyrażenie może być pochodzenia nieco późniejszego, jednak jest ono interpretacją słów samego Jezusa. Polecenie to było i jest jednym z argumentów w polemice Kościoła z doktrynami, które negują chrześcijański dogmat o Trójcy, np. z arianizmem.
Interpretacje.
Ojcowie Kościoła.
Nakaz misyjny Jezusa było jednym z podstawowych argumentów Atanazego Wielkiego przeciw arianizmowi za boskością Syna i Ducha Świętego. Atanazy wykazywał, że gdyby uznać, iż arianie mają rację, wówczas sama formuła chrztu byłaby poleceniem się, jednocześnie, Stwórcy i dwom stworzeniom, co z chrztu robiłoby hybrydę. „Nie powinniśmy być chrzczeni w imię Niepowstałego i Powstałego (…), lecz w imię Ojca i Syna i Ducha Świętego”. Jak zauważył Michael Fiedorowicz, ponieważ trynitarna formuła chrztu powstała jeszcze przed kontrowersją wywołaną przez Ariusza, dlatego argument ten miał dużą siłę dowodową jako świadek wiary Kościoła.
Egzegeza współczesna.
Według "New Jerome Biblical Comentary" trynitarna formuła mogła mieć korzenie Starotestamentalne w apokaliptyce Księgi Daniela 7 oraz Ezechiela 1, jak również w niekanonicznej 1 Księdze Henocha, 14. Gdzie występuje triada: Bóg, Syn Człowieczy albo Wybraniec, oraz Anioł.
Według Józefa Kudasiewicza fragment Ewangelii Mateusza 28,19 jest wynikiem interpretacji słów Jezusa, a nie zapisem sformułowania, użytego przez Jezusa: „należy odróżnić autentyczne, pierwotne słowa Pana ("ipsissima verba Jesu") od elementów interpretacyjno-redakcyjnych”. Również przypis do tego wersu w wydaniu Biblii jerozolimskiej opowiada się, że możliwa jest interpretacja, iż „ta formuła ... jest odbiciem liturgicznego używania, którą ustalono później w prymitywnej społeczności”.
Teolodzy z nurtu modernistycznego i liberalnego w teologii wysuwali wątpliwości, powołując się na metodę historii form, że tekst Ewangelii jest późniejszą wstawką redakcyjną ewangelisty. 
W odpowiedzi na te interpretacje, uczeni głównego nurtu teologii katolickiej wykazywali, że nie stoją za nimi żadne argumenty z dziedziny historii form. Według R. Schnackenburga, pewność, z jaką pierwotny Kościół rozwijał swe nauczanie o chrzcie w imię Trójcy, musi świadczyć o tym, że za formułą Mateuszowego nakazu misyjnego Jezusa, musiał stać sam Jezus. Według B. Neunheusera, nie ma zasadniczej sprzeczności pomiędzy nakazem chrztu w imię Trójcy z Ewangelii Mateusza a innymi biblijnymi opisami chrztu, jak np. w 1 Liście do Koryntian 1,13c, gdzie mowa jest o chrzcie nie w imię Trójcy lecz, w domyśle, w imię Chrystusa (dosł. nie w imię Pawła). Każde wyznanie wiary w Jezusa przez pierwszych chrześcijan zawierało przynajmniej domyślnie, a w większości przypadków prawdopodobnie także wprost, pierwsze formy wyznania wiary w Ojca, który posłał Jezusa, oraz wyznania wiary w Ducha, którego Ojciec posyła w imię Jezusa. Przypuszczenie, że Mt 28,19 miał początkowo inne brzmienie niż obecnie nie jest uzasadnione. Podobnie, jak sam fakt powszechności misji w nakazie Jezusa nie jest, jak niektórzy twierdzili, dowodem sam z siebie, że nakaz misyjny nie mógł wyjść z ust Jezusa. W wizji bowiem pewnego nurtu liberalnej egzegezy XIX w., "Jezus historii" był kimś znacznie mniejszym, bardziej ograniczonym niż "Jezus wiary". Twierdzenia te jednak nie mają za sobą żadnego poparcia w wynikach studiów egzegetycznych.
Antytrynitaryzm.
Świadkowie Jehowy uważają, że ochrzczenie „w imię Ojca i Syna, i ducha świętego” świadczy o uznawaniu pozycji lub roli Ojca, Syna i ducha świętego. Oznacza to uznanie władzy Jehowy Boga i rolę Jezusa w zamierzeniu Bożym oraz uznawanie tego, jak Jehowa posługuje się duchem świętym do spełniania swojej woli. Uważają, że głównym zadaniem zboru chrześcijańskiego jest pozyskiwanie kolejnych uczniów Chrystusa (Mat. 28:19).

</doc>
<doc id="2871616" url="https://pl.wikipedia.org/wiki?curid=2871616" title="Rodez Aveyron Football">
Rodez Aveyron Football



</doc>
<doc id="2871618" url="https://pl.wikipedia.org/wiki?curid=2871618" title="Loïc Poujol">
Loïc Poujol

Loïc Gabriel Poujol (ur. 27 lutego 1989 w Rodez) – francuski piłkarz grający na pozycji środkowego obrońcy.
Kariera klubowa.
Poujol rozpoczynał karierę w sezonie 2009/2010 w pierwszoligowym zespole FC Sochaux-Montbéliard. W Ligue 1 zadebiutował 8 sierpnia 2009 w wygranym 1:0 meczu z AJ Auxerre, zaś 13 maja 2012 w wygranym 3:1 spotkaniu z SM Caen strzelił swojego pierwszego gola w tych rozgrywkach. Zawodnikiem Sochaux był do końca sezonu 2013/2014. Następnie odszedł do trzecioligowego klubu Paris FC, z którym w debiutanckim sezonie awansował do Ligue 2.
W 2016 roku został zawodnikiem czwartoligowego zespołu Rodez AF. W sezonie 2016/2017 awansował z nim do trzeciej ligi, a dwa sezony później – do drugiej.

</doc>
<doc id="2871621" url="https://pl.wikipedia.org/wiki?curid=2871621" title="Lakhimpur Kheri (dystrykt)">
Lakhimpur Kheri (dystrykt)

Lakhimpur Kheri (Hindi: लखीमपुर खीरी ज़िला) – dystrykt w stanie Uttar Pradesh w Indiach. Stolicą dystryktu jest miasto Lakhimpur.

</doc>
<doc id="2871628" url="https://pl.wikipedia.org/wiki?curid=2871628" title="Czyżkówko II">
Czyżkówko II

Czyżkówko II – zlikwidowany wąskotorowy kolejowy przystanek osobowy na terenie Bydgoszczy, na osiedlu Czyżkówko, nad Kanałem Bydgoskim, należący do Bydgosko-Wyrzyskich Kolei Dojazdowych. Przystanek z powodu nierentowności trasy zamknięto w roku 1969, a ostatecznie zlikwidowano rok później. Nieistniejącemu już torowisku i przystankowi swoją nazwę zawdzięcza ulica Nad Torem.

</doc>
<doc id="2871630" url="https://pl.wikipedia.org/wiki?curid=2871630" title="Sasha Pavlovic">
Sasha Pavlovic



</doc>
<doc id="2871654" url="https://pl.wikipedia.org/wiki?curid=2871654" title="Tranzit">
Tranzit

Tranzit – singel Aurelii Gaçe, wydany 7 lutego 2012 roku. Piosenka została napisana przez nią samą wraz z Dr. Flori, a skomponowana przez popularnych kompozytorów Albana Kondi i Edlira Begolli. Utwór krytykuje złe kwestie polityczne w Albanii.
Teledysk do utworu został wyprodukowany przez Max Production, a nakręcony w stolicy Albanii w Tiranie w październiku 2011 roku, kilka dni przed narodzinami pierwszego dziecka Aurelii – Grace, której zadedykowała tę piosenkę.
Piosenka znalazła się na albumie "Paraprakisht".

</doc>
<doc id="2871699" url="https://pl.wikipedia.org/wiki?curid=2871699" title="Francisco Garcia">
Francisco Garcia



</doc>
<doc id="2871719" url="https://pl.wikipedia.org/wiki?curid=2871719" title="Sally Hemings">
Sally Hemings

Sally Hemings, właśc. Sarah Hemings (ur. ok. 1773 w Hrabstwie Charles City w stanie Wirginia, zm. 1835 w Charlottesville) – amerykańska niewolnica prezydenta USA Thomasa Jeffersona. Służyła jako pomoc domowa.
Kontrowersja Jefferson-Hemings.
Sally Hemings przeszła do historii jako konkubina prezydenta Jeffersona. Pierwszym artykułem o rzekomym związku prezydenta był opublikowany w 1802 roku w gazecie „Recorder” z Richmond tekst autorstwa Jamesa Thomasa Callendera:
W 1998 roku w brytyjskim czasopiśmie naukowym „Nature” został opublikowany artykuł naukowców, którzy celem potwierdzenia ojcostwa Jeffersona przeprowadzili badania genetyczne. Wyniki nie wykluczyły ewentualności, jakoby Jefferson mógł być ojcem przynajmniej jednego z dzieci Sally Hemings, a konkretnie jej najmłodszego syna.
Odniesienia w filmie.
Na temat rzekomego związku prezydenta Jeffersona z Sally Hemings powstał film "Amerykański skandal" z 2000 roku w reżyserii Charlesa Haid. Wątek romansu porusza także film "Jefferson w Paryżu" z 1995 roku.

</doc>
<doc id="2871720" url="https://pl.wikipedia.org/wiki?curid=2871720" title="Parafia Wniebowzięcia Najświętszej Maryi Panny w Goryniu (diecezja radomska)">
Parafia Wniebowzięcia Najświętszej Maryi Panny w Goryniu (diecezja radomska)

Parafia Wniebowzięcia Najświętszej Maryi Panny w Goryniu – jedna z 13 parafii rzymskokatolickich dekanatu jedlińskiego.
Historia.
Wioski Goryń oraz Mąkosy występują w dokumencie z 1191 jako uposażenie kustosza kolegiaty sandomierskiej. Goryń był wsią szlachecką, gniazdem rodziny Goryńskich herbu Ogończyk, później własność Puławskich, Deskurów i Gordonów. Parafia Goryń i pierwszy kościół powstał w początku XV w. W 1470 wzmiankowany był jako drewniany i stary. W początku XVI w. był w Goryniu kościół drewniany. Stanowił patronat dziedziców Gorynia. W XVI w. świątynia była przez około 40 lat zborem kalwińskim, który zanikł ok. 1600. Kościół obecny jest z fundacji Andrzeja Deskura i miejscowych parafian, a wzniesiony został w latach 1840 - 1860. Restaurowany był w 1894. Konsekracji kościoła i ołtarza Matki Bożej dokonał 21/ 22 czerwca 1921 bp. Paweł Kubicki. Kościół jest murowany z cegły, jednonawowy, ma dwuspadowy i kryty ocynkowaną blachą dach. Witraże wykonano w 1998. Kościół filialny pw. św. Jadwigi Królowej w Mąkosach Starych zbudowany został w latach 1986 - 1992 staraniem ks. Jerzego Kłuska, a wyposażony przez ks. Andrzeja Margasa w latach 1992 - 1998. Poświęcenia dokonał 3 października 1998 bp. Stefan Siczek. Dwa lata później Mąkosy zostały formalnie przyłączone do parafii Goryń. Kościół jest murowany z cegły czerwonej, dach ma kryty blachą ocynkowaną.
Zasięg parafii.
Do parafii należą wierni mieszkający w miejscowościach: Boża Wola, Brody, Goryń, Mąkosy Stare, Olszowa, Wola Goryńska, Wolska Dąbrowa.

</doc>
<doc id="2871721" url="https://pl.wikipedia.org/wiki?curid=2871721" title="Opławiec (przystanek kolejowy)">
Opławiec (przystanek kolejowy)

Opławiec – zlikwidowany wąskotorowy kolejowy przystanek osobowy na terenie Bydgoszczy, na osiedlu Opławiec, przy ulicy Opławiec, należący do Bydgosko-Wyrzyskich Kolei Dojazdowych. Przystanek z powodu nierentowności trasy zamknięto w roku 1969, a ostatecznie zlikwidowano rok później.

</doc>
<doc id="2871724" url="https://pl.wikipedia.org/wiki?curid=2871724" title="Leon Peiper">
Leon Peiper

Leon (Leibel, Leib) Peiper (ur. 9 lutego 1865 w Krakowie, zm. ok. 1942 w Bełżcu) – polski prawnik, autor komentarzy do kodeksów prawnych.
Młodość.
W latach 1875–82 uczęszczał do Gimnazjum św. Jacka w Krakowie, maturę natomiast zdał jako eksternista w Gimnazjum św. Anny w roku 1884. W tym roku zapisał się na Wydział Prawa i Administracji Uniwersytetu Jagiellońskiego. W 1889 roku uzyskał tytuł doktora praw. Od początku lat dziewięćdziesiątych studiował na Uniwersytecie Berlińskim, by w 1895 osiąść na stałe w Przemyślu, gdzie został adwokatem przy Sądzie Obwodowym. Prowadził kancelarię adwokacką (w późniejszym okresie razem z synem Michałem), która mieściła się przy Ratuszowej 6. W 1908 roku założył pierwszą w mieście spółkę adwokacką (wspólnie z M. Dawidem). 
Praca naukowa.
Był autorem wielu komentarzy do ustaw w zakresie prawa, które przyniosły mu szerokie uznanie w środowisku prawniczym. Opublikował komentarze do: ustawy o warunkowym zawieszeniu kary (1926), kodeksu postępowania karnego (1928), ustawy karnej skarbowej (1931), kodeksu karnego (1933), kodeksu zobowiązań i kodeksu postępowania cywilnego (1934), kodeksu handlowego (1936), prawa karnego skarbowego (1938). W 1933 wspólnie z Z. Fenichelem wydał „Wzory pism adwokackich do kodeksu postępowania cywilnego” z objaśnieniami. Publikował także artykuły w wielu ogólnopolskich czasopismach prawniczych. 
Działalność społeczna.
W 1903 został prezesem wydziału instytucji kształcącej „Toybenhala” – uniwersytetu ludowego, której głównym celem było szerzenie oświaty polskiej wśród niezamożnych warstw ludności żydowskiej Przemyśla. W 1911 roku został członkiem zarządu przemysko-samborskiej Izby Adwokatów. Prowadził wykłady w miejscowym Towarzystwie Prawniczym, którego od 1925 roku był wiceprezesem. W latach 1925–28 był prezesem klubu sportowego „Hagibor”, a od 1927 w przewodniczącym Tymczasowego Związku Sportowego Ziemi Przemyskiej. W 1935 roku został prezesem Związku Adwokatów w Przemyślu. W swojej działalności związany był z nurtami asymilatorskimi.
Okres okupacji.
We wrześniu 1939 roku wyjechał do Krakowa. W 1941 jego nazwisko pojawiło się na liście przeznaczonych do przesiedlenia do getta. Najprawdopodobniej w czerwcu lub październiku 1942 roku wywieziono go do niemieckiego nazistowskiego obozu zagłady w Bełżcu, gdzie został zamordowany.
Rodzina.
Urodził się w rodzinie Isaaka Peipera i Feigi z domu Banaschek. Miał czworo rodzeństwa, z którego starszy o 9 lat brat Abraham Markus również był prawnikiem (jego synem był znany poeta Tadeusz Peiper). W 1893 ożenił się Idą Rothenberg, z którą miał piątkę dzieci: Michała, Adama, Mariana (zmarł jako niemowlę), Jadwigę (po mężu Gutt), Kamilę (po mężu Feliks). Synowie Michał i Adam również ukończyli studia prawnicze. Cała jego rodzina zginęła podczas II wojny światowej.

</doc>
<doc id="2871737" url="https://pl.wikipedia.org/wiki?curid=2871737" title="Prom do Szwecji">
Prom do Szwecji

Prom do Szwecji – polski fabularny z 1979 roku w reżyserii Włodzimierza Haupego.
Plener: Świnoujście.
Obsada.
i inni

</doc>
<doc id="2871742" url="https://pl.wikipedia.org/wiki?curid=2871742" title="Parafia Miłosierdzia Bożego w Rudniku Szlacheckim">
Parafia Miłosierdzia Bożego w Rudniku Szlacheckim

Parafia Miłosierdzia Bożego w Rudniku Szlacheckim należy do archidiecezji lubelskiej, dekanatu kraśnickiego. Proboszczem parafii jest ks. Marian Serwatka.
Historia parafii.
Parafia pw. Miłosierdzia Bożego w Rudniku Szlacheckim powstała 16 maja 1997 roku na mocy decyzji abpa Bolesława Pylaka. Objęła ona swym zasięgiem miejscowości należące poprzednio do parafii w Wilkołazie i Popkowicach. W tym samym roku na prośbę mieszkańców i na mocy dekretu arcybiskupa z dnia 17 października 1997 roku przyłączono Pułankowice, należące wcześniej do parafii Wniebowzięcia NMP w Kraśniku. Pierwszym proboszczem został ks. Jerzy Jan Ważny.
Kościół parafialny.
Kościół został wybudowany w latach 1994-1997 według projektu arch. Jana Żochowskiego z Lublina, realizator - ks. Jerzy Jabłoński. Uroczyście pobłogosławiony 19 kwietnia 1998 roku, konsekrowany 30 kwietnia 2006 roku przez abpa Józefa Życińskiego. 
Inwestycje kościelne.
W latach 2011-2012 wybudowano przy kościele dzwonnicę, stylowo nawiązującą do architektury kościoła (proboszcz: ks. Marian Serwatka). Budynek domu parafialnego wzniesiony po 1998 roku, cmentarz parafialny w latach 2002-2003 r.

</doc>
<doc id="2871744" url="https://pl.wikipedia.org/wiki?curid=2871744" title="Tradycja deuteronomistyczna">
Tradycja deuteronomistyczna



</doc>
<doc id="2871745" url="https://pl.wikipedia.org/wiki?curid=2871745" title="Maxim Copeliciuc">
Maxim Copeliciuc

Maxim Copeliciuc (ur. 8 sierpnia 1988 w Tyraspolu) – mołdawski piłkarz, od 2012 roku grający w klubie FC Tiraspol. Występuje na pozycji bramkarza.
Kariera klubowa.
Copeliciuc profesjonalną karierę rozpoczął w klubie Academia Kiszyniów, w którym przebywał do 2012 roku. Przed sezonem 2012–2013 przeniósł się do FC Tiraspol.
Kariera reprezentacyjna.
W reprezentacji Mołdawii zadebiutował 18 listopada 2008 roku w meczu przeciwko Estonii. Na boisku pojawił się w 84 minucie meczu.

</doc>
<doc id="2871746" url="https://pl.wikipedia.org/wiki?curid=2871746" title="Intruzi">
Intruzi

Intruzi (ang. "Intruders") – amerykańsko-brytyjsko-hiszpański thriller z 2011 roku oparty na scenariuszu Nicolása Casariego oraz Jaime Marquesa i w reżyserii Juana Carlosa Fresnadillo.
Opis fabuły.
Madryt. 7-letniego Juana (Izan Corchero) prześladują koszmarne sny, w których pojawia się człowiek pozbawiony twarzy. Matka chłopca, Luisa (Pilar López de Ayala), prosi o pomoc księdza. W tym samym czasie w Londynie 12-letnią Mię również zaczyna nawiedzać widmo bez twarzy.
Obsada.
i inni

</doc>
<doc id="2871749" url="https://pl.wikipedia.org/wiki?curid=2871749" title="Roger Bernadina">
Roger Bernadina

Rogearvin Argelo "Roger" Bernadina (ur. 12 czerwca 1984) – pochodzący z Curaçao baseballista, występujący na pozycji zapolowego w Lamigo Monkeys.
Przebieg kariery.
W 2001 podpisał kontrakt jako wolny agent z Montreal Expos i początkowo występował w klubach farmerskich tego zespołu, a po przeniesieniu siedziby z Montrealu do Waszyngtonu, grał w klubach farmerskich Nationals, między innymi w Columbus Clippers, reprezentującym Triple-A. W 2007 wystąpił wraz z reprezentacją Holandii na mistrzostwach Europy rozgrywanych w Hiszpanii, na których zdobył złoty medal. 
W Major League Baseball zadebiutował 29 czerwca 2008 w meczu przeciwko Baltimore Orioles, rozgrywanego w ramach interleague play, w którym zaliczył pierwsze w karierze uderzenie i zdobył runa. 12 maja 2010 w meczu przeciwko New York Mets zdobył pierwszego i drugiego w karierze home runa. W styczniu 2013 został powołany do 28-osobowego składu reprezentacji Holandii na turniej World Baseball Classic.
W sierpniu 2013 podpisał kontrakt jako wolny agent z Philadelphia Phillies. 31 stycznia 2014 podpisał niegwarantowany kontrakt z Cincinnati Reds. 29 marca 2014 został włączony do 40-osobowego składu na mecze MLB.
W lipcu 2014 podpisał niegwarantowany kontrakt z Los Angeles Dodgers, w grudniu 2014 z Colorado Rockies, zaś w lutym 2016 z New York Mets.
W grudniu 2016 został zawodnikiem koreańskiego zespołu KIA Tigers.

</doc>
<doc id="2871751" url="https://pl.wikipedia.org/wiki?curid=2871751" title="Juan José Gómez">
Juan José Gómez

Juan José Gómez (ur. 8 listopada 1980 w San Miguel) – salwadorski piłkarz występujący na pozycji bramkarza, obecnie zawodnik UES.
Kariera klubowa.
Gómez, ze strony dziadka posiadający korzenie portugalskie, pochodzi z San Miguel i swoją karierę piłkarską rozpoczynał w tamtejszych juniorskich drużynach Deportivo Durán Turcios i Jardines del Río. Jako szesnastolatek przeszedł do największego klubu w mieście, CD Águila, lecz z powodu dużej konkurencji o miejsce w bramce zaczął występować na pozycji napastnika. Jeszcze zanim został włączony do treningów seniorskiego zespołu, udał się na wypożyczenie do drugoligowego CD Santa Clara, a później do Jocoro FC, również występującego na zapleczu najwyższej klasy rozgrywkowej. Po powrocie do Águili, 3 grudnia 2000, zadebiutował w Primera División de Fútbol Profesional podczas wygranego 2:1 meczu derbowego z Alianzą, grając jako napastnik. Szybko został jednak przekwalifikowany na golkipera i już w swoim premierowym sezonie Apertura 2000 zdobył ze swoją drużyną mistrzostwo Salwadoru. Sukces ten powtórzył również pół roku później, w wiosennych rozgrywkach Clausura 2001. Podczas sezonu Apertura 2003 zanotował za to tytuł wicemistrzowski, wciąż będąc kluczowym punktem zespołu.
Latem 2004 Gómez przeszedł do stołecznej drużyny San Salvador FC, w której barwach spędził następne półtora roku, nie odnosząc większego sukcesu. W styczniu 2006 podpisał umowę z ekipą CD Luis Ángel Firpo z siedzibą w mieście Usulután, gdzie również był podstawowym bramkarzem. W wiosennym sezonie Clausura 2007 zdobył z tym zespołem wicemistrzostwo kraju, natomiast podczas rozgrywek Apertura 2007 i Clausura 2008 wywalczył tytuły mistrza Salwadoru, odpowiednio trzeci i czwarty w swojej profesjonalnej karierze. W sezonie Clausura 2009 po raz kolejny został wicemistrzem rozgrywek ligowych. W połowie 2011 roku, po ponad pięciu latach spędzonych w Luis Ángel Firpo powrócił do swojego macierzystego CD Águila, gdzie przez pierwsze sześć miesięcy miał pewne miejsce między słupkami, lecz później stracił je na rzecz młodszego o osiem lat Benji'ego Villalobosa. W rozgrywkach Clausura 2012, pełniąc rolę rezerwowego bramkarza, zdobył swoje piąte mistrzostwo Salwadoru, z czego trzecie odniesione z Águilą.
W lipcu 2012 Gómez zasilił inny klub ze stołecznego San Salvador, CD Universidad de El Salvador.
Kariera reprezentacyjna.
Po kilku latach występów w juniorskich kadrach narodowych, Gómez zadebiutował w seniorskiej reprezentacji Salwadoru za kadencji brazylijskiego selekcjonera Marinho Peresa, 18 sierpnia 1999 w przegranym 1:3 meczu towarzyskim z Grecją, grając na pozycji środkowego obrońcy. Rolę stopera pełnił również na początku nieudanych dla jego drużyny eliminacji do Mistrzostw Świata 2002, a w późniejszym czasie, podobnie jak w klubie, zaczął występy jako bramkarz. W 2001 roku znalazł się w składzie na Puchar Narodów UNCAF, gdzie był pierwszym golkiperem kadry, rozgrywając wszystkie sześć meczów, zaś Salwadorczycy zajęli ostatecznie trzecie miejsce. W 2002 roku został powołany na Złoty Puchar CONCACAF, na którym nie wystąpił jednak w żadnym spotkaniu, pozostając rezerwowym dla Santosa Rivery, a jego zespół odpadł z turnieju w ćwierćfinale. W 2003 roku kolejny raz wziął udział w Pucharze Narodów UNCAF, gdzie zagrał we wszystkich pięciu spotkaniach, a jego reprezentacja podobnie jak przed dwoma laty zajęła trzecią lokatę.
W tym samym 2003 roku Gómez po raz kolejny został powołany na Złoty Puchar CONCACAF, wciąż będąc podstawowym golkiperem ekipy prowadzonej przez szkoleniowca Juana Ramóna Paredesa. Rozegrał tam wszystkie trzy mecze, a Salwadorczycy znów zakończyli udział w turnieju na ćwierćfinale. Później brał również udział w eliminacjach do Mistrzostw Świata 2006, na które jego drużyna nie zdołała się jednak zakwalifikować. W 2007 roku już po raz trzeci znalazł się w składzie na Puchar Narodów UNCAF, gdzie zagrał trzy z pięciu meczów, za to jego zespół zajął w tym turnieju czwarte miejsce. Kilka miesięcy później kolejny raz wystąpił na Złotym Pucharze CONCACAF, dwukrotnie pojawiając się na placu gry. Salwadorska drużyna odpadła natomiast z rozgrywek już w fazie grupowej. Regularnie grał również w reprezentacji na przełomie 2008 i 2009 roku, podczas eliminacji do Mistrzostw Świata 2010, lecz jego kadrze ponownie nie udało się awansować na mundial.
W 2009 roku Gómez znalazł się w ogłoszonym przez meksykańskiego trenera Carlosa de los Cobosa składzie na Puchar Narodów UNCAF, gdzie tym razem zagrał tylko w dwóch meczach, tracąc pewne miejsce w wyjściowej jedenastce na rzecz Miguela Montesa, a jego drużyna podobnie jak dwa lata temu zajęła czwarte miejsce. W 2011 roku został powołany na Złoty Puchar CONCACAF, swój czwarty i zarazem ostatni w karierze, dotarł tam do ćwierćfinału, lecz zarazem nie wystąpił w żadnym meczu, pozostając jedynie alternatywą dla Miguela Montesa. Zanotował też jedno spotkanie w eliminacjach do Mistrzostw Świata 2014, jednak Salwadorczycy nie potrafili zakwalifikować się na rozgrywany na brazylijskich boiskach mundial.

</doc>
<doc id="2871752" url="https://pl.wikipedia.org/wiki?curid=2871752" title="Zespół dworski w Garlicy Murowanej">
Zespół dworski w Garlicy Murowanej

Zespół dworski w Garlicy Murowanej – zespół dworski z 2. połowy XVIII wieku oraz z XIX wieku w Garlicy Murowanej w powiecie krakowskim, wpisany do rejestru zabytków nieruchomych województwa małopolskiego. W skład zespołu dworskiego wchodzi: dwór, lamus, spichlerz, brama wjazdowa i park.
Lamus powstał na początku XVII w. Pierwotnie był on budynkiem bramnym drewnianego dworu. Z czasem został przystosowany do pełnienia funkcji lamusa, a bramę zamurowano. W XIX w. wzniesiono obok klasycystyczny dwór dziś już nieistniejący. Na początku XX w., nowy właściciel – Towarzystwo Ogrodnicze dokonano kolejnej przebudowy. W dawnym budynku gospodarczym przebudowanym w latach 90. XX w. znajduje się dzisiaj biuro gospodarstwa eksperymentalnego Akademii Rolniczej w Krakowie.
Lamus jest niewielkim, piętrowym budynkiem, na planie kwadratu. Zwieńczony jest dachem namiotowym, krytym dachówką. Na piętro prowadzą zewnętrzne, drewniane schody z galeryjką. Od tyłu lamusa wyraźnie widoczny jest duży, rustykowany portal. Jest on pozostałością po przejeździe. Okna posiadają bardzo skromne, kamienne obramienia renesansowe. Wewnątrz, na parterze i na piętrze, znajdują się dwa pomieszczenia. Dolne (dawna sień) posiada sklepienie kolebkowe, na piętrze strop jest płaski, drewniany.
Dawny dwór z XIX w. został zniszczony w latach 70. i 80. XX w. przez ówczesnego właściciela zespołu dworskiego Akademię Rolniczą w Krakowie. Popadający w ruinę dwór został rozebrany w 1998. Do dzisiaj zachował się dawny budynek bramny zamieniony w lamus oraz XVII/XVIII w. brama z przylegającym do niej spichlerzem.
Dwór w swej architekturze był bardzo podobny do dworu w Glanowie.
Do dworu przylega klasycystyczna brama wjazdowa z XVIII w.
Obiekt został wpisany do rejestru zabytków nieruchomych Wojewódzkiego Urzędu Ochrony Zabytków w Krakowie.

</doc>
<doc id="2871753" url="https://pl.wikipedia.org/wiki?curid=2871753" title="Darrelle Revis">
Darrelle Revis

Darrelle Shavar Revis (urodzony 14 lipca 1985 roku w Aliquippa w stanie Pensylwania) – amerykański zawodnik futbolu amerykańskiego, grający na pozycji cornerbacka. W rozgrywkach akademickich NCAA występował w drużynie Pittsburgh Panthers.
W roku 2007 przystąpił do draftu NFL. Został wybrany w pierwszej rundzie (14. wybór) przez zespół New York Jets. W drużynie z Nowego Jorku występował do sezonu 2012. 21 kwietnia 2013 roku Ravis został oddany do drużyny Tampa Bay Buccaneers w zamian za jej wybór z pierwszej rundy draftu 2013 i warunkowy wybór z kolejnego naboru, który najprawdopodobniej będzie wyborem w trzeciej rundzie. Z drużyną z Florydy podpisał rekordowy jak na swoją pozycję kontrakt o wartości 96 milionów dolarów. Obowiązuje on przez 6 lat.
Czterokrotnie został wybrany do meczu gwiazd Pro Bowl oraz trzykrotnie do najlepszej drużyny ligi All-Pro.

</doc>
<doc id="2871754" url="https://pl.wikipedia.org/wiki?curid=2871754" title="Diamond Wave (singel Mai Kuraki)">
Diamond Wave (singel Mai Kuraki)

Diamond Wave – dwudziesty czwarty singel japońskiej piosenkarki Mai Kuraki, wydany 21 czerwca 2006 roku. Utwór tytułowy został wykorzystany programie NTV . Osiągnął 7 pozycję w rankingu Oricon i pozostał na liście przez 7 tygodni, sprzedał się w nakładzie egzemplarzy.

</doc>
<doc id="2871757" url="https://pl.wikipedia.org/wiki?curid=2871757" title="Stanislav Tecl">
Stanislav Tecl

Stanislav Tecl (ur. 1 września 1990 w Jindřichův Hradec) – czeski piłkarz grający na pozycji napastnika. Od 2015 roku jest zawodnikiem klubu FK Baumit Jablonec.
Kariera klubowa.
Swoją karierę piłkarską Tecl rozpoczął w klubie FC Vysočina Jihlava. W 2009 roku został zawodnikiem pierwszej drużyny. 2 sierpnia 2009 zadebiutował w drugiej lidze czeskiej w przegranym 0:2 wyjazdowym meczu z FC Hradec Králové. W 2011 roku został wypożyczony do Slavii Praga, w której swój debiut zanotował 29 marca 2010 w wyjazdowym meczu z Baníkiem Ostrawa (1:3). W Slavii rozegrał 4 mecze. W sezonie 2010/2011 wrócił do Vysočiny. W sezonie 2011/2012 awansował z nią do pierwszej ligi.
Na początku 2013 roku Tecl przeszedł do Viktorii Pilzno. W barwach Viktorii zadebiutował 25 lutego 2013 w wygranym 3:1 wyjazdowym meczu ze Zbrojovką Brno. W sezonie 2012/2013 wywalczył mistrzostwo Czech. W sezonie 2013/2014 został wicemistrzem, a w sezonie 2014/2015 mistrzem tego kraju.
Latem 2015 Tecl odszedł z Viktorii do FK Baumit Jablonec. Zadebiutował w nim 25 lipca 2015 w wygranym 3:2 wyjazdowym meczu z 1. FK Příbram.
Kariera reprezentacyjna.
Tecl grał w młodzieżowych reprezentacjach Czech. 6 lutego 2013 zadebiutował w dorosłej reprezentacji w wygranym 2:0 wyjazdowym meczu z Turcją, rozegranym w Manisie. W 63. minucie meczu zmienił Davida Lafatę.

</doc>
<doc id="2871759" url="https://pl.wikipedia.org/wiki?curid=2871759" title="Petru Racu">
Petru Racu

Petru Racu (ur. 17 lipca 1987 w Kiszyniowie) − mołdawski piłkarz grający na pozycji obrońcy w mołdawskim klubie Sheriff Tyraspol.
Kariera klubowa.
Racu rozpoczynał swoją karierę w Zimbru Kiszyniów. W 2007 przeszedł do IFK Norrköping, w którym występował do 2011. W międzyczasie był wypożyczony do fińskiego MYPA. Na początku 2012 przeniósł się do FC Hjørring, rozgrywając w jego barwach dwa spotkania. Był też zawodnikiem Veris Kiszyniów i Milsami Orgiejów.
Reprezentacja.
Racu zadebiutował w reprezentacji Mołdawii 11 sierpnia 2010 w meczu z Gruzją.

</doc>
<doc id="2871762" url="https://pl.wikipedia.org/wiki?curid=2871762" title="JaMarcus Russell">
JaMarcus Russell

JaMarcus Trenell Russell (urodzony 9 sierpnia 1985 roku w Mobile w stanie Alabama) – amerykański zawodnik futbolu amerykańskiego, grający na pozycji quarterbacka. Obecnie wolny agent. W rozgrywkach akademickich NCAA występował w drużynie LSU Tigers.
W roku 2007 przystąpił do draftu NFL. Został wybrany w pierwszej rundzie (1. wybór) przez zespół Oakland Raiders. W drużynie z Kalifornii występował do sezonu 2009.
Został uznany za najgorszy wybór draftu w historii ligi NFL.

</doc>
<doc id="2871764" url="https://pl.wikipedia.org/wiki?curid=2871764" title="Base (sieć telefonii komórkowej)">
Base (sieć telefonii komórkowej)

BASE (dawniej "Orange") – sieć i marka usług belgijskiego operatora telefonii komórkowej, KPN Group Belgium (początkowo KPN Orange), będącego filią holenderskiego przedsiębiorstwa telekomunikacyjnego KPN. Od 2005 roku marka dostępna jest także i w Niemczech, gdzie używa jej również należący w latach 2000–2014 do KPN, operator sieci E-Plus.
Historia marki.
Operator sieci powstał w 1999 roku jako spółka joint venture pomiędzy KPN a angielskim Orange plc, który jednocześnie użyczył nowej spółce swoją markę. Rok później zarówno brytyjski operator, jak i marka jego usług stały się własnością France Télécom. Francuski koncern telekomunikacyjny posiadał już kontrolny pakiet udziałów w innym belgijskim operatorze, Mobistar. Udziały w KPN Orange posiadane przez Orange zostały odsprzedane holenderskiemu wspólnikowi. Doprowadziło to do niecodziennej sytuacji, w której marka „Orange” używana była przez spółkę niemającą żadnych powiązań kapitałowych z France Télécom, z kolei spółka, która je miała, używała unikalnej, odrębnej marki. Kilka lat później przeprowadzono rebranding i zastąpiono dotychczasową markę „Orange” marką „Base” (w logo jako napis „BASE”). France Télécom nie zdecydowało się na wprowadzenie marki „Orange” dla swoich usług telefonii komórkowej w Belgii.
W 2005 do 2014 roku marka „Base” rozszerzyła swój zasięg i trafiła do Niemiec, gdzie sprzedawane były pod nią usługi taryfowe z płaską stawką.

</doc>
<doc id="2871766" url="https://pl.wikipedia.org/wiki?curid=2871766" title="Oabling">
Oabling



</doc>
<doc id="2871767" url="https://pl.wikipedia.org/wiki?curid=2871767" title="Paroreomyza">
Paroreomyza

Paroreomyza – rodzaj ptaka z rodziny łuszczakowatych (Fringillidae).
Występowanie.
Rodzaj obejmuje gatunki występujące na Hawajach.
Morfologia.
Długość ciała 11 cm, masa ciała samców 11,4–16,4 g, samic 8,9–15,4 g.
Systematyka.
Etymologia.
Nazwa rodzajowa jest połączeniem greckiego słowa "par" – „blisko” oraz nazwy rodzaju "Oreomyza" .
Gatunek typowy.
"Himatione maculata" 
Podział systematyczny.
Do rodzaju należą następujące gatunki:

</doc>
<doc id="2871768" url="https://pl.wikipedia.org/wiki?curid=2871768" title="Telespiza">
Telespiza

Telespiza – rodzaj ptaka z rodziny łuszczakowatych (Fringillidae).
Występowanie.
Rodzaj obejmuje gatunki występujące na Hawajach.
Morfologia.
Długość ciała 17–19 cm, masa ciała 21–34,5 g.
Systematyka.
Etymologia.
Nazwa rodzajowa jest połączeniem słów z języka greckiego: "tēle" – „daleko, w pewnej odległości” oraz "spiza" – „zięba” ( "spizō" – „ćwierkać”).
Gatunek typowy.
"Telespyza cantans" 
Podział systematyczny.
Do rodzaju należą następujące gatunki:

</doc>
<doc id="2871770" url="https://pl.wikipedia.org/wiki?curid=2871770" title="Zespół dworski w Owczarach">
Zespół dworski w Owczarach

Zespół dworski w Owczarach – zespół dworski znajdujący się w Owczarach, w gminie Zielonki, w powiecie krakowskim.
W skład zespołu dworskiego wchodzi: dwór, park i stawy. 
W końcu XIX w. właściciel Owczar Antoni Zygmunt Helcel wybudował dwór murowany w miejscu dawnego drewnianego. W 1935 r. został zakupiony przez wicepremiera inż. Eugeniusza Kwiatkowskiego. Podczas II wojny światowej dwór był wykorzystywany jako punkt sanitarny AK. 
Podczas reformy rolnej w 1945 r. liczący 72 ha majątek nie uległ parcelacji, jednak w 1950 roku były wicepremier został go całkowicie pozbawiony. Po nacjonalizacji dwór przekazano krakowskiemu Szpitalowi Specjalistycznemu im. dr Józefa Babińskiego celem utworzenia ośrodka opieki dla osób psychicznie chorych. W poł. lat 80. XX w. został on przebudowany.
Dwór otoczony jest parkiem krajobrazowym, założonym w 2 poł. XVIII w. i przekomponowanym na przeł. XIX/XX w. Wśród parkowych drzew aż 11 objętych jest ochroną przyrody jako pomniki przyrody (3 buki, 2 dęby, 2 lipy oraz pojedyncze egzemplarze grabu, jesionu, modrzewia oraz sosny).
Obiekt został wpisany do rejestru zabytków nieruchomych Wojewódzkiego Urzędu Ochrony Zabytków w Krakowie.
Obecnie mieści się Dom Pomocy Społecznej. 

</doc>
<doc id="2871771" url="https://pl.wikipedia.org/wiki?curid=2871771" title="Claude Ménard">
Claude Ménard

Claude Ménard (ur. 14 listopada 1906 w Montrésor, zm. 2 września 1980 w Amboise) – francuski lekkoatleta specjalizujący się w skoku wzwyż, dwukrotny uczestnik letnich igrzysk olimpijskich (Amsterdam 1928, Los Angeles 1932), brązowy medalista olimpijski z Amsterdamu w skoku wzwyż.

</doc>
<doc id="2871775" url="https://pl.wikipedia.org/wiki?curid=2871775" title="Rhodacanthis">
Rhodacanthis

Rhodacanthis – wymarły rodzaj ptaka z rodziny łuszczakowatych (Fringillidae).
Występowanie.
Rodzaj obejmował gatunki występujące na Hawajach.
Systematyka.
Etymologia.
Nazwa rodzajowa jest połączeniem słów z języka greckiego: "rhodon" – „róża” oraz "akanthis", "akanthidos" – „zięba”.
Gatunek typowy.
"Rhodacanthis palmeri" 
Podział systematyczny.
Do rodzaju należą następujące gatunki:

</doc>
<doc id="2871776" url="https://pl.wikipedia.org/wiki?curid=2871776" title="Grupa zakupowa">
Grupa zakupowa

Grupa zakupowa (, ) – zrzeszenie podmiotów, które agregują swój popyt lub dokonują zakupu za pośrednictwem jednego przedsiębiorstwa, w celu osiągnięcia efektu skali, silniejszej pozycji w negocjacjach z dostawcami oraz uzyskania lepszych warunków handlowych. Funkcjonowanie grupy zakupowej oparte jest na mechanizmie uzyskiwania lepszych cen, przy większych wolumenach, gdyż wspólne zakupy dają możliwość, wywierania mocniejszego wpływu na dostawców. Pojedyncze małe i średnie przedsiębiorstwa nie posiadają wystarczającej siły, żeby móc stać się bardziej konkurencyjnymi, w stosunku do dużych korporacji, wykorzystujących efekt skali.
Funkcjonowanie grup zakupowych.
Ekonomiczne uzasadnienie funkcjonowania grup zakupowych.
Działanie grup zakupowych jest uzasadnione ekonomicznie, gdy po stronie podaży (sprzedaży) funkcjonuje kilka lub kilkanaście dominujących podmiotów, natomiast po stronie popytu (zakupów) istnieje duże rozdrobnienie. Typowym przykładem jest rynek energii elektrycznej, gazu ziemnego, paliw, transportu kolejowego, usług kurierskich, usług telekomunikacyjnych stacjonarnych i GSM, materiałów biurowych, środków czystości, biletów lotniczych, środków do produkcji, wyrobów farmaceutycznych, materiałów budowlanych.
Przeszkody w tworzeniu grup zakupowych.
Podział grup zakupowych ze względu na rodzaj powiązań podmiotów (uczestników grupy).
Korzyści z przystąpienia do grup zakupowych.
Bariery rozwoju grup zakupowych.
Źródła finansowania grup zakupowych.
Centralizacja zakupów, tworzenie grup zakupowych przez niezależnego operatora jest przedsięwzięciem, wymagającym nakładów finansowych, na obsługę administracyjną, oraz zatrudnienie kupców/ekspertów branżowych w celu profesjonalnego przeprowadzenia zakupów wspólnych. Działalność Grup Zakupowych może być finansowana z następujących źródeł:

</doc>
<doc id="2871778" url="https://pl.wikipedia.org/wiki?curid=2871778" title="Aqib Talib">
Aqib Talib

Aqib Talib (urodzony 13 lutego 1986 roku w Cleveland w stanie Ohio) – amerykański zawodnik futbolu amerykańskiego, grający na pozycji cornerbacka. W rozgrywkach akademickich NCAA występował w drużynie Kansas Jayhawks.
W roku 2008 przystąpił do draftu NFL. Został wybrany w pierwszej rundzie (20. wybór) przez zespół Tampa Bay Buccaneers. W drużynie tej występował do końca sezonu 2011. Od roku 2012 reprezentuje barwy New England Patriots.

</doc>
<doc id="2871779" url="https://pl.wikipedia.org/wiki?curid=2871779" title="Banco Bilbao Vizcaya Argentaria">
Banco Bilbao Vizcaya Argentaria

Banco Bilbao Vizcaya Argentaria – drugi co do wielkości hiszpański bank, jeden z największych w strefie euro. Został założony w 1999 r. Siedzibą jest Bilbao. "BBVA" prowadzi działalność w Hiszpanii, Portugalii, we Włoszech, Ameryce Południowej, w USA oraz w Azji; ponadto bank jest zainteresowany również działalnością w Polsce.

</doc>
<doc id="2871780" url="https://pl.wikipedia.org/wiki?curid=2871780" title="Kushinagar (dystrykt)">
Kushinagar (dystrykt)

Kushinagar (Hindi: कुशीनगर जिला, Urdu: کُشی نگر) – dystrykt w stanie Uttar Pradesh w północnych Indiach. Stolicą dystryktu jest miasto Padrauna.

</doc>
<doc id="2871781" url="https://pl.wikipedia.org/wiki?curid=2871781" title="Parafia św. Mikołaja w Jankowicach">
Parafia św. Mikołaja w Jankowicach

Parafia św. Mikołaja w Jankowicach – jedna z 13 parafii rzymskokatolickich dekanatu jedlińskiego.
Historia.
Pierwotny kościół istniał tu około 1470, parafia zaś powstała w wieku XVI. Obecny kościół pw. św. Mikołaja, z fundacji Jana Saryusza Skórkowskiego chorążego opoczyńskiego i ks. Józefa Żeglickiego kanonika łowickiego, według projektu arch. Piotra Perkowskiego, rozpoczęto budować w 1782, a dokończono dopiero w 1858 wysiłkiem parafian. 23 września 1787 kościół poświęcił ks. kan. Marcin Porczyński, proboszcz z Jedlińska. Z kolei 23 września 1958 kościół konsekrował bp. Piotr Gołębiowski. W 1979 świątynię poddano gruntownej restauracji. Jest to budowla jednonawowa w stylu barokowo-klasycystycznym, z wieżą na podstawie sześcioboku. Z parafii pochodził biskup krakowski Karol Wincenty Saryusz Skórkowski, urodzony w Jankowicach w 1768, a zmarły na wygnaniu w Opawie w 1851.
Zasięg parafii.
Do parafii należą wierni z następujących miejscowości: Górna Wola, Gustawów, Gutów, Jankowice, Ludwików, Sosnowica, Sukowska Wola, Żabia Wola.

</doc>
<doc id="2871782" url="https://pl.wikipedia.org/wiki?curid=2871782" title="Agim Ibraimi">
Agim Ibraimi

Agim Ibraimi (mac. Агим Ибраими, ur. 29 sierpnia 1988 w Tetowie) – macedoński piłkarz pochodzenia albańskiego grający na pozycji ofensywnego pomocnika w macedońskim klubie Shkëndija Tetowo.
Życiorys.
Kariera klubowa.
Swoją karierę piłkarską Ibraimi rozpoczął w klubie Shkëndija Tetowo. W 2004 awansował do kadry pierwszego zespołu i w sezonie 2004/2005 zadebiutował w jego barwach w pierwszej lidze macedońskiej. W sezonie 2005/2006 stał się podstawowym zawodnikiem Shkëndiji. W Shkëndiji grał do końca sezonu 2006/2007.
Latem 2007 Ibraimi został zawodnikiem Red Bulla Salzburg. W 2008 przeszedł do słoweńskiej Olimpiji Lublana. W sezonie 2008/2009 awansował z nią z drugiej do pierwszej ligi słoweńskiej.
W 2010 Ibraimi przeszedł do Eskişehirsporu, w którym swój jedyny mecz rozegrał 25 września 2010 (przegrany 0:1 z Gaziantepsporem). W 2011 został zawodnikiem Nafty Lendava. Zadebiutował w niej 26 lutego 2011 w przegranym 1:2 domowym meczu z NK Primorje. W Nafcie grał do lata 2011.
W 2011 Ibraimi został zawodnikiem NK Maribor. Swój debiut w nim zanotował 23 lipca 2011 w zwycięskim 2:1 wyjazdowym meczu z Naftą Lendava. W sezonie 2011/2012 wywalczył z Mariborem mistrzostwo Słowenii oraz zdobył Puchar Słowenii. Latem 2012 sięgnął po Superpuchar Słowenii. W sezonie 2012/2013 wywalczył dublet (mistrzostwo i puchar), a w sezonie 2013/2014 został mistrzem kraju.
Latem 2013 Ibraimi został wypożyczony do Cagliari Calcio. W Serie A zadebiutował 21 września 2013 w zremisowanym 2:2 domowym meczu z Sampdorią. W Cagliari spędził rok.
W 2014 Ibraimi wrócił do Mariboru. W sezonie 2014/2015 został mistrzem Słowenii, a w sezonie 2015/2016 sięgnął po krajowy puchar.
W 2016 Ibraimi przeszedł do kazachskiego klubu FK Astana. Swój debiut w Astanie zaliczył 23 czerwca 2016 w przegranym 0:1 wyjazdowym meczu z Kajratem Ałmaty. Wraz z Astaną wywalczył mistrzostwo Kazachstanu i zdobył Puchar Kazachstanu.
W 2017 Ibraimi został zawodnikiem klubu NK Domžale. Zadebiutował w nim 4 listopada 2017 w wygranym 1:0 wyjazdowym meczu z NK Aluminij.
19 stycznia 2019 podpisał kontrakt z macedońskim klubem Shkëndija Tetowo.
Kariera reprezentacyjna.
Ibraimi grał w młodzieżowych reprezentacjach Macedonii. 12 sierpnia 2009 zadebiutował w dorosłej reprezentacji w przegranym 2:3 towarzyskim z Hiszpanią, rozegranym w Skopju. W 81. minucie meczu zmienił Gorana Pandewa.

</doc>
<doc id="2871783" url="https://pl.wikipedia.org/wiki?curid=2871783" title="Igor Kaszkarow">
Igor Kaszkarow

Igor Kaszkarow, ros. Игорь Алексеевич Кашкаров (ur. 5 maja 1933 w Małmyżu w obwodzie kirowskim) – radziecki lekkoatleta specjalizujący się w skoku wzwyż, uczestnik letnich igrzysk olimpijskich w Melbourne (1956), brązowy medalista olimpijski w skoku wzwyż.

</doc>
<doc id="2871785" url="https://pl.wikipedia.org/wiki?curid=2871785" title="Smarowanie mieszankowe silnika">
Smarowanie mieszankowe silnika

Smarowanie mieszankowe silnika – smarowanie mieszankowe silnika polega na dostarczaniu oleju smarującego elementy trące silnika, przez rozpuszczenie go w paliwie zasilającym silnik. Ze względu na prostotę i niezawodność ten typ smarowania stosowano w wielu starszych silnikach dwusuwowych. Smarowanie mieszankowe znalazło też zastosowanie w nowoczesnych silnikach czterosuwowych 4-mix przeznaczonych do napędu pilarek łańcucowych.

</doc>
<doc id="2871786" url="https://pl.wikipedia.org/wiki?curid=2871786" title="Kaushambi (dystrykt)">
Kaushambi (dystrykt)

Kaushambi (Hindi: कौशाम्बी ज़िला, Urdu: کوشامبی ضلع) – dystrykt w stanie Uttar Pradesh w północnych Indiach. Stolicą dystryktu jest miasto Manjhanpur. Dystrykt Kaushambi jest częścią Dywizji Allahabad.

</doc>
<doc id="2871787" url="https://pl.wikipedia.org/wiki?curid=2871787" title="Andy González">
Andy González

Andy González Núñez (ur. 17 października 1987 w Hawanie) – kubański lekkoatleta specjalizujący się w biegach średnich, dwukrotny uczestnik igrzysk olimpijskich.
W 2006 zdobył złoto na igrzyskach Ameryki Środkowej i Karaibów. W tym samym roku zajął 6. miejsce podczas juniorskiego czempionatu w Pekinie. W 2007 był piąty na igrzyskach panamerykańskich. Rok później triumfował na mistrzostwach ibero-amerykańskich i środkowoamerykańskim czempionacie oraz bez powodzenia startował na igrzyskach olimpijskich. W 2009 został wicemistrzem Ameryki Środkowej i Karaibów. W 2011 zdobył złoto igrzysk panamerykańskich oraz ponownie stanął na najwyższym stopniu podium mistrzostw Ameryki Środkowej i Karaibów. W 2012 odniósł zwycięstwo na mistrzostwach ibero-amerykańskich. W tym samym roku reprezentował Kubę na igrzyskach olimpijskich w Londynie, na których dotarł do półfinału. W 2013 zdobył swój trzeci złoty medal mistrzostw Ameryki Środkowej i Karaibów. Podwójny złoty medalista igrzysk Ameryki Środkowej i Karaibów (2014). Wielokrotny medalista mistrzostw kraju.
Rekordy życiowe.
29 lipca 2006 González ustanowił rekord Ameryki Środkowej i Karaibów juniorów w biegu na 800 metrów (1:46,26).

</doc>
<doc id="2871792" url="https://pl.wikipedia.org/wiki?curid=2871792" title="Kanshi Ram Nagar (dystrykt)">
Kanshi Ram Nagar (dystrykt)

Kanshi Ram Nagar (Kasganj) (Hindi: कांशीराम नगर ज़िला, Urdu: کنشی رام نگر ضلع) – dystrykt w stanie Uttar Pradesh w Indiach. Stolicą dystryktu jest miasto Kasganj. Dystrykt ten znajduje się w Dywizji Aligarh.

</doc>
<doc id="2871794" url="https://pl.wikipedia.org/wiki?curid=2871794" title="Andy Gonzalez">
Andy Gonzalez



</doc>
<doc id="2871795" url="https://pl.wikipedia.org/wiki?curid=2871795" title="Kodeks śmierci">
Kodeks śmierci

Kodeks śmierci (norw. "Dødens codex") − powieść kryminalna norweskiego pisarza Gerta Nygårdshauga (w Polsce pod pseudonimem Gert Godeng), opublikowana w 1990, a w Polsce w 2008.
Jest trzecią powieścią cyklu "Krew i wino", w której występuje smakosz, znawca języków i detektyw amator Fredric Drum. Akcja rozgrywa się w fikcyjnej kalabryjskiej miejscowości Ofanes (w pobliżu Crotone). Drum przybywa tu, by na zlecenie doktora Donato D’Angelo z Uniwersytetu w Rzymie rozszyfrować niezrozumiałe fragmenty odnalezionego na miejscu, podczas wykopalisk, "Codexu Ofanes" - tajemniczego tekstu grecko-łacińskiego. Dochodzi do licznych prób zamordowania głównego bohatera, z których wychodzi on cało, dzięki przebiegłości lub zbiegom okoliczności. Giną natomiast trzy inne osoby - dwóch chłopców i signore Loppo - strażnicy wykopalisk (wszyscy bez zewnętrznych śladów przemocy).
Niektóre wątki nawiązują do pierwszej części serii "Krew i wino" ("Dzban miodu") – w Ofanes, w lokalnym ośrodku terapii muzycznej przebywa Francuzka, Geneviéve Brisson - kochanka Druma, która uległa poważnym problemom zdrowotnym w pierwszej części.
Powieść odwołuje się do filozofii antyku oraz średniowiecznych przesądów. Nawiązuje do wydarzeń z lat 80. XX wieku, kiedy to w okolicach Neapolu odkryto starożytny papirus w stanie zwęglenia. Dwóch norweskich naukowców - Brynjulf Fosse i Knut Kleve opracowało wtedy unikalną metodę otwierania takich zwojów i odczytywania zapisanych tam tekstów.
Charakterystyczne postacie:

</doc>
<doc id="2871798" url="https://pl.wikipedia.org/wiki?curid=2871798" title="Królewski Ogród Botaniczny">
Królewski Ogród Botaniczny

Królewski Ogród Botaniczny (hiszp. "Real Jardín Botánico") – ogród botaniczny o powierzchni 8 ha, znajdujący się w Madrycie (Hiszpania). Ośrodek badań naukowych Consejo Superior de Investigaciones Científicas. Prezentuje kolekcję roślin europejskich, amerykańskich i pacyficznych. Wejście do ogrodu znajduje się od Placu Murillo, naprzeciwko Muzeum Prado.
Historia.
Ogród został założony 17 października 1755 przez króla Ferdynanda VI w Soto de Migas Calientes (dziś Puerta de Hierro w Madrycie) nad rzeką Manzanares. W 1774 roku jego brat i następca tronu, Karol III, zlecił przeniesienie ogrodu do bieżącej lokalizacji, przy Paseo del Prado. Nastąpiło to w wyniku zakrojonych na szeroką skalę prac reorganizacyjnych tej części Madrytu. Bezpośrednie sąsiedztwo Prado i ogrodu botanicznego miało stanowić symboliczny wyraz mecenatu króla nad sztuką i nauką. 
Ogród w nowym miejscu otwarto w 1781 r. Dwaj architekci dworu madryckiego, Francesco Sabatini i Juan de Villanueva, wykorzystując strome nachylenie terenu, zaprojektowali ogród w formie trzech tarasów, obsadzonych roślinnością wedle metody Linneusza. Praca Sabatiniego była ograniczona do zakreślenia wstępnej koncepcji, którą doprecyzował Villanueva. Celem takiego założenia była nie tylko ekspozycja roślin, lecz także nauka botaniki, promowanie ekspedycji służących odkrywaniu nowych gatunków (szczególnie w hiszpańskich posiadłościach kolonialnych) i ich klasyfikacji. Kolekcja ogrodu wzbogaciła się znacznie w 1794 r., gdy za sprawą Alessandro Malaspiny pojawiła się w nim kolekcja 10 000 nowych roślin. Zgromadzone okazy żywe oraz szkice i zielniki spowodowały, że w początku XIX w. Królewski Ogród Botaniczny w Madrycie był jednym z najważniejszych w Europie.
Ogród został opuszczony w wyniku wojny o niepodległość (1808 r.), lecz w 1857 r. podjęto kroki zmierzające do rewitalizacji: zbudowano szklarnię i odświeżono górny taras, wkrótce także zorganizowano ogród zoologiczny, później przeniesiony do Parque del Buen Retiro. Koniec XIX w. przyniósł ogrodowi kolejne straty: ograniczenie jego powierzchni (na wydzielonej w ten sposób działce zbudowano dzisiejszą siedzibę Ministerstwa Rolnictwa), a także utrata części drzew w wyniku poważnej wichury. W 1974 r., po latach zaniedbań, ogród został zamknięty i poddany renowacji. Otwarto go ponownie w 1981 r. W 2005 r. powiększono jego powierzchnię o dodatkowy hektar.
Układ ogrodu.
Dzisiejsza kolekcja botaniczna podzielona jest na cztery tarasy, których powierzchnie maleją wraz z wysokością. Kolekcja okazów żywych obejmuje 1 500 drzew i ok. 90 000 innych roślin.
Działalność naukowa.
Zbiory naukowe.
Herbarium jest największym w Hiszpanii, gromadzi ponad milion gatunków z całego świata. Najstarsze okazy zostały włączone podczas ekspedycji naukowych z przełomu XVIII i XIX w. Biblioteka Królewskiego Ogrodu Botanicznego powstawała wraz z rozwojem ogrodu. Archiwum ogrodu obejmuje przede wszystkim bogatą dokumentację sporządzoną w wyniku działalności samego ogrodu, lecz także liczne darowizny dokumentacji z wypraw organizowanych w XVIII w. i XIX w. Obecnie księgozbiór biblioteki i archiwum obejmuje około 30 000 książek, ponad 2000 tytułów czasopism, około 2500 map. Bank zasobów genowych (Banco de Germoplasma) publikuje co roku listę "Index Seminum", w której wymienia rodzaje nasion, jakie ogród botaniczny oferuje na wymianę placówkom naukowym na całym świecie. Od 1987 r. w ogrodzie działa zaawansowany system przechowywania nasion przez suszenie i przechowywanie w niskich temperaturach.
Jednostki naukowe.
Zakład Bioróżnorodności i Ochrony (Departamento de la Biodiversidad y Conservación) skupia się przede wszystkim na roślinach naczyniowych strefy Morza Śródziemnego, obszarów subtropikalnych i tropikalnych. Podejmuje działania w kierunku ochrony roślin wodnych poprzez tworzenie map występowania gatunków i badania rejonów podmokłych. Zakład Mykologii (Departamento de Micología) zajmuje się taksonomią, nomenklaturą, występowaniem i ochroną grzybów.

</doc>
<doc id="2871800" url="https://pl.wikipedia.org/wiki?curid=2871800" title="Mikołaj Malicki">
Mikołaj Malicki



</doc>
<doc id="2871801" url="https://pl.wikipedia.org/wiki?curid=2871801" title="David Rodman">
David Rodman

David Rodman (ur. 10 września 1983 w Jesenicach) – słoweński hokeista, reprezentant Słowenii, dwukrotny olimpijczyk.
Jego starszy brat Marcel (ur. 1981) również został hokeistą. Obaj występowali razem w klubach z Jesenic, Wiednia i Bietigheim-Bissingen.
Kariera.
Wychowanek Acroni Jesenice. W wieku juniorskim występował w kanadyjskich rozgrywkach QMJHL. Po dwóch sezonach, w 2013 powrócił do ojczyzny i występował nadal w Jesenicach, a następnie także w klubach austriackich. Od 2012 roku zawodnik niemieckiego zespołu SC Bietigheim-Bissingen, niemieckiego klubu 2. Bundesligi. Od października 2013 ponownie zawodnik IK Oskarshamn. Z klubu odszedł w styczniu 2015. Od stycznia 2015 zawodnik EC Graz 99ers. Od sierpnia 2015 do kwietnia 2016 zawodnik Dresdner Eislöwen. W październiku 2016 zawodnik HDD Jesenice. Od listopada 2016 zawodnik Brûleurs de loups de Grenoble we francuskich rozgrywkach Ligue Magnus. Od sierpnia 2018 ponownie zawodnik HDD Jesenice. W czerwcu 2019 przeszedł do DVTK Jegesmedvék.
Uczestniczył w turniejach mistrzostw świata w 2005, 2006 (Elita), 2007 (Dywizja I), 2008 (Elita), 2009, 2010 (Dywizja I), 2011 (Elita), 2012 (Dywizja I), 2013 (Elita), 2014 (Dywizja I), 2017 (Elita), 2019 (Dywizja I) oraz zimowych igrzysk olimpijskich 2014, 2018.

</doc>
<doc id="2871804" url="https://pl.wikipedia.org/wiki?curid=2871804" title="Damian Ukeje">
Damian Ukeje

Damian Ukeje (ur. 26 sierpnia 1986 w Szczecinie) – polski piosenkarz, autor tekstów i kompozytor.
Kariera.
Jego matka jest Polką, a ojciec – Nigeryjczykiem. Karierę rozpoczynał w zespole bluesowym Jerry’s Hole Band.
W 2009 wziął udział w "Szansie na sukces". Ten program obejrzeli muzycy szczecińskiego zespołu Fat Belly Family i został ich wokalistą. W 2011 jedna z ich piosenek pt. „Rzeczka” znalazła się na płycie "Minimax pl 6" Piotra Kaczkowskiego z Programu III Polskiego Radia.
Jesienią 2011 wziął udział w pierwszej edycji programu "The Voice of Poland" i zakwalifikował się do kolejnego etapu, dołączając do drużyny Nergala. Dotarł do finału, w którym wygrał. W trakcie finału premierowo wykonał autorski utwór „Nie mamy nic”, a dzięki wygranej podpisał kontrakt z wytwórnią płytową Universal Music Polska.
W listopadzie 2012 wydał swój pierwszy singel, „Bezkrólewie”. 5 lutego 2013 premierę miał jego debiutancki album studyjny, zatytułowany po prostu "Ukeje", z którym dotarł na 44. miejsce na liście najlepiej sprzedających się płyt w Polsce. 22 czerwca 2013 TVP wyemitowała film "Ukeje", którego był bohaterem.
W lutym 2014 został nominowany do nagrody Fryderyk w kategorii "Debiut roku". 30 września 2016 wydał swój drugi album studyjny, zatytułowany "ỤZỌ". Na tej płycie znajduje się m.in. utwór „Od połowy”, w którym gościnnie śpiewa Sarsa. W 2018 wydał kolejny singiel, „Ja Ikar”. Ostatnio angażuje się w projekcie „Moje Boskie Buenos”, w którym śpiewa piosenki Kory i zespołu Maanam.
W sierpniu 2018 podczas pierwszej publicznej prezentacji rozgrywki w grze "Cyberpunk 2077" zaprezentowany został utwór „Chippin In” fikcyjnego zespołu Samurai, a 24 grudnia 2020 ujawniono, że nagrał go Damian Ukeje. Utwór, mimo zastąpienia przez inne wykonanie zespołu Refused, w dalszym ciągu znajduje się w wybranych fragmentach "Cyberpunka 2077" oraz został użyty w zwiastunie rozgrywki gry.

</doc>
<doc id="2871805" url="https://pl.wikipedia.org/wiki?curid=2871805" title="Parafia Zwiastowania Najświętszej Maryi Panny w Jasionnej">
Parafia Zwiastowania Najświętszej Maryi Panny w Jasionnej

Parafia Zwiastowania Najświętszej Maryi Panny w Jasionnej – jedna z 13 parafii rzymskokatolickich dekanatu jedlińskiego.
Historia.
Parafia powstała około 1400. Pierwotny drewniany kościół znajdował się prawdopodobnie we wsi Korzeń, a ze względu na częste wylewy Pilicy przeniesiono go do Jasionny. Kolejna świątynia pw. Zwiastowania NMP i Wniebowstąpienia Pańskiego wzmiankowana była w 1443. Obecny kościół pochodzi z drugiej połowy XVII w. Z kolei w drugiej połowie następnego wieku i w latach 1865–1876 był restaurowany. W XX wieku dobudowano kruchtę oraz wieżyczkę na sygnaturkę. Kościół gruntownie odrestaurowano w latach 1986–1989 według projektu arch. Józefa Jamroza i Leona Obtułowicza z Krakowa, staraniem ks. Zdzisława Wołosa. Jest budowlą drewnianą, orientowaną, z dachem pokrytym blachą miedzianą.

</doc>
<doc id="2871806" url="https://pl.wikipedia.org/wiki?curid=2871806" title="Zespół dworski w Boleniu">
Zespół dworski w Boleniu

Zespół dworski w Boleniu – zespół dworski znajdujący się w Boleniu (sołectwo Bosutów-Boleń), w gminie Zielonki, w powiecie krakowskim.
Historia.
W skład zespołu dworskiego wybudowanego na początku lat 90. XIX wieku wchodzi: dwór, budynek gospodarczy oraz ogród. Obiekty zostały wpisane do rejestru zabytków nieruchomych województwa małopolskiego. Przed 1890 rokiem wieś należała do Karola Starzeńskiego, a potem do Heleny Unierzyskiej. Dom wybudowany przez Jana Matejkę dla córki Heleny i jej męża malarza Józefa Unierzyskiego, którzy po ślubie w nim zamieszkali.
Architektura.
Budynek murowany, parterowy nakryty dachem czterospadowym z kwadratową w przekroju, piętrową wieżą nakrytą dachem wieżowym z nieistniejącym już wiatrowskazem. W 1938 roku dobudowano garaż. 
W budowli można dostrzec elementy pseudoobronne:

</doc>
<doc id="2871808" url="https://pl.wikipedia.org/wiki?curid=2871808" title="Campo del Moro">
Campo del Moro

Campo del Moro – ogrody pałacowe, otaczające z trzech stron Pałac Królewski w Madrycie. Ogród Campo del Moro zajmuje powierzchnię 20 hektarów, posiada dwie zabytkowe fontanny, "los Tritones" (Trytonów) i "las Conchas" (Muszelek), które zostały zainstalowane za panowania Izabeli II. Ogród posiada także około 70 gatunków drzew z okazami których wiek przekracza 170 lat.
Historia.
Historia ogrodów "Campo del Moro" zaczyna się wówczas gdy Filip II zakupił te tereny i przyłączył je do Pałacu Królewskiego. Początkowo tereny te służyły do polowania na drobną zwierzynę, a dopiero za panowania Filipa III i Filipa IV zaczęto organizować w nich wszelkiego rodzaju przyjęcia. Aż do momentu, kiedy to pierwszy minister króla Filipa IV hrabia Olivares przeniósł wszelakie obchody do nowo wybudowanej posiadłości pałacu Buen Retiro i jego ogrodów, dziś parku Retiro.
Nazwa ogrodów Campo del Moro ("pole Maurów") pochodzi od obozu jaki rozbili Maurowie na tych terenach w XII wieku podczas próby odbicia Madrytu z rąk chrześcijan.
Kiedy to po pożarze w 1734 roku spłonął Alkazar i na jego miejscu zbudowano nowy Pałac Królewski, ogrody Campo del Moro były wielokrotnie przebudowane przez: Jana Sachetti (1737 i 1738), Estebana Boutelou (1747), Ventura Rodrígueza (1757) i Francesco Sabatiniego (1767), który wprowadził model jaki jest w Wersalu we Francji. Następnie, za panowania Izabeli II, kolejne zmiany wprowadził architekt Pascual y Colomer (1844). Obecnie ogród ten jest o nieregularnych kształtach, z dużą ilością drzew liściastych i lekko romantycznym stylu angielskim.

</doc>
<doc id="2871809" url="https://pl.wikipedia.org/wiki?curid=2871809" title="Wiedźmin 3">
Wiedźmin 3



</doc>
<doc id="2871811" url="https://pl.wikipedia.org/wiki?curid=2871811" title="Wilczy Park">
Wilczy Park

Wilczy Park ("Stacja Doświadczalna Zakładu Zoologii Uniwersytetu Przyrodniczego w Poznaniu") − terenowa stacja doświadczalna Uniwersytetu Przyrodniczego w Poznaniu, funkcjonująca w latach 1974−2016, zlokalizowana w przysiółku Papiernia (1,5 km na północ od Stobnicy, w dolinie Kończaka). Po 2017 teren sprzedano prywatnej spółce budującej w pobliżu tzw. "zamek" na utworzonej na stawie sztucznej wyspie.
Charakterystyka.
Stacja powstała w 1974 z inicjatywy prof. Ryszarda Graczyka i zajmowała 32 ha ogrodzonej powierzchni. Prowadziła prace nad zachowaniem rzadkich i ginących gatunków zwierząt polskich (hodowla, restytucja i reintrodukcja wilków, tarpanów, cietrzewi, głuszców i dropi). Miała za zadanie informowanie społeczeństwa o wadze zachowania wilków dla ekosystemów. Jednym z największych osiągnięć stacji było także przywrócenie w Wielkopolsce populacji bobrów. Profesor Graczyk, mimo krytyki, zmienił białowieskie metody hodowli i reintrodukcji żubrów, co zakończyło się powodzeniem. Stacja była udostępniana do zwiedzania po wcześniejszym zapowiedzeniu. Oglądać można było m.in. wilki w wolierach i pawie, a także zrekonstruowany według dawnych wzorów gołębnik. Szczególnie znana, w skali ponadkrajowej, była z tego, iż dawała możliwość badań wilków. Na terenie ośrodka rośnie pomnikowy dąb, a przy bramie dwa dalsze dęby (320 i 390 cm obwodu), zwane "Pszczółkami". Nieco dalej znajduje się kolejny pomnik przyrody - pięć sosen zwanych "Stobnickimi Babkami". Przy bramie ośrodka rozpoczynała się ścieżka dydaktyczna "Doliną Kończaka" (7,7 km). Stacja była jednym z punktów Ścieżki przyrodniczo-leśnej "Rezerwaty".
Dyrektorami placówki byli kolejno: prof. dr hab. Ryszard Graczyk i prof. dr hab. Andrzej Bereszyński.

</doc>
<doc id="2871815" url="https://pl.wikipedia.org/wiki?curid=2871815" title="David Poisson">
David Poisson

David Poisson (ur. 31 marca 1982 w Annecy, zm. 13 listopada 2017 w Nakiska) – francuski narciarz alpejski, brązowy medalista mistrzostw świata.
Kariera.
Po raz pierwszy na arenie międzynarodowej Poisson pojawił się 17 grudnia 1997 roku w Les Orres, gdzie w zawodach FIS Race zajął 85. miejsce w gigancie. W 2001 roku wystąpił na mistrzostwach świata juniorów w Verbier, zajmując dziesiąte miejsce w supergigancie i jedenaste w zjeździe. Podczas rozgrywanych rok później mistrzostw świata juniorów w Sella Nevea jego najlepszym wynikiem było siódme miejsce w supergigancie.
W zawodach Pucharu Świata zadebiutował 14 lutego 2004 roku w St. Anton, gdzie zajął 29. miejsce w zjeździe. Tym samym już w swoim debiucie wywalczył pierwsze pucharowe punkty. Na podium zawodów tego cyklu jedyny raz stanął 29 grudnia 2015 roku w Santa Caterina, zajmując trzecie miejsce w biegu zjazdowym. W zawodach tych wyprzedzili go jedynie jego rodak Adrien Théaux oraz Austriak Hannes Reichelt. Najlepsze wyniki osiągnął w sezonie 2012/2013, kiedy zajął 50. miejsce w klasyfikacji generalnej, a w klasyfikacji zjazdu był piętnasty.
Największy sukces w karierze osiągnął w 2013 roku, kiedy podczas mistrzostw świata w Schladming wywalczył brązowy medal w zjeździe. Uległ tam tylko Akselowi Lundowi Svindalowi z Norwegii i Włochowi Dominikowi Parisowi. Jeszcze kilkukrotnie startował na imprezach tego cyklu, zajmując między innymi dziewiąte miejsce w supergigancie i zjeździe na mistrzostwach świata w Bormio w 2005 roku. W 2010 roku wystartował na igrzyskach olimpijskich w Vancouver, gdzie był siódmy w zjeździe, a supergiganta nie ukończył. Brał też udział w igrzyskach w Soczi w 2014 roku, zajmując szesnastą pozycję w zjeździe i siedemnastą w supergigancie.
Medalista mistrzostw Francji.
Przed przystąpieniem do rywalizacji w sezonie 2017/2018 Poisson zginął podczas treningu w kanadyjskim ośrodku Nakiska. Stracił panowanie nad ciałem i nartami i wpadł w siatki ochronne, które nie spełniły swojego zadania, a narciarz z ogromnym impetem uderzył w drzewo. Zginął na miejscu. Miał 35 lat.

</doc>
<doc id="2871817" url="https://pl.wikipedia.org/wiki?curid=2871817" title="Edward Eliseian">
Edward Eliseian



</doc>
<doc id="2871819" url="https://pl.wikipedia.org/wiki?curid=2871819" title="Cerkiew św. Kseni z Petersburga w Jekaterynburgu">
Cerkiew św. Kseni z Petersburga w Jekaterynburgu

Cerkiew św. Kseni z Petersburga (ros. Храм во имя Святой Блаженной Ксении Петербургской) – prawosławna cerkiew znajdująca się w Jekaterynburgu, w obwodzie swierdłowskim, na terenie jednego z miejskich cmentarzy. Wzniesiona w latach 2005–2006.
Historia.
W październiku 2003 podjęta została decyzja o ulokowaniu nowej prawosławnej cerkwi na terenie cmentarza Wschodniego w Jekaterynburgu. W celu koordynacji prac do życia powołana została specjalna grupa robocza. Składała się ona z przedstawicieli służb komunalnych miasta odpowiedzialnych za zarządzanie cmentarzami, architektów oraz duchowieństwa z cerkwi Narodzenia Pańskiego, pod której administrację podlegał ten obszar miasta. Pierwsze problemy pojawiły się przy znalezieniu odpowiedniego miejsca pod lokalizację cerkwi. Strona kościelna odrzuciła propozycję, która zakładała wzniesienie jej na tyłach cmentarza, w odosobnionym miejscu. Ostatecznie zdecydowano się umieścić ją w pobliżu głównego wejścia na cmentarz. Nie obyło się jednak bez kolejnych problemów. Dużą przeszkodę stanowiły biegnące pod ziemią rury ciepłownicze, a także linia wysokiego napięcia przecinająca ten teren cmentarza. Architekci musieli wziąć pod uwagę te fakty i odpowiednio dostosować rozmiar i położenie budynku, tak by nie znajdował się on zbyt blisko wspomnianej linii energetycznej, co ostatecznie udało im się zrealizować. Jeszcze we wrześniu 2003, przedstawicielka wspólnoty parafialnej, Jelena Szewczenko, udała się do Petersburga, gdzie uzyskała wgląd do dokumentacji znajdującej się tam kaplicy św. Kseni. Jej wymiary odpowiadały przestrzeni dostępnej na jekaterynburskim cmentarzu, plany te mogły zostać więc z powodzeniem wykorzystane przy wznoszeniu nowej cerkwi w uralskiej metropolii. Jeszcze w tym samym roku, z błogosławieństwem arcybiskupa jekaterynburskiego i wierchoturskiego Wincentego, oficjalnie potwierdzono, że patronką nowej świątyni będzie święta błogosławiona Ksenia z Petersburga. Do lata następnego roku trwały prace nad projektem oraz zebraniem wymaganej dokumentacji. 29 lipca 2004 podano do wiadomości, że parafia Narodzenia Pańskiego zakończyła żmudny proces uzyskania wszystkich niezbędnych pozwoleń ze strony władz miasta i tym samym budowa cerkwi będzie mogła się rozpocząć.
W marcu 2005 zakończyły się prace przygotowawcze pod budowę cerkwi. Wycięto rosnące na tym terenie stare drzewa, wyburzono nieużywane i zbyteczne już budynki zaplecza gospodarczo-technicznego oraz uprzątnięto i oczyszczono teren. Plac budowy został ogrodzony, a także przeprowadzono niezbędne prace geologiczne. W kwietniu 2005 jeden z duchownych udał się do Petersburga, gdzie odwiedził tamtejsze miejsca kultu związane ze świętą Ksenią. W tamtejszej cerkwi Smoleńskiej Ikony Matki Bożej otrzymał on gwóźdź, który to święta miała wbić w jedną ze ścian, w czasie budowy wspomnianej petersburskiej cerkwi. Wmurowanie kamienia węgielnego pod budowę świątyni nastąpiło 11 maja 2005, a obrzędom przewodniczył arcybiskup Wincenty. W uroczystościach wzięło udział kilkaset osób, w tym przedstawiciele władz miasta, m.in. wiceprzewodniczący jekaterynburskiej dumy oraz szef administracji rejonu ordżonikidzewskiego. Kamień węgielny wykonany z czarnego granitu zawierał m.in. datacje według dwóch kalendarzy (juliańskiego i gregoriańskiego), a także według kalendarza bizantyjskiego (7513 rok od stworzenia świata).
Po uroczystościach ekipa budowlana zabrała się do pracy. Przez lato wzniesione zostały fundamenty przyszłej świątyni. Jesienią pracowano nad budową murów budynku, a w grudniu zakończono montaż dachu. Kopuły cerkwi zostały wykonane w dwóch zakładach, pochodzących z terenu obwodu swierdłowskiego i obwodu czelabińskiego. Na placu budowy, co tydzień, organizowane były specjalne modlitwy o jak najszybsze i bezproblemowe zakończenie budowy, podczas których odczytywano m.in. akatyst ku czci św. Kseni z Petersburga. W grudniu 2005 arcybiskup Wincenty dokonał poświęcenia krzyży dla przyszłej świątyni. Wzięło w niej udział duchowieństwo, wierni, przedstawiciele władz miasta oraz ofiarodawcy, a podczas uroczystości pojawiła się tęcza, co zostało uznane za dobry znak dla dalszych prac nad wznoszeniem świątyni. Kolejny rok zająć miały prace wykończeniowe, zarówno wewnątrz jak i na zewnątrz, malowanie ścian, tworzenie dekoracji oraz kompletowanie sprzętów, ksiąg i szat liturgicznych. Większość z nich została ukończona latem 2006, choć ostatnie prace trwały jeszcze do grudnia tego roku.
26 grudnia 2006 arcybiskup Wincenty dokonał konsekracji świątyni, a następnie przewodniczył pierwszej Boskiej Liturgii. Po uroczystości arcybiskup Wincenty, z błogosławieństwem patriarchy Aleksego II, odznaczył wspomnianą Jelenę Szewczenko, cerkiewnym orderem św. Serafina z Sarowa. Miał to być dowód uznania dla jej zasług dla odnowy i rozwoju prawosławia na ziemi uralskiej. Arcybiskup otrzymał w prezencie ikonę św. Kseni z Petersburga.
Charakterystyka.
Cerkiew św. Kseni Petersburskiej w Jekaterynburgu położona jest na terenie cmentarza Wschodniego, leżącego w rejonie ordżonikidzewskim. Administracyjnie przynależy do parafii przy cerkwi Narodzenia Pańskiego. Wymiary świątyni wynoszą 10 metrów długości i 10 metrów szerokości. Kopuły świątyni są pozłacane, a wieńczą je tradycyjne krzyże, także barwy złotej. Kopuły te zostały wykonane z nowoczesnych materiałów, m.in. ze stali pokrytej azotkiem tytanu. Świątynia i znajdujący się wokół niej teren otoczone są parkanem, a budynek jest w zasadzie repliką wyżej wymienionej kaplicy, znajdującej się w Petersburgu.
Jako relikwia czczony jest wspomniany gwóźdź, który miał być używany przez świętą Ksenię. Święto patronalne cerkwi obchodzone jest, w liturgiczny dzień wspomnienia świętej Kseni (według kalendarza juliańskiego), 24 stycznia. W 2011 świętowano piąta rocznicę konsekracji świątyni. Przy cerkwi, we współpracy z chętnymi wolontariuszami, realizowany jest także program pomocy sierotom z jekaterynburskich domów dziecka. W niedziele odbywają się zajęcia edukacyjne dla dzieci i dorosłych, a także lekcje muzyki. Boskie Liturgie odbywają się tu w każdą niedzielę i święta.

</doc>
<doc id="2871820" url="https://pl.wikipedia.org/wiki?curid=2871820" title="Jekaterynburski Rejon Ordżonikidzki">
Jekaterynburski Rejon Ordżonikidzki



</doc>
<doc id="2871825" url="https://pl.wikipedia.org/wiki?curid=2871825" title="Alfred N’Diaye">
Alfred N’Diaye

Alfred John Momar N'Diaye (ur. 6 marca 1990 w Paryżu) – senegalski piłkarz francuskiego pochodzenia występujący na pozycji pomocnika w saudyjskim klubie Asz-Szabab Rijad oraz w reprezentacji Senegalu.
Kariera piłkarska.
Alfred rozpoczął grę w piłkę w US Vandœuvre. W wieku 14 lat przeszedł do największego klubu w regionie, AS Nancy. W 2006 podpisał pierwszy profesjonalny kontrakt.
AS Nancy.
N'Diaye zadebiutował w AS Nancy w wieku 17 lat. Wszedł na boisko w drugiej połowie meczu Pucharu Ligi z RC Lens. Był to jego jedyny występ w sezonie 2007/08. W następnym sezonie został przesunięty do pierwszego składu i otrzymał koszulkę z numerem 29. Zadebiutował w lidze w pierwszej kolejce z Lille OSC. Dwa miesiące później zaliczył pierwszy występ od pierwszych minut, przeciwko Paris Saint-Germain. Jego pozytywne występy dały mu miejsce w wyjściowej jedenastce. Zagrał w wygranym 3-0 meczu z Olympique Marsylia.
Bursaspor.
1 lipca 2011 Nancy potwierdziło na stronie internetowej, że klub uzgodnił warunki transferu z tureckim Bursasporem. Umowa została podpisana 3 lipca, a N'Diaye kosztował 2 miliony euro.
Sunderland.
9 stycznia 2013 roku Sunderland pozyskał N'Diaye za 4,7 miliona euro. Otrzymał numer 4 na koszulce. 12 stycznia 2013 zadebiutował na Stadium of Light w wygranym 3-0 meczu z West Ham United.
Kariera reprezentacyjna.
N'Diaye był reprezentantem młodzieżowych reprezentacji Francji. Zagrał na Mistrzostwach Świata U-17, na których dotarł z drużyną do ćwierćfinału. Na Mistrzostwach Europy U-19 w 2009 odpadł w półfinale.
12 października 2013 roku zadebiutował w reprezentacji Senegalu w spotkaniu kwalifikacji do Mistrzostw Świata z Wybrzeżem Kości Słoniowej.

</doc>
<doc id="2871827" url="https://pl.wikipedia.org/wiki?curid=2871827" title="HMS H27">
HMS H27

HMS H27 – brytyjski okręt podwodny typu "H". Zbudowany w latach 1917–1918 w stoczni Vickers w Barrow-in-Furness, gdzie okręt został wodowany 25 września 1918 roku. Do służby w Royal Navy został przyjęty 2 stycznia 1919 roku.
HMS H27 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tej klasy.
30 sierpnia 1935 roku H27 został sprzedany firmie Cashmore z Newport.

</doc>
<doc id="2871829" url="https://pl.wikipedia.org/wiki?curid=2871829" title="Kościół Najświętszego Serca Pana Jezusa w Gniewkowie">
Kościół Najświętszego Serca Pana Jezusa w Gniewkowie

Kościół Najświętszego Serca Pana Jezusa w Gniewkowie – jeden z dwóch rzymskokatolickich kościołów parafialnych w Gniewkowie, w powiecie inowrocławskim, w województwie kujawsko-pomorskim. Należy do dekanatu gniewkowskiego. Mieści się przy ulicy Sobieskiego.
Historia.
Świątynia została wybudowana w stylu neogotyckim w latach 1894-1895 jako kościół ewangelicko-unijny dla powstałej 1886 roku gminy protestanckiej. W latach trzydziestych XX wieku wyremontowano dach świątyni. 4 maja 1945 budowla została przekazana kościołowi katolickiemu o trzymała wezwanie Najświętszego Serca Pana Jezusa. W 1947 roku zbór poewangelicki stał się kościołem pomocniczym parafii św. Mikołaja. 1 lipca 1969 została utworzona nowa parafia pod wezwaniem Najświętszego Serca Pana Jezusa przez księdza kardynała Stefana Wyszyńskiego i kościół pomocniczy stał się parafialnym. Pierwszym proboszczem został ksiądz Włodzimierz Rabczewski.

</doc>
<doc id="2871833" url="https://pl.wikipedia.org/wiki?curid=2871833" title="Thomas Nuttall">
Thomas Nuttall

Thomas Nuttall – (ur. 5 stycznia 1786, zm. 10 września 1859) – angielski botanik i zoolog. W latach 1808 do 1841 mieszkał i pracował w Stanach Zjednoczonych.
Nazwane jego imieniem.
Wiele ptaków i roślin w swych nazwach posiada określenie "nuttalli" pochodzącego od jego imienia, np. dzięcioł kalifornijski ("Picoides nuttallii"), sroka żółtodzioba ("Pica nuttalli"), lelkowiec zimowy ("Phalaenoptilus nuttallii"), roślina znad rzeki Kolumbia – "Cornus nuttallii".

</doc>
<doc id="2871834" url="https://pl.wikipedia.org/wiki?curid=2871834" title="Madrid Arena">
Madrid Arena

Madrid Arena ("Arena Madrycka") – hala widowiskowo-sportowa w Madrycie o łącznej powierzchni 2.542 m² znajdująca się w centrum Madrycie w pobliżu Casa de Campo. Trybuny mogą pomieścić ponad 12 000 widzów, dodatkowo istnieje możliwość dostawienia ponad 1 000 dostawnych miejsc. Arena służy do celów organizacyjnych imprez sportowych, handlowych, kulturalnych i rekreacyjnych. Sponsorem hali jest hiszpańska Telefónica, dzięki czemu budynek znany jest również pod nazwą "Telefónica Arena". Madrid Arena była również miejscem rozgrywek podczas Mistrzostw Europy w Koszykówce 2007 - Eurobasket 2007. Podczas obchodów święta Halloween w październiku 2012 r. doszło do tragedii, w której zginęły 4 młode osoby w wyniku rzucenia w tłum przez nieznanego sprawcę petardy. 
Umiejscowienie i dojazd.
 stacja: Alto de Extremadura
 stacja: Lago
 31, 33, 36, 39 i 65

</doc>
<doc id="2871838" url="https://pl.wikipedia.org/wiki?curid=2871838" title="5 Kresowa Brygada Zmechanizowana">
5 Kresowa Brygada Zmechanizowana



</doc>
<doc id="2871839" url="https://pl.wikipedia.org/wiki?curid=2871839" title="Waszyngton przeprawia się przez rzekę Delaware">
Waszyngton przeprawia się przez rzekę Delaware

Waszyngton przeprawia się przez rzekę Delaware lub Waszyngton przekraczający Delaware – obraz amerykańskiego malarza niemieckiego pochodzenia Emanuela Leutzego, kopia oryginalnego dzieła zniszczonego podczas II wojny światowej.
Obraz stał się jednym z najważniejszych obrazów historycznych w kulturze Stanów Zjednoczonych. Jego patriotyczny charakter powodował, iż reprodukcje dzieła zawisły w wielu domach, kościołach i instytucjach użyteczności publicznej m.in. w zachodnim skrzydle Białego Domu. Jego pojawienie się na wystawie w nowojorskim Stuyvesant Institute wzbudziło wielkie zainteresowanie publiczności. Za dwadzieścia pięć centów od osoby dorosłej, można było podziwiać dzieło Leutzego. Galeria otwarta była od ósmej rano do dwudziestej drugiej i przez cały ten czas była wypełniona chętnymi. Obraz obejrzało 50 tysięcy widzów. Według recenzji zamieszczonej w The New York Times był to: "najwspanialszy obraz historyczny stulecia". W kwietniu 2022 r. Christie's ogłosił, że mniejszy obraz zostanie sprzedany na aukcji w maju, za szacunkową kwotę od 15 do 20 milionów dolarów w przedsprzedaży.
Historia powstania obrazu.
Prace nad dziełem Leutze rozpoczął w 1849, w pracowni w Düsseldorfie. Jego amerykański przyjaciel, malarz pejzażysta, John Worthington w swojej autobiografii opisał proces i trudności przy powstawaniu obrazu: Jesienią 1850, gdy obraz został prawie ukończony, wybuchł w pracowni pożar. Dzieło ocalało, lecz zostało mocno uszkodzone. Leutze naprawił uszkodzenia, ale postanowił namalować drugą kopię, którą ukończył w 1851 i wysłał do USA.
Tło historyczne obrazu i błędy.
Płótno ilustruje, tak jak wskazuje tytuł, przeprawę wojsk amerykańskich dowodzonych przez generała Jerzego Waszyngtona, przez rzekę Delaware. Od zachodu słońca do trzeciej nad ranem 2400 żołnierzy przeprawiło się ze strażnicy McKonkey’s w Pensylwanii na drugi brzeg, by ze stamtąd zaatakować wojska brytyjskie w mieście Trenton w New Jersey. Przeprawa miała miejsce 25 grudnia 1776, w przededniu bitwy pod Trenton i rozpoczęła decydujący etap wojny o niepodległość Stanów Zjednoczonych. Leutze ukazuje łódź pełną żołnierzy z Waszyngtonem dumnie stojącym na dziobie. W ten sposób zbudował patriotyczny obraz przyszłego prezydenta, ale w rzeczywistości dalece odszedł od realiów. Ukazana rzeka okazuje się nie rzeką Delaware, ale szerokim Renem. Wydarzenia odbywały się w mroźną noc podczas zachmurzonego nieba, podczas gdy na obrazie widoczne są sylwetki żołnierzy w promieniach słonecznych na tle czystego, bezchmurnego nieba. Przedstawione postacie mają na sobie nieskazitelne mundury, gdy w rzeczywistości ich umundurowanie było poszarpane i brudne; łodzie miały osiemnaście metrów długości – znacznie więcej niż widać to na płótnie. Trzymana przez jednego z załogantów flaga Stanów Zjednoczonych nie istniała w tym okresie. Została ustanowiona 14 czerwca 1777 rezolucją Drugiego Kongresu Kontynentalnego. Zgodnie z faktami historycznymi powinna to być Wielka Flaga Unii, pierwsza flaga narodowa. Sam Waszyngton, tak dumnie prezentowany na dziobie, siedział w rzeczywistości znacznie głębiej wśród żołnierzy.
Historia obu kopii.
Oryginalny, nadpalony obraz, pozostał w Niemczech. Leutze starał się, by zawisł on na Kapitolu w Waszyngtonie, ale z powodu uszkodzenia nie wyrażono na to zgody. Artysta przez kolejne piętnaście lat wystawiał dzieło w różnych miejscach m.in. na Światowej Wystawie w Berlinie, gdzie zdobył Wielki Złoty Medal. W 1863 obraz został zakupiony przez prywatne towarzystwo miłośników sztuki za 900 złotych talarów i wystawiane w muzeum Kunsthalle Bremen w Bremie. 4 września 1942 nalot bombowy brytyjskiej Royal Air Force zniszczył część muzeum, w tym obraz "Waszyngton przeprawia się przez rzekę Delaware". Był on za duży by móc go wynieść do schronu.
Drugi obraz, pełnowymiarowa replika pierwszego, po wystawie w Nowym Jorku w październiku 1851, został zakupiony przez Marshalla O. Robertsa za 10 tysięcy dolarów. Do 1897 kilkakrotnie jeszcze zmieniał właścicieli, by wreszcie zostać przekazany przez Johna Stewarta Kennedy’ego do Metropolitan Museum of Art. Obraz był jedynie dwukrotnie wypożyczany na inne wystawy. W 1950 stanowił część wystawy w Dallas, a w 1952, trafił na kilka lat do United Methodist Church w Washington Crossing w Pensylwanii.

</doc>
<doc id="2871840" url="https://pl.wikipedia.org/wiki?curid=2871840" title="Kwieliczki">
Kwieliczki

Kwieliczki – dawna osada w Polsce położona w województwie dolnośląskim, w powiecie polkowickim, w gminie Grębocice. Miejscowość zniesiona 1 stycznia 2017.
W latach 1975–1998 miejscowość należała administracyjnie do województwa legnickiego.

</doc>
<doc id="2871841" url="https://pl.wikipedia.org/wiki?curid=2871841" title="Obiszówek">
Obiszówek

Obiszówek – osada w Polsce położona w województwie dolnośląskim, w powiecie polkowickim, w gminie Grębocice.
W latach 1975–1998 miejscowość należała administracyjnie do województwa legnickiego.

</doc>
<doc id="2871844" url="https://pl.wikipedia.org/wiki?curid=2871844" title="Lex Hives">
Lex Hives

Lex Hives – piąty album zespołu The Hives. Został wydany 5 czerwca 2012 roku.
Lista utworów.
Źródło.

</doc>
<doc id="2871851" url="https://pl.wikipedia.org/wiki?curid=2871851" title="Rodzina Leonarda da Vinci">
Rodzina Leonarda da Vinci

Leonardo da Vinci był nieślubnym synem przyszłego florenckiego prawnika i księgowego ser Piera da Vinci i dziewczyny o imieniu Caterina lub Catarina. Mimo iż urodzenie nieślubnego dziecka nie wzbudzało w XV w. we Włoszech zbytniego wstydu, to minimalizowało szanse potomka na karierę zawodową w takich szanowanych profesjach jak prawnik, czy medyk.
Od strony ojca.
Ród da Vinci.
Da Vinci był rodem notariuszy. Członkowie rodu cieszyli się dobrym imieniem i pozycją. Prowadzili interesy w mieście i posiadali gospodarstwa na wsi. Domem pokoleń ich rodziny z XIV w. była Florencja, zaś Vinci było domem ich przodków, gdzie mieli dziedziczny majątek.
Od strony matki.
Rodzina Buti.
Przez pokolenia rodzina uprawiała ziemię w Campo Zeppi, na wzniesieniu nad rzeką Vincio, niedaleko na zachód od Vinci. Ziemia ta była jej własnością. Wartość domu wynosiła 10 florenów, a ziemi 60. Ziemie uprawne dostarczały 5 buszli ziarna, a winnice 4 baryłki wina rocznie. W hierarchii społecznej członkowie rodziny znajdowali się stopień wyżej od dzierżawców rolnych, jednakże ledwo wystarczało im pieniędzy na podstawowe potrzeby, a ich zeznania podatkowe z XV w. świadczą, że zaczęło im się gorzej powodzić.
Członkowie rodziny.
Antonio di Piero Buti del Vacca di Accattabriga – ur. w ok. 1428 r., zm. ok. 1490 r. wieśniak z wioski Vinci, syn Monny Piery i Piera, mąż Cateriny, ojciec Piery, Marii, Lisabetty, Francesca i Sandry. Jego przezwisko można przetłumaczyć jako „ten, który szuka zaczepki”. Antonio zajmował się obróbką kamienia, wypalając wapno na zaprawę murarską do wyrobów garncarskich i na nawóz. Jego dzierżawiony (w latach 1449–1453) od mnichów z florenckiego klasztoru San Pier Martire piec znajdował się w Mercatale, niedaleko na południe od Vinci. W 1469 r. ser Piero da Vinci (młodszy) wynajął dla niego ten piec. Antonio uczestniczył 8 września 1470 r. w zamieszkach podczas obchodów narodzin Marii Panny. W 1472 r. poświadczał zawarcie umowy w sprawie ziemi przez ser Piera (młodszego) i Francesca da Vincich. Kilka lat później był we Florencji świadkiem testamentu uwierzytelnionego notarialnie przez ser Piera da Vinci. Zaś w sierpniu 1480 r. sprzedawał działkę zwaną Caffaggio dla rodziny Ridolfich. Później Antonio podzielił majątek w Campo Zeppi z bratem Jacopem.

</doc>
<doc id="2871852" url="https://pl.wikipedia.org/wiki?curid=2871852" title="Trostianeć">
Trostianeć



</doc>
<doc id="2871859" url="https://pl.wikipedia.org/wiki?curid=2871859" title="The Black and White Album">
The Black and White Album

The Black And White Album – czwarty album zespołu The Hives. Został wydany 13 października 2007 roku.
Lista utworów.
Źródło.

</doc>
<doc id="2871861" url="https://pl.wikipedia.org/wiki?curid=2871861" title="Kościół Matki Bożej Królowej Polski w Wąbrzeźnie">
Kościół Matki Bożej Królowej Polski w Wąbrzeźnie

Kościół Matki Bożej Królowej Polski w Wąbrzeźnie – jeden z dwóch rzymskokatolickich kościołów parafialnych w Wąbrzeźnie w województwie kujawsko-pomorskim. Należy do dekanatu Wąbrzeźno. Mieści się przy Placu Jana Pawła II.
Historia.
Świątynia została wybudowana w 1836 na potrzeby parafii ewangelickiej. Król pruski Fryderyk Wilhelm III Pruski ofiarował na budowę kościoła 2700 marek w złocie. W 1862 rozpoczęto budowę wieży kościelnej. Koszt budowy został oszacowany na 5000 marek w złocie, część kosztów została pokryta ze składek wiernych oraz darowizny ofiarowanej przez Związek Gustawa Adolfa (Gustav Adolf Verein). Związek ten zakupił także za 900 marek w złocie trzy dzwony, które zostały umieszczone na wieży. W 1899 według planu rządowego mistrza Bode z Torunia postanowiono świątynię rozbudować. Została powiększona liczba miejsc siedzących z 600 do 800. Kościół został wyposażony w nowe okna witrażowe. Są to trzy okna w prezbiterium przedstawiające Chrystusa oraz świętych Piotra i Pawła. Jednocześnie zostały zainstalowane nowe organy na chórze, za które parafia zapłaciła 500 marek. Ogólny koszt rozbudowy świątyni został oszacowany na 29 000 marek.
W okresie II Rzeczypospolitej kościół był we władaniu parafii należącej do superintendentury Wąbrzeźno Ewangelickiego Kościoła Unijnego.
Po 1945 dawny kościół ewangelicki został przejęty przez katolików i spełniał rolę kościoła szkolnego. 1 lipca 1986 przy świątyni został utworzony ośrodek duszpasterski, od 10 maja 1987 istnieje samodzielna parafia utworzona przez biskupa chełmińskiego Mariana Przykuckiego.

</doc>
<doc id="2871862" url="https://pl.wikipedia.org/wiki?curid=2871862" title="Tadeusz Latocha">
Tadeusz Latocha

Tadeusz Latocha (ur. 13 sierpnia 1933 w Gajkowicach, zm. 20 października 2003) – docent doktor inżynier, polski specjalista z dziedziny energoelektroniki. Dziekan Wydziału Elektrycznego Politechniki Lubelskiej w latach 1987-1990.
Życiorys.
Tadeusz Latocha urodził się 13 sierpnia 1933 w Gajkowicach, liceum ukończył w pobliskim Piotrkowie Trybunalskim. W roku 1956 ukończył Politechnikę Łódzką na Wydziale Elektrycznym.
W roku 1956 rozpoczął pracę w Politechnice Łódzkiej, w Katedrze Maszyn Elektrycznych i Transformatorów. Pracował tam kolejno na stanowiskach: asystent, starszy asystent i adiunkt.
W roku 1968 przeniósł się do Wyższej Szkoły Inżynierskiej w Lublinie (obecnie Politechnika Lubelska). Pełnił tam liczne funkcje, m.in. prodziekana Wydziału Elektrycznego ds. nauki (w latach 1972-1973), dziekana tego Wydziału (1987-1990), a także prorektora ds. nauki (1973-1974) i prorektora ds. nauczania i wychowania (1984-1987).
Na emeryturę przeszedł w roku 1998.

</doc>
<doc id="2871869" url="https://pl.wikipedia.org/wiki?curid=2871869" title="Kanpur (dystrykt)">
Kanpur (dystrykt)

Kanpur (Hindi:कानपुर नगर जिला, Urdu:کان پور شہر ضلع) – dystrykt w stanie Uttar Pradesh w północnych Indiach. Stolicą tego dystryktu jest miasto Kanpur. W 2011 był zamieszkiwany przez 4 581 268 osób.

</doc>
<doc id="2871872" url="https://pl.wikipedia.org/wiki?curid=2871872" title="Qatar Total Open 2013">
Qatar Total Open 2013

Qatar Total Open 2013 – tenisowy turniej WTA z cyklu Qatar Total Open rozgrywany w dniach 11–17 lutego 2013 roku w Dosze na kortach twardych o puli nagród 2 369 000 dolarów amerykańskich.

</doc>
<doc id="2871875" url="https://pl.wikipedia.org/wiki?curid=2871875" title="Ukeje">
Ukeje

Ukeje – debiutancki album studyjny polskiego piosenkarza Damiana Ukeje, który został wydany 5 lutego 2013 przez wytwórnię płytową Universal Music Polska.
Album składa się z 10 utworów, promowały go single „Bezkrólewie”, o którym piosenkarz powiedział, że jest "„fuzją buntu i rockowej szarpaniny”", „Zanim odejdę”, „To nie ten świat” oraz „Moja mała Ameryka”.
Wydawnictwo znalazło się na 44. miejscu na polskiej liście sprzedaży OLiS.
Twórcy.
Opracowane na podstawie materiału źródłowego.

</doc>
<doc id="2871878" url="https://pl.wikipedia.org/wiki?curid=2871878" title="Szahrdari Urmia">
Szahrdari Urmia

Szahrdari Urmia – irański męski klub siatkarski z miasta Urmia.
Sukcesy.
Mistrzostwo Iranu:

</doc>
<doc id="2871879" url="https://pl.wikipedia.org/wiki?curid=2871879" title="Mathieu Peybernes">
Mathieu Peybernes

Mathieu-Philippe Peybernes (ur. 21 października 1990 w Tuluzie) – francuski piłkarz grający na pozycji środkowego obrońcy w cypryjskim klubie Apollon Limassol.
kariera klubowa.
Od 2004 szkolił się w szkółce piłkarskiej FC Sochaux-Montbéliard. W Ligue 1 zadebiutował 2 maja 2010 w meczu przeciwko Stade Rennais.
3 lipca 2014 roku podpisał kontrakt z pierwszoligowym SC Bastia. W 2017 przeszedł do FC Lorient i był z niego wypożyczany do Göztepe SK i KAS Eupen.

</doc>
<doc id="2871881" url="https://pl.wikipedia.org/wiki?curid=2871881" title="Sandy Saddler">
Sandy Saddler

Joseph „Sandy” Saddler (ur. 23 czerwca 1926 w Bostonie, zm. 18 września 2001 w Nowym Jorku) – amerykański bokser, zawodowy mistrz świata w wadze piórkowej.
Miał nietypowe warunki jak na swoją kategorię wagową, ponieważ był wysoki (174 centymetry) i szczupły.
Rozpoczął karierę boksera zawodowego w 1944. Po wygraniu swej pierwszej walki w następnej przegrał przez techniczny nokaut w 3. rundzie z Jockiem Lesliem. Była to jego jedyna porażka przed czasem w całej karierze. Później systematycznie poprawiał swoją pozycję i w 1946 był notowany przez magazyn "The Ring" na 7. miejscu wśród najlepszych zawodników wagi piórkowej. W 1947 pokonał przyszłego mistrza wagi lekkiej Joe Browna oraz Orlando Zuluetę, zremisował z innym przyszłym mistrzem świata tek kategorii Jimmym Carterem i przegrał z Humberto Sierrą.
29 października 1948 w Madison Square Garden w Nowym Jorku zmierzył się w walce o tytuł mistrza świata wagi piórkowej z obrońcą pasa Williem Pepem. Saddler znokautował Pepa w 4. rundzie i został nowym mistrzem. W walce rewanżowej, która odbyła się w tej samej hali 11 lutego 1949, Pep wygrał jednogłośnie na punkty. Spotkanie to zostało uznane za walkę roku przez magazyn "The Ring". Saddler wygrał potem dwanaście kolejnych walk, w tym z byłym mistrzem świata w wadze koguciej Haroldem Dade i przyszłym mistrzem w wadze lekkiej Paddym DeMarco. 6 grudnia 1949 w Cleveland zdobył wakujący tytuł mistrza świata wagi junior lekkiej federacji NBA po wygranej na punkty z Orlando Zuluetą. Obronił ten tytuł 18 kwietnia 1950 w Cleveland wygrywając przez techniczny nokaut w 9. rundzie z Lauro Salasem. 8 września tego roku w Nowym Jorku Saddler odzyskał tytuł mistrza świata wagi piórkowej, wygrywając z Williem Pepem przez poddanie w 8. rundzie. Po tej walce NBA zaprzestała uznawania tytułu mistrzowskiego w wadze junior lekkiej aż do przywrócenia tej kategorii w 1959 (Saddler obronił mistrzostwo w tej kategorii uznawane przez stan Ohio 28 lutego 1951 w Hawanie po znokautowaniu Diego Sosy).
W 1951 Saddler pokonał m.in. Lauro Salasa i przegrał z Paddym DeMarco w towarzyskich walkach, a 26 września tego roku w Nowym Jorku zmierzył się po raz czwarty z Pepem. Walka była bardzo brutalna. Pep poddał ją w 9. rundzie, gdyż nie widział przez zapuchnięte oczy. Saddler przegrał następnie trzy z czterech kolejnych walk (w tym ponownie z DeMarco), a od 1952 do 1954 służył w wojsku zachowując tytuł mistrza świata. W 1954 m.in. pokonał w towarzyskiej walce Raya Famechona a 15 lutego 1955 w Nowym Jorku w walce o tytuł Teddy'ego Davisa. 20 lipca tego roku w Manili przegrał w towarzyskiej walce z przyszłym mistrzem świata Flashem Elorde, którego pokonał w obronie tytułu 18 stycznia 1956 w Daly City przez techniczny nokaut w 13. rundzie. Stoczył później jeszcze dwie walki i w styczniu 1957 wycofał się jako mistrz świata z powodu kontuzji oka odniesionej w wypadku samochodowym. Stoczył w sumie 162 walki, z których wygrał 144, w tym 103 przed czasem.
Został wybrany w 1990 do Międzynarodowej Bokserskiej Galerii Sławy. Zmarł w 2001, cierpiąc wcześniej na chorobę Alzheimera.

</doc>
<doc id="2871883" url="https://pl.wikipedia.org/wiki?curid=2871883" title="Lot (film 2012)">
Lot (film 2012)

Lot (ang. "Flight") – amerykański dramat z 2012 roku. Reżyserem filmu jest Robert Zemeckis.
Fabuła.
William "Whip" Whitaker – kapitan linii lotniczych – jest uzależniony od alkoholu, zażywa także kokainę. Rozwiódł się z żoną, z którą ma syna i prawie nie utrzymuje kontaktów z rodziną. Pewnego dnia podczas lotu maszyna, którą steruje, okazuje się nie być sprawna. Rozpoczyna się walka o życie pasażerów, Whip ląduje awaryjnie i ocala 96 osób ze 102 obecnych na pokładzie. Kapitan zostaje okrzyknięty w mediach bohaterem, jednakże tuż po tragedii pobrano od niego próbki krwi i wykryto obecność alkoholu w organizmie. Whip zmaga się z nałogiem, w czym pomaga mu uzależniona od narkotyków Nicole. W tym samym czasie służby ciągle prowadzą dochodzenie w sprawie katastrofy. Prawnik Whitakera wykrywa nieprawidłowości przy badaniach stwierdzających poziom alkoholu w krwi kapitana, więc nie mogą one stanowić dowodu w sprawie. W ostateczności główny bohater przyznaje się do alkoholizmu i nietrzeźwości podczas tragicznego lotu. Trafia do więzienia, gdzie bierze udział w spotkaniach AA.

</doc>
<doc id="2871887" url="https://pl.wikipedia.org/wiki?curid=2871887" title="Diaphenchelys pelonates">
Diaphenchelys pelonates

Diaphenchelys pelonates – gatunek morskiej ryby węgorzokształtnej z rodziny murenowatych (Muraenidae), jedyny przedstawiciel rodzaju "Diaphenchelys".
Nazwa rodzaju pochodzi od greckich słów "diaphoros" ("różny") i "enchelys" ("węgorz") i nawiązuje do odmiennych od pozostałych muren cech anatomicznych.
Gatunek ten występuje w indonezyjskich wodach Oceanu Spokojnego. Osiąga około 45 cm długości. Przebywa w mule.

</doc>
<doc id="2871888" url="https://pl.wikipedia.org/wiki?curid=2871888" title="Diaphenchelys">
Diaphenchelys



</doc>
<doc id="2871889" url="https://pl.wikipedia.org/wiki?curid=2871889" title="Gymnomuraena">
Gymnomuraena



</doc>
<doc id="2871890" url="https://pl.wikipedia.org/wiki?curid=2871890" title="Willa Arpada Chowańczaka w Warszawie">
Willa Arpada Chowańczaka w Warszawie

Willa Arpada Chowańczaka w Warszawie – zabytkowa willa położona na warszawskim Mokotowie przy ul. Morskie Oko 5.
Historia.
Willa została zbudowana w 1928 r. na zlecenie polskiego potentata przemysłu kuśnierskiego Andrzeja „Arpada” Chowańczaka. Usytuowana była pomiędzy ul. Puławską a skarpą, nieopodal neogotyckiego pałacyku Szustra. W sąsiedztwie budowana była fabryka Chowańczaków oraz, od 1939 r., kamienica pod adresem Puławska 61, również należąca do rodziny. 
W czasie II wojny światowej willa Chowańczaków była ważnym ośrodkiem konspiracyjnym ze względu na zaangażowanie Jana Daniela Chowańczaka – syna Arpada, w działalność podziemną. W willi byli między innymi ukrywani przedwojenni pracownicy firmy pochodzenia żydowskiego, w tym rodzina Biegunów. 
Podczas powstania warszawskiego, w nocy z 5 na 6 sierpnia 1944 r., willę zajęli żołnierze 3. Plutonu podporucznika Tomasza Kępińskiego ps. „Krzywosąd” z Dywizjonu Pułku Szwoleżerów im. Marszałka Józefa Piłsudskiego pod dowództwem porucznika Aleksandra Tyszkiewicza ps. „Góral”. 
Zarówno willa, sąsiednia fabryka, jak i konstrukcja sąsiedniej kamienicy Chowańczaków przetrwały wojnę. 22 września 1944 r. niemiecki Stukas zbombardował ul. Puławską, jednak bomba zwaliła sąsiednią kamienicę przy ul. Puławskiej 63 na rogu z ul. Belgijską. Po wojnie sąsiednią kamienicę Chowańczaków prowizorycznie ukończono i przekształcono na biura. 
XXI wiek.
Na początku XXI w. willę odzyskali spadkobiercy Arpada Chowańczaka, odsprzedając ją następnie spółce Candela planującej w tym miejscu budowę apartamentowca. 
Przeciwnikami planów spółki Candela byli naczelny architekt miasta Michał Borowski i stołeczna konserwator zabytków Ewa Nekanda-Trepka, ale inwestora popierał w jego działaniach ówczesny wojewódzki konserwator zabytków Ryszard Głowacz, odmawiając między innymi wpisania willi do rejestru zabytków oraz proponując jej rozbiórkę i odbudowę w innym miejscu. Decyzja ta i działania wojewódzkiego konserwatora zabytków spotkały się z ostrymi protestami historyków architektury i varsavianistów, a Ministerstwo Kultury i Dziedzictwa Narodowego ostatecznie ją uchyliło. 
Budynek w rejestrze zabytków umieściła w 2010 r. Barbara Jezierska – nowy wojewódzki konserwator zabytków. W tym też roku miasto przyjęło plan miejscowy, gdzie również zapisano ochronę willi Arpada Chowańczaka. 
W międzyczasie willa zmieniła właściciela: spółka Candela odsprzedała willę hiszpańskiemu deweloperowi Torca W, który wcześniej nabył sąsiednie działki i zburzył na nich dwie wille, planując w tym miejscu budowę biurowców. Ostatecznie decyzja konserwatora zabytków pokrzyżowała plany dewelopera, który po nieudanych próbach zablokowania wpisania willi do rejestru zabytków, wystawił ją na sprzedaż. Jednocześnie Torca W pozostawiła willę bez jakiegokolwiek dozoru. W tym okresie willa uległa kilkakrotnym podpaleniom, które nadwerężyły stropy i ściany budynku. Sympatycy historii i architektury podkreślali, że jest to celowe działanie właściciela, który prowadzi do zniszczenia budynku, chcąc w ten sposób doprowadzić do jego rozbiórki. 
W połowie 2011 r. stowarzyszenie MOKO – Akcja 1 zorganizowało obok opuszczonej willi święto dla mieszkańców dzielnicy, podczas którego sadzono kwiaty wokół zaniedbanego budynku, a w oknach zawieszono portrety przedwojennego właściciela Arpada Chowańczaka.
Pod koniec 2012 r. willa zyskała nowego właściciela – spółkę AP Projekty z Konstancina-Jeziorny, należącą do Andrzeja Piliszka – szefa firmy deweloperskiej Myoni, znanej z budowy apartamentowców w Warszawie i Gdyni, który zapewnił iż przywróci jej przedwojenny blask. Teren został ogrodzony, oczyszczony z krzaków, podlega stałej ochronie, a sam budynek wewnątrz został zabezpieczony przez drewniane stemple podpierające przepalone stropy budynku. Andrzej Pliszak deklaruje, że planuje odnowić willę i zamieszkać w niej, a na sąsiednich działkach zbudować cztery dwupiętrowe wille z podziemnymi garażami.
Architektura.
Zdaniem historyka sztuki prof. Waldemara Baraniewskiego willa ma niekwestionowaną wartość artystyczną i historyczną, jako przykład tzw. redukcyjnego klasycyzmu – będącego trzecim, obok stylu dworkowego i modernizmu, kierunkiem w międzywojennej architekturze. Willa nakryta jest wysokim dachem, ożywiona toskańskimi kolumienkami z elewacją ogrodową przyozdobioną jońskimi pilastrami. Posiada kolumnowy ganek, narożną werandę i do dzisiaj zachowała wewnętrzne schody z kutymi balustradami. 

</doc>
<doc id="2871897" url="https://pl.wikipedia.org/wiki?curid=2871897" title="Michał Batory">
Michał Batory

Michał Batory (ur. 25 sierpnia 1959 w Łodzi) – polski grafik-plakacista, od 1987 mieszkający w Paryżu.
Życie i twórczość.
Absolwent Akademii Sztuk Pięknych w Łodzi, będący jednym z najbardziej cenionych plakacistów na świecie – jego prace były prezentowane w wielu galeriach na całym świecie, między innymi w Les Arts Décoratifs w Luwrze. Artysta przez lata swojej działalności zebrał liczne nagrody i wyróżnienia, m.in. Nagrodę Publiczności na Festiwalu Plakatu w Chaumont za plakat "La Femme sur le lit" (1996), I nagrodę na Międzynarodowym Festiwalu Plakatu w Chaumont za plakat "Power Book" (2004) czy też nagrodę na Międzynarodowym Biennale Plakatu w Meksyku za plakat do książki Paulo Coelho „Zwycięzca jest sam” (2010).
Współpracuje z Operą Nova w Bydgoszczy, dla której przygotował plakaty m.in. do takich spektakli jak: "Sen nocy letniej" (balet do muzyki Felixa Mendelssohna-Bartholdy'ego), "Księżniczka czardasza" (operetka Emmericha Kálmána), "Cyganeria" (opera Giacomo Pucciniego), "La Gioconda" (opera Amilcare Ponchielliego) czy "Baron cygański" (operetka Johanna Straussa); z Muzeum Łazienki Królewskie w Warszawie, dla których zaprojektował nowe logo. Jest również kuratorem Galerii Plenerowej - wystawy plakatów na płocie Łazienek Królewskich.
Prace Michała Batorego są w Polsce szerzej znane dzięki książkom wydawnictwa Drzewo Babel, z którym współpracuje od 1995 roku.

</doc>
<doc id="2871899" url="https://pl.wikipedia.org/wiki?curid=2871899" title="Willa przy ul. Morskie Oko 5 w Warszawie">
Willa przy ul. Morskie Oko 5 w Warszawie



</doc>
<doc id="2871901" url="https://pl.wikipedia.org/wiki?curid=2871901" title="Fabio Frittelli">
Fabio Frittelli



</doc>
<doc id="2871903" url="https://pl.wikipedia.org/wiki?curid=2871903" title="Daniel (Juźwiuk)">
Daniel (Juźwiuk)

Daniel, imię świeckie Nikołaj Porfirjewicz Juźwiuk (ur. 2 października 1880 w Dmitrowiczach, zm. 27 sierpnia 1965 w Odessie) – rosyjski biskup prawosławny.
Życiorys.
Był synem cerkiewnego psalmisty. Jego brat Władimir Juźwiuk także został kapłanem prawosławnym, był także deputowanym do IV Dumy Imperium Rosyjskiego. Nikołaj Juźwiuk ukończył prawosławne seminarium duchowne w Wilnie jako jeden z najlepszych słuchaczy. Od 1905 do 1913 był nadzorcą i bibliotekarzem w męskiej szkole duchownej w Wilnie. W 1913 ukończył kursy prowadzone przez Ministerstwo Sprawiedliwości i został naczelnikiem ziemskim powiatu lidzkiego, a następnie wileńskiego. W 1918 wyjechał do Woroneża, zaś w 1920 zamieszkał w Charkowie. W 1922, korzystając z prawa repatriacji urodzonych na dawnych ziemiach zachodnich Imperium Rosyjskiego (ziemie zabrane) wyjechał do II Rzeczypospolitej i zamieszkał w Wilnie. Od września 1924 pracował w seminarium duchownym w Wilnie jako kierownik internatu, asystent inspektora (od 1925), wychowawca (od 1927) i bibliotekarz (od 1928). Cieszył się znacznym szacunkiem seminarzystów.
Po wcieleniu Wilna w granice Litwy Nikołaj Juźwiuk został sekretarzem metropolity wileńskiego i litewskiego Eleuteriusza i starostą parafii przy monasterskiej cerkwi Świętego Ducha w Wilnie. Po śmierci metropolity Eleuteriusza w grudniu 1940, nowy metropolita wileński, egzarcha Krajów Bałtyckich Sergiusz przekonał go do przyjęcia święceń duchownych, by mógł objąć katedrę biskupią. 1 kwietnia 1942 Nikołaj Juźwiuk został wyświęcony na diakona, 4 kwietnia – na kapłana, zaś 12 kwietnia złożył wieczyste śluby mnisze z imieniem Daniel. 26 kwietnia 1942 przyjął chirotonię na biskupa kowieńskiego, wikariusza eparchii wileńskiej i litewskiej, po czym wyjechał do Kowna. W kwietniu 1942 razem z metropolitą Sergiuszem oraz biskupami ryskim Janem i narewskim Pawłem brał udział w zebraniu biskupów prawosławnych krajów bałtyckich, w czasie którego hierarchowie, pod przymusem sytuacji, wyrazili lojalność wobec niemieckich władz okupacyjnych, jak również zaprzestali publicznych modlitw za metropolitę moskiewskiego Sergiusza, chociaż nie ogłosili opuszczenia jego jurysdykcji.
Po zamordowaniu metropolity Sergiusza 23 kwietnia 1944, zgodnie z jego wyrażoną wcześniej wolą, biskup Daniel ogłosił się "locum tenens" eparchii wileńskiej i litewskiej oraz zastępcą egzarchy Krajów Bałtyckich. Władze niemieckie nie zgodziły się na objęcie przez niego katedry i w lipcu 1944 uwięziły go w obozie Fridrichswalde, przeznaczonego dla kapłanów. W maju 1945 został uwolniony przez wojska amerykańskie. Postanowił nie emigrować na zachód, lecz osiedlił się w Czechosłowacji. W październiku 1945, po spotkaniu z arcybiskupem orłowskim i briańskim Focjuszem, zdecydował się na przyjazd do ZSRR i udał się tam w końcu tego samego roku. Święty Synod Rosyjskiego Kościoła Prawosławnego mianował go biskupem pińskim i brzeskim. Jeszcze w tym samym roku, po zmianie granic eparchii, jego tytuł uległ zmianie na "biskup piński i łuniniecki", zaś w grudniu 1948 – na "biskup piński i poleski". Zorganizował w Pińsku kursy przygotowujące do święceń kapłańskich oraz do wykonywania obowiązków psalmisty cerkiewnego. 
24 marca 1950 został aresztowany pod zarzutem prowadzenia agitacji antyradzieckiej, a w grudniu tego samego roku uznany za winnego i skazany na 25 lat łagru. Karę odbywał w obozie Oziornym (obwód irkucki), został zwolniony po pięciu latach na mocy amnestii. Jako biskup w stanie spoczynku zamieszkał w Izmaelu, służył w miejscowym soborze. W 1964 Święty Synod polecił mu osiedlenie się w monasterze Zaśnięcia Matki Bożej w Żyrowiczach, lecz biskup Daniel zamieszkał zamiast tego w żeńskim monasterze św. Michała Archanioła w Aleksandrowce (obwód odeski). Tam też zmarł i został pochowany.

</doc>
<doc id="2871904" url="https://pl.wikipedia.org/wiki?curid=2871904" title="Tony Burton">
Tony Burton

Tony Burton, właśc. Anthony Burton (ur. 23 marca 1937 w Flint w stanie Michigan, zm. 25 lutego 2016 w Menifee w stanie Kalifornia) – amerykański aktor filmowy i telewizyjny. Był jedynym z trzech aktorów, obok Sylvestra Stallone i Burta Younga, którzy wystąpili we wszystkich 6 częściach filmowego cyklu o Rockym Balboa.
W młodości był bokserem.
Filmografia.
Role filmowe:
Gościnne występy w serialach TV:

</doc>
<doc id="2871905" url="https://pl.wikipedia.org/wiki?curid=2871905" title="Jekaterynburski Rejon Leninowski">
Jekaterynburski Rejon Leninowski



</doc>
<doc id="2871906" url="https://pl.wikipedia.org/wiki?curid=2871906" title="Bubino">
Bubino

Bubino () – wieś w Bułgarii, w obwodzie Błagojewgrad, w gminie Sandanski. Według Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miejscowość zamieszkuje 8 mieszkańców.

</doc>
<doc id="2871907" url="https://pl.wikipedia.org/wiki?curid=2871907" title="Ustawa o pomocy społecznej (2004)">
Ustawa o pomocy społecznej (2004)

Ustawa z dnia 12 marca 2004 r. o pomocy społecznej – ustawa uchwalona przez Sejm, regulująca kwestie prawne związane z pomocą społeczną.
Ustawa określa:
Ustawa stanowi, że "pomoc społeczna jest instytucją polityki społecznej państwa, mającą na celu umożliwienie osobom i rodzinom przezwyciężanie trudnych sytuacji życiowych, których nie są one w stanie pokonać, wykorzystując własne uprawnienia, zasoby i możliwości".
Nowelizacje.
Ustawę znowelizowano wielokrotnie. Ostatnia zmiana weszła w życie w 2023 roku.

</doc>
<doc id="2871909" url="https://pl.wikipedia.org/wiki?curid=2871909" title="Maria Arciszewska">
Maria Arciszewska

Maria Arciszewska (ur. 3 grudnia 1921 w Samborze, zm. 3 kwietnia 2003) – poseł na Sejm PRL V i VI kadencji.
Życiorys.
Otrzymała wykształcenie podstawowe i została prządką. W 1946 została wysiedlona do Polski. Instruktor w przyzakładowej szkole zawodowej w Zakładach Przemysłu Wełnianego w Zielonej Górze. W zakładowej organizacji związkowej pełniła funkcję przewodniczącej komisji kobiecej. Do Sejmu była wybierana w okręgu Zielona Góra, jako bezpartyjna. Członek komisji sejmowych Przemysłu Lekkiego oraz Rzemiosła i Spółdzielczości Pracy. Otrzymała Odznakę „Za zasługi dla rozwoju województwa zielonogórskiego”.
Pochowana na cmentarzu komunalnym starym w Zielonej Górze.

</doc>
<doc id="2871910" url="https://pl.wikipedia.org/wiki?curid=2871910" title="Jekaterynburski Rejon Czkałowski">
Jekaterynburski Rejon Czkałowski



</doc>
<doc id="2871911" url="https://pl.wikipedia.org/wiki?curid=2871911" title="Steve Simonsen">
Steve Simonsen

Steve Preben Arthur Simonsen – (ur. 3 kwietnia 1979 roku) – angielski bramkarz. Karierę rozpoczynał w Tranmere Rovers.
Kariera klubowa.
Na początku w wieku 15 lat grał dla Nottingham Forest F.C. Po opuszczeniu tego klubu rozpoczął karierę w Tranmere Rovers. Po 42 meczach w zespole został wykupiony przez Everton. Była to kwota 3.3000 000 euro. W tym czasie Simonsen był uważany za jednego z najbardziej obiecujących talentów.
Everton.
Po przyjściu do Evertonu w 4 sezonach Simonsen rozegrał tylko 30 meczów. W lipcu 2001 roku bramkarz miał zostać sprzedany do Wigan Athletic, lecz transfer nie doszedł do skutku. W sezonie 2001/2 był podstawowym bramkarzem swojej drużyny. Kiedy nowym trenerem Evertonu został David Moyes bramkarz zasiadł na ławce rezerwowych. Simonsen odrzucił roczne przedłużenie umowy i w 2004 roku opuścił Everton.
Stoke City.
W lipcu 2004 roku podpisał kontrakt ze Stoke. Simonsen był pierwszym bramkarzem, który do 2008 roku rozegrał ponad 150 meczów. Został on uznany graczem Stoke City. Dzięki temu został on nagrodzony nowym kontraktem. W dniu 31 lipca 2007 roku podpisał trzyletni kontrakt. Odegrał ważną rolę w zespole w wywalczeniu awansu do Premier League. W sezonie 2008/9 do klubu dołączył Thomas Sorensen i Simonsen zasiadł na ławce rezerwowych. W marcu 2010 roku bramkarz został wypożyczony na jeden miesiąc do Sheffield Wednesday. Po powrocie do klubu na zasadzie wolnego gracza odszedł ze Stoke. Podczas 6-letniej kariery w barwach Garncarzy rozegrał około 200 meczów.
Sheffield United.
W roku 2010 Simonsen podpisał 2 letni kontrakt z Sheffield.
Preston North End.
16 sierpnia 2012 roku Simonsen podpisał jednoroczny kontrakt z Preston North End. W dniu 10 stycznia doznał kontuzji przeciwko Coventry City. 22 stycznia został zwolniony z obowiązującą umową.
Kariera reprezentacyjna.
Simonsen w roku 1999 roku dołączył do reprezentacji Anglii do lat 21. Nigdy w swojej karierze nie został powołany do seniorskiej reprezentacji narodowej.
Sukcesy.
"Stoke City"
– Football League Championship (2007/8)

</doc>
<doc id="2871912" url="https://pl.wikipedia.org/wiki?curid=2871912" title="Jeffrey Gordon">
Jeffrey Gordon



</doc>
<doc id="2871913" url="https://pl.wikipedia.org/wiki?curid=2871913" title="Jeremy Unser">
Jeremy Unser



</doc>
<doc id="2871914" url="https://pl.wikipedia.org/wiki?curid=2871914" title="Maria Augustyn">
Maria Augustyn

Maria Augustyn z domu Musiał (ur. 28 listopada 1910 w Jaćmierzu, zm. 17 maja 1997 w Rzeszowie) – polska nauczycielka, działaczka oświaty i społeczna, posłanka na Sejm PRL III, IV i V kadencji (1961–1972).
Życiorys.
Urodziła się w Jaćmierzu jako córka Aleksandra w rodzinie małorolnej. Miała siedmioro rodzeństwa. W rodzinnej wsi ukończyła szkołę powszechną, a następnie uczyła się w Prywatnym Żeńskim Seminarium Nauczycielskim w pobliskim Sanoku. Podczas kształcenia utrzymywała się z udzielania korepetycji. Następnie pracowała jako nauczycielka w szkołach na Rzeszowszczyźnie. Wyszła za mąż, urodziła córkę. W 1939 została nauczycielką w jednoklasowej szkole w Rogoźnicy. Pozostała tam po wybuchu II wojny światowej w 1939, w okresie okupacji niemieckiej. Wraz z mężem, który przez pewien czas, jako oficer Wojska Polskiego po wojnie obronnej trafił do niewoli niemieckiej i przebywał w oflagu, byli inicjatorami budowy nowego obiektu szkolnego, wzniesionego w dwa lata jako pierwszy tego typu budynek w tym czasie w regionie. Od 1947 pracowała w szkole podstawowej w Rzeszowie, była pełniącą obowiązki kierownika Szkoły Ćwiczeń, sprawowała stanowiska kierownicze w Wydziale Oświaty prezydium Miejskiej Rady Narodowej w Rzeszowie (jako pierwsza kobieta w województwie rzeszowskim). Od 8 marca 1953 przez dwie kadencje pełniła posadę przewodniczącej Zarządu Okręgu Związku Nauczycielstwa Polskiego. Od 1954 do 1959 odbyła studia na Wydziale Historycznym Uniwersytetu Warszawskiego, uzyskując tytuł magistra historii. Od 1 kwietnia 1960 była dyrektorką Okręgowego Ośrodka Metodycznego w Rzeszowie.
Była wybierana na posła na Sejm PRL III, IV i V w okręgu Rzeszów z ramienia Polskiej Zjednoczonej Partii Robotniczej. Zasiadała w komisjach sejmowych: Wymiaru Sprawiedliwości oraz Oświaty i Nauki. Działała w zarządzie wojewódzkim Ligi Kobiet Polskich, Wojewódzkiej Radzie Kobiet, Wojewódzkim Komitecie Frontu Jedności Narodu oraz Towarzystwie Przyjaciół Dzieci. Uczyniła starania celem uzyskania kredytów na budowę nowego budynku szkoły w rodzinnym Jaćmierzu, otwartej w 1971. Po 1972 przeszła na emeryturę.
Została pochowana na Cmentarzu Wilkowyja w Rzeszowie.

</doc>
<doc id="2871915" url="https://pl.wikipedia.org/wiki?curid=2871915" title="Marian Antczak">
Marian Antczak

Marian Antczak (ur. 10 sierpnia 1913 w Warszawie, zm. 25 sierpnia 1986) – polski robotnik, poseł na Sejm PRL III kadencji.
Życiorys.
Syn Jakuba i Marianny, uzyskał wykształcenie podstawowe. Był robotnikiem rolnym, pracował w państwowym gospodarstwie rolnym Zbroszki jako oborowy. Wstąpił do Polskiej Zjednoczonej Partii Robotniczej, z jej ramienia w 1961 został posłem na Sejm PRL III kadencji z okręgu Ciechanów. W parlamencie zasiadał w Komisji Rolnictwa i Przemysłu Spożywczego.

</doc>
<doc id="2871916" url="https://pl.wikipedia.org/wiki?curid=2871916" title="Johnny Crichton-Stuart">
Johnny Crichton-Stuart



</doc>
<doc id="2871917" url="https://pl.wikipedia.org/wiki?curid=2871917" title="Jekaterynburski Rejon Wierch-Iseckij">
Jekaterynburski Rejon Wierch-Iseckij



</doc>
<doc id="2871918" url="https://pl.wikipedia.org/wiki?curid=2871918" title="Komedia z pomyłek (nowela)">
Komedia z pomyłek (nowela)

Komedia z pomyłek – nowela autorstwa Henryka Sienkiewicza opublikowana po raz pierwszy na łamach "Gazety Polskiej" (styczeń-luty 1878 roku). 
Treść.
Akcja utworu toczy się w spokojnym miasteczku Struck Oil City na Dzikim Zachodzie. Fabuła skupia się wokół konfliktu pomiędzy dwoma mieszkańcami - Hansem Kaschem i Kunegundą Neuman. Oboje byli z pochodzenia Niemcami. Każde z nich założyło w miasteczku grocernię (sklep ze wszystkim). Początkowa ostra konkurencja i walka o klientów szybko przerodziła się we wzajemną nienawiść. Nie było dnia, by któreś z nich nie wyrządziło drugiemu jakiejś przykrości, czy szkody. Po kolejnej awanturze oboje udali się do sądu, a sędzia nie znający dobrze angielskiego, ani niemieckiego, źle zrozumiał w jakiej sprawie przyszli i udzielił im szybkiego ślubu. Paradoksalnie, okoliczność ta sprawiła, że oboje się do siebie zbliżyli.
Na podstawie noweli, w 1967 roku powstał film o tym samym tytule.

</doc>
<doc id="2871919" url="https://pl.wikipedia.org/wiki?curid=2871919" title="Herb gminy Gręboszów">
Herb gminy Gręboszów

Herb gminy Gręboszów przedstawia w zielonej tarczy herbowej dwa pofalowane pasy srebrne, nad nimi złote godło z herbu Nieczuja (ostrzew z zaćwieczonym krzyżem kawalerskim), a u podstawy ukorzeniona wierzba o pięciu konarach także w kolorze złotym.
Godło herbowe Nieczuja odnosi się do niegdysiejszych właścicieli Gręboszowa i Woli Gręboszowskiej, rodu Gremboszewskich. Dwa pofalowane pasy srebrne symbolizują rzeki Wisłę i Dunajec, w widłach których leży gmina Gręboszów. Ukorzeniona wierzba odnosi się do miejscowej flory.
Starania o opracowanie symboli gmina podjęła w 2008 roku, podejmując 30 grudnia uchwałę nr XXIII/139/2008 wyrażającą wolę rozpoczęcia prac związanych z ustanowieniem herbu, flagi, banneru i pieczęci gminy Gręboszów. Autorem opracowania heraldycznego jest Włodzimierz Chorązki z Uniwersytetu Jagiellońskiego w Krakowie, projektów graficznych natomiast Alfred Znamierowski. Projekty przesłano do Ministra Spraw Wewnętrznych i Administracji – Departament Administracji Publicznej w celu zaopiniowania. Komisja Heraldyczna uchwałą z 26 czerwca 2009 zaopiniowała projekty negatywnie, kwestionując użycie herbu Nieczuja z racji zdaniem tejże komisji wcześniejszego i dłuższego pozostawaniu terenów obecnej gminy we władaniu rodów pieczętujących się herbem Półkozic, reprezentowanych m.in. przez Włościeja i Sięgniewa. Komisja oceniła także jako "próbę zastosowania podziału tarczy herbowej okrężną drogą" użycie dwóch pasów srebrnych symbolizujących rzeki.
Z opinią taką nie zgodził się autor opracowania heraldycznego, wskazując na pejoratywne obecnie skojarzenia jakie budzi ośla głowa (godło herbu Półkozic), podczas gdy godło Nieczuja uważa on za co najmniej równie długo używane przez właścicieli gminy, ponadto pierwszymi znanymi właścicielami tych ziem był jeszcze inny ród, używający herbu Awdaniec. Wskazał też na niekonsekwencję Komisji, która opiniowała wcześniej i uznawała za poprawne projekty herbów zawierające fale srebrne, takie jak herb Drzewicy czy herb gminy Michałowice.
W tej sytuacji Rada Gminy Gręboszów uchwaliła herb, flagę i inne symbole gminy uchwałą nr XXXIII/191/2009 z 30 grudnia 2009, mimo negatywnej opinii Komisji Heraldycznej.

</doc>
<doc id="2871920" url="https://pl.wikipedia.org/wiki?curid=2871920" title="Vicente Arsenal">
Vicente Arsenal

Vicente Arsenal (ur. 10 lipca 1948) – filipiński bokser, uczestnik Letnich Igrzysk Olimpijskich 1972. 
W 1972 roku na igrzyskach olimpijskich w Monachium, startował w turnieju w wadze papierowej. Arsenal odpadł już w pierwszej rundzie, po porażce z Jamesem Odworim z Ugandy (Arsenal przegrał przez RSC w drugiej rundzie).

</doc>
<doc id="2871923" url="https://pl.wikipedia.org/wiki?curid=2871923" title="Jekaterynburski Rejon Kirowski">
Jekaterynburski Rejon Kirowski



</doc>
<doc id="2871924" url="https://pl.wikipedia.org/wiki?curid=2871924" title="Jorge Acuña">
Jorge Acuña

Jorge Acuña (ur. 23 sierpnia 1948) – urugwajski bokser, uczestnik Letnich Igrzysk Olimpijskich 1972. 
W 1972 roku na igrzyskach olimpijskich w Monachium, startował w turnieju w wadze muszej. Acuña odpadł już w pierwszej rundzie, po porażce z reprezentantem Ugandy, Leo Rwabwogo (Urugwajczyk przegrał przez RSC w trzeciej rundzie).

</doc>
<doc id="2871928" url="https://pl.wikipedia.org/wiki?curid=2871928" title="3 Żelazna Dywizja Strzelecka">
3 Żelazna Dywizja Strzelecka



</doc>
<doc id="2871929" url="https://pl.wikipedia.org/wiki?curid=2871929" title="5 Chersońska Dywizja Strzelecka">
5 Chersońska Dywizja Strzelecka



</doc>
<doc id="2871931" url="https://pl.wikipedia.org/wiki?curid=2871931" title="Cole Hamels">
Cole Hamels

Colbert Michael Hamels (ur. 27 grudnia 1983) – amerykański baseballista występujący na pozycji miotacza w Chicago Cubs.
Przebieg kariery.
Philadelphia Phillies.
Hamels został wybrany w 2002 roku w pierwszej rundzie draftu z numerem siedemnastym przez Philadelphia Phillies i początkowo występował w klubach farmerskich tego zespołu, między innymi w Scranton/Wilkes-Barre Red Barons, reprezentującym poziom Triple-A. W Major League Baseball zadebiutował 12 maja 2006 w meczu przeciwko Cincinnati Reds. 6 czerwca 2010 w wygranym przez Phillies 10–1 spotkaniu z Arizona Diamondbacks, zaliczył pierwsze w karierze zwycięstwo.
W sezonie 2007 po raz pierwszy wystąpił w Meczu Gwiazd, zaś rok później wystąpił w World Series, w których Phillies pokonali Tampa Bay Rays w pięciu meczach i został wybrany najbardziej wartościowym zawodnikiem finałów. W 2009 zagrał w jednym meczu World Series, jednak ostatecznie Phillies ulegli New York Yankees 2–4.
21 czerwca 2012 w meczu przeciwko San Francisco Giants, po piłce narzuconej przez Matta Caina, zdobył pierwszego w karierze home runa. W lipcu 2012 podpisał nowy, sześcioletni kontrakt wart 144 miliony dolarów.
17 maja 2014 w spotkaniu z Cincinnati Reds rozegranym na Citizens Bank Park zanotował 100. zwycięstwo w MLB. 1 września 2014 w meczu przeciwko Atlanta Braves, wraz z trzema relieverami, Jakem Diekmanem, Kenem Gilesem i Jonathanem Papelbonem, zaliczył no-hittera; to 11. combined no-hitter w historii MLB i 12. no-hitter w historii klubu.
25 lipca 2015 w meczu z Chicago Cubs na Wrigley Field rozegrał 13. w historii klubu no-hittera. W całym spotkaniu oddał 129 narzutów, zaliczył 13 strikeoutów i oddał dwie bazy za darmo. To pierwszy no-hitter przeciwko Chicago Cubs od 9 września 1965, kiedy Sandy Koufax zanotował perfect game.
Texas Rangers.
31 lipca 2015 w ramach wymiany zawodników przeszedł o do Texas Rangers. 12 czerwca 2016 w meczu przeciwko Seattle Mariners został 77. miotaczem w historii MLB, który osiągnął pułap 2000 strikeoutów.
Chicago Cubs.
27 lipca 2018 w ramach wymiany zawodników przeszedł do Chicago Cubs.

</doc>
<doc id="2871932" url="https://pl.wikipedia.org/wiki?curid=2871932" title="Lockheed Martin Space Systems">
Lockheed Martin Space Systems

Lockheed Martin Space Systems Company – amerykańskie przedsiębiorstwo przemysłu rakietowo-kosmicznego, jeden z czterech podstawowych działów koncernu Lockheed Martin. Przedsiębiorstwo zajmuje się produkcją cywilnych i wojskowych sztucznych satelitów, próbników i sond kosmicznych oraz systemów rakietowych.
Siedziba firmy znajduje się w Denver (Kolorado), firma posiada ponadto oddziały w Sunnyvale (Kalifornia), Newtown (Pensylwania) oraz Huntsville (Alabama). Przedsiębiorstwo zatrudnia obecnie ponad 16000 pracowników.
Struktura organizacyjna i wybrane produkty.
Obecnie firma dzieli się na cztery działy:
Strategiczne Systemy Rakietowe.
Dział ten zajmował się wcześniej produkcją rakiet Polaris, Posejdon i Trident.

</doc>
<doc id="2871933" url="https://pl.wikipedia.org/wiki?curid=2871933" title="Said Ahmed El-Ashry">
Said Ahmed El-Ashry

Said Ahmed El-Ashry (arab. سعيد أحمد العشري; ur. 15 sierpnia 1949) – egipski bokser, uczestnik Letnich Igrzysk Olimpijskich 1972 i Letnich Igrzysk Olimpijskich 1976.
W 1972 roku na igrzyskach olimpijskich w Monachium, startował w turnieju w wadze papierowej. W pierwszej fazie zawodów, jego rywalem był Meriga Salou Seriki z Dahomeju (obecnie Benin), z którym wygrał jednogłośnie 5-0. W następnym pojedynku został pokonany przez Jamesa Odworiego z Ugandy (Egipcjanin przegrał przez RSC w drugiej rundzie).
Cztery lata później, startował w wadze muszej. Rozegrał tylko jeden pojedynek, w którym zwyciężył. Pokonał 5-0 reprezentanta Węgier, Sándora Orbána. Nie wystartował w kolejnej fazie rozgrywek, przez co odpadł z rywalizacji.

</doc>
<doc id="2871934" url="https://pl.wikipedia.org/wiki?curid=2871934" title="Michael Mosley">
Michael Mosley



</doc>
<doc id="2871939" url="https://pl.wikipedia.org/wiki?curid=2871939" title="Miki Monrás">
Miki Monrás



</doc>
<doc id="2871940" url="https://pl.wikipedia.org/wiki?curid=2871940" title="Jekaterynburski Rejon Oktiabrskij">
Jekaterynburski Rejon Oktiabrskij



</doc>
<doc id="2871941" url="https://pl.wikipedia.org/wiki?curid=2871941" title="Georg von Hauberrisser">
Georg von Hauberrisser

Georg Joseph Hauberrisser, od 1901 Georg Ritter von Hauberrisser (ur. 19 marca 1841 w Grazu – zm. 17 maja 1922 w Monachium) – austriacko-niemiecki budowniczy i architekt, przedstawiciel stylów historycznych.
Życiorys.
Był synem pochodzącego z Erbach (dziś dzielnica Eltville am Rhein) w Hesji mistrza budowlanego Georga Haberrissera starszego, od 1811 mieszkającego w Grazu. Katolik. Rozpoczął studia w zakresie architektury już w Grazu, w tamtejszym Joanneum (późniejsza Wyższa Szkoła Techniczna). Od 1862 w Monachium, gdzie studiował architekturę u Gottfrieda von Neureuthera, Georga Friedricha Zieblanda i Ludwiga Lange. Później przeniósł się do Berlina, gdzie jego nauczycielami byli Johann Heinrich Strack i Karl Bötticher. W końcu w Wieniu doskonalił swój fach u Friedricha von Schmidta, pod którego wpływem ukształtował swoje zamiłowanie do neogotyku. W 1866 osiadł w Monachium, gdzie rozpoczął swą działalność zawodową. W czasie swojego długiego życia zaprojektował i nadzorował budowy wielu obiektów, uznawanych dziś za czołowe przykłady historyzmu w architekturze. Większość jego budowli prezentuje neogotyk.
Wiele podróżował po krajach niemieckich i ówczesnej Austrii, co miało związek z prowadzonymi przez niego pracami. 1 stycznia 1868 ożenił się z Marią z domu Wessely. Miał z nią ośmioro dzieci, z których jeden z synów, Heinrich Hauberrisser (1872-1945), był również architektem.
Za swe zasługi w 1871 otrzymał złoty medal w Monachium. W 1873 r. zdobył medal honorowy w dziedzinie architektury na Wystawie Światowej w Wiedniu. Od 1874 był członkiem honorowym Akademii Sztuk Pięknych w Monachium, a od 1876 jej profesorem. Posiadał również tytuł doktora honoris causa ówczesnej Wyższej Szkoły Technicznej w Grazu.
Był odznaczony austriackim Orderem Korony Żelaznej, pruskim Orderem Korony i bawarskim Orderem Maksymiliana za Naukę i Sztukę.
Posiadał honorowe obywatelstwo miast Monachium i Kaufbeuren.
Został pochowany na Starym Cmentarzu Południowym w Monachium.

</doc>
<doc id="2871942" url="https://pl.wikipedia.org/wiki?curid=2871942" title="Karl Engel (piłkarz)">
Karl Engel (piłkarz)

Karl Engel (ur. 24 listopada 1952) – szwajcarski piłkarz, w trakcie kariery piłkarskiej grający na pozycji bramkarza.
Kariera piłkarska.
Klub.
Engel w trakcie kariery piłkarskiej występował w kilku klubach szwajcarskich, jak FC Luzern, Servette FC, Neuchâtel Xamax i FC Lugano
Reprezentacja.
W latach 1978−1985 Engel rozegrał 26 meczów w reprezentacji Szwajcarii. W kadrze zadebiutował 6 września 1978 roku w towarzyskim meczu przeciwko reprezentacji USA..

</doc>
<doc id="2871943" url="https://pl.wikipedia.org/wiki?curid=2871943" title="Zamek Frýdlant">
Zamek Frýdlant

Zamek Frýdlant – gotycki, przebudowany w okresie renesansu zamek położony w północnej części Czech, tuż przy granicy z Polską, w kraju libereckim, 24 kilometry na północ od Liberca i 12 kilometrów od granicy polsko-czeskiej.
Historia i architektura zamku.
Zamek należy do największych w Czechach, a zarazem na pograniczu polsko-czeskim. Stanowi również wspaniałe połączenie średniowiecznego zamku z renesansowym pałacem. Został wzniesiony na szczycie góry nad rzeką Witką (cz.Smiedą). Ziemie te od króla czeskiego Przemysława II Ottokara jako lenno otrzymał Rudolf Biberstein i w 1278 roku zlecił budowniczemu rycerzowi Ronovicowi postawienie zamczyska. W okresie wojen husyckich miasto zostało spalone, jednak zamek ocalał. W tym czasie twierdza rozrastała się. Z roku na rok powstawały nowe budynki. W połowie XV wieku zamek został otoczony murem z basztami i nową wieżą, przez którą prowadziło wejście do twierdzy. W latach 30. XVI wieku zamek został rozbudowany już w stylu renesansowym. W latach 1552–1558 należał do królewskiej komory celnej. W 1558 roku został kupiony przez Friedricha von Rederna. W 1582 roku Melchior von Redern (syn Friedricha) całkowicie przebudował go na zamek renesansowy. Powstał wówczas tzw. Dolny Zamek z bogatą dekoracją sgraffitową. W 1602 roku ukończono budowę kaplicy św. Anny, a główna wieża otrzymała renesansowy hełm. Po bitwie na Białej Górze zamek otrzymał Albrecht von Wallenstein. Kolejnym właścicielem został Maciej von Gallas, który w latach 1646–1647 dobudował nowe umocnienia obronne, m.in. bastiony w rogach zamku. W II połowie XVII wieku dziedzicem majątku został Krystian Filip Clam–Gallas. Za jego czasów powstała barokowa sala rycerska. W 1767 roku powstało tzw. Skrzydło Kasztelańskie, a w latach 1867–1870 jednopiętrowe, neorenesansowe skrzydło przy „Zamku Dolnym”. W 1945 roku zamek Frydlant stał się własnością ówczesnego państwa czechosłowackiego, a od 1995 roku prowadzone są na zamku prace rewitalizacyjne i remontowe.
Informacja turystyczna.
W 1801 roku zamek jako pierwszy w Europie Środkowej, został udostępniony zwiedzającym. Obecnie zwiedzać go mogą przez cały rok zarówno wycieczki zorganizowane jak i osoby indywidualne. Zwiedzanie zamku odbywa się z przewodnikiem.

</doc>
<doc id="2871944" url="https://pl.wikipedia.org/wiki?curid=2871944" title="Jekaterynburski Rejon Żeleznodorożnyj">
Jekaterynburski Rejon Żeleznodorożnyj



</doc>
<doc id="2871945" url="https://pl.wikipedia.org/wiki?curid=2871945" title="Hannelore Rönsch">
Hannelore Rönsch

Hannelore Rönsch z domu Heinz (ur. 12 grudnia 1942 w Wiesbaden-Schierstein) – niemiecka polityk, działaczka Unii Chrześcijańsko-Demokratycznej (CDU), posłanka do Bundestagu, w latach 1991–1994 minister do spraw rodziny i osób starszych.
Życiorys.
Ukończyła szkołę handlową, do 1962 pracowała jako urzędniczka w policji kryminalnej, następnie do 1983 w heskim przedsiębiorstwie mieszkaniowym „Nassauische Heimstätte”. W 1963 wstąpiła do CDU. W latach 1983–2002 sprawowała mandat deputowanej do Bundestagu. Od 1994 do 2000 zajmowała stanowisko wiceprzewodniczącej frakcji CDU/CSU w tej izbie. W latach 1991–1994 pełniła funkcję ministra do spraw rodziny i osób starszych. Była przewodniczącą rady kuratorów fundacji Stiftung „Daheim im Heim” (1993–2010) i prezesem stowarzyszenia Niemieckiego Czerwonego Krzyża w Hesji (2000–2014).

</doc>
<doc id="2871946" url="https://pl.wikipedia.org/wiki?curid=2871946" title="Jezioro Pokraczyn">
Jezioro Pokraczyn

 
Jezioro Pokraczyn (także: "Pokraczyńskie") – dystroficzne jezioro położone w gminie Wieleń, pomiędzy Rzecinem i Jasionną, w Puszczy Noteckiej w oddziałach leśnych nr 298 i 299 (Nadleśnictwo Krucz).
W 2011 w akwenie występował bardzo wysoki poziom wód gruntowych. Wcześniej obserwowano tutaj przesuszenie i murszenie torfu. Z roślin występują tu trzcina pospolita i trzęślica modra. Okoliczne torfowiska zarasta natomiast sosna zwyczajna. Jezioro należy do najcenniejszych przyrodniczo zbiorników dystroficznych w lasach pilskich.
Na przełomie sierpnia i września 1944 w rejonie jeziora przebywała 16-osobowa grupa spadochroniarzy Mikołaja Kozubowskiego pseudonim "Merkuriusz". Tutaj nawiązała kontakt z ludnością cywilną wsi Biała.
Podobne walory przyrodnicze prezentuje zlokalizowane w pobliżu jezioro Pustelnik. W niedużej odległości znajdują się też: jezioro Rzecińskie, Rów Rzeciński i Góra Rzecińska.

</doc>
<doc id="2871947" url="https://pl.wikipedia.org/wiki?curid=2871947" title="Gaudencjusz z Brescii">
Gaudencjusz z Brescii



</doc>
<doc id="2871953" url="https://pl.wikipedia.org/wiki?curid=2871953" title="EF80">
EF80

EF80 – lampa elektronowa (pentoda) napięciowa wielkiej częstotliwości o cokole nowalowym, w erze techniki lampowej bardzo często stosowana w elektronicznym sprzęcie powszechnego użytku. Została wprowadzona na rynek przez firmę Philips w 1950 r. jako różniąca się głównie cokołem wersja lampy EF50. Lampa ta była produkowana także w Polsce (ZWLE, ponad 1 mln 300 tys. szt.) i stosowana w radioodbiornikach (np. Calypso, Sonata, Domino), telewizorach (np. Belweder, Szmaragd 902), gramofonach, wzmacniaczach audio, a także w urządzeniach przemysłowych i laboratoryjnych. Amerykańskim odpowiednikiem tej lampy jest 6BX6.
Dane techniczne.
Żarzenie:

</doc>
<doc id="2871954" url="https://pl.wikipedia.org/wiki?curid=2871954" title="Kirsch">
Kirsch

Kirsch (niem. "Kirschwasser") – wysokoprocentowy (38%–50%) napój alkoholowy wytwarzany z owoców wiśni nieprzeznaczonych do bezpośredniego spożycia; surowcem dla niektórych odmian tego likworu bywają i czereśnie. Kirsz w odróżnieniu od wiśniówki jest bezbarwny i nie jest słodki.
Tradycyjnie (od połowy XIX wieku) produkowany jest w Alzacji, ale także w Niemczech (Schwarzwald), Szwajcarii, Włoszech i Austrii. Na jeden litr kirschu zużywa się około 14 kilogramów dojrzałych, zbieranych na początku lipca owoców. Są one miażdżone (częściowo razem z pestkami, co nadaje produktowi nutę smaku gorzkich migdałów) i prasowane, a następnie poddawane naturalnej fermentacji, po czym przeprowadzana jest pojedyncza albo dwukrotna destylacja. Trunek często leżakuje przed wprowadzeniem do sprzedaży, ale unika się beczek, gdyż nadałyby mu barwę.
Napój podaje się schłodzony albo – lepsze jego gatunki – w temperaturze pokojowej (jak brandy). Kirsch wykorzystywany też bywa jako składnik różnego rodzaju potraw, deserów czy ciast, np. w torcie szwarcwaldzkim dodawany jest do masy wiśniowej i nasącza się nim poszczególne warstwy ciasta, a w szwajcarskim fondue oprócz pozostałych składników dodaje się do smaku kieliszek kirscha.

</doc>
<doc id="2871955" url="https://pl.wikipedia.org/wiki?curid=2871955" title="Wital Trubiła">
Wital Trubiła

Wital Waleriewicz Trubiła (biał. Віталь Валер'евiч Трубіла, ur. 7 stycznia 1985 w Brześciu) – białoruski piłkarz grający na pozycji pomocnika. Od 2013 roku jest zawodnikiem klubu Dynama Mińsk.
Kariera klubowa.
Swoją karierę piłkarską Trubiła rozpoczął w klubie Dynama Mińsk. W 2004 roku awansował do kadry pierwszego zespołu i wtedy też zadebiutował w jego barwach w pierwszej lidze białoruskiej. W debiutanckim sezonie wywalczył mistrzostwo Białorusi. W 2005 roku został wypożyczony do klubu FK Daryda.
W 2006 roku Trubiła został zawodnikiem czeskiego zespołu SIAD Most. W 2008 roku spadł z nim do drugiej ligi. Wiosną 2009 przeszedł do Tescomy Zlín. Latem 2009 został piłkarzem Slavii Praga, w której zadebiutował 21 listopada 2009 w zremisowanym 1:1 wyjazdowym meczu z FK Jablonec. W Slavii grał w sezonie 2009/2010.
W 2010 roku Trubiła przeszedł do Bohemians 1905. Swój debiut w nim zanotował 26 lipca 2010 w zremisowanym 1:1 wyjazdowym meczu z FC Hradec Králové. W Bohemians 1905 spędził pół sezonu i w 2011 roku ponownie został zawodnikiem Slavii Praga. W Slavii grał do 2012 roku.
W 2012 roku Trubiła wrócił do Dynamy Mińsk.
Kariera reprezentacyjna.
Trubiła grał w młodzieżowych reprezentacjach Białorusi. 3 czerwca 2011 zadebiutował w dorosłej reprezentacji w zremisowanym 1:1 meczu eliminacji do Euro 2012 z Francją, rozegranym w Mińsku.

</doc>
<doc id="2871956" url="https://pl.wikipedia.org/wiki?curid=2871956" title="ZWLE">
ZWLE



</doc>
<doc id="2871957" url="https://pl.wikipedia.org/wiki?curid=2871957" title="Wołkuszanka">
Wołkuszanka

Wołkuszanka (biał. "Ваўкушанка", lit. "Volkušanka") – rzeka w Polsce i na Białorusi o długości 24 km (w tym 5 km tworzy granicę polsko-białoruską), prawy dopływ Czarnej Hańczy.
Na przeważającym odcinku – od źródeł do 7 kilometra rzeka była w latach osiemdziesiątych uregulowana. Obecnie odzyskuje na niektórych odcinkach naturalny charakter. Ujściowy odcinek o długości 5 kilometrów biegnie wzdłuż granicy państwa do ujścia w Czarnej Hańczy. Otoczenie rzeki stanowią łąki i nieużytki. Wołkuszanka ma szerokość od 3 do 6 metrów i głębokość od 0,3 do 1,5 metra. Dno rzeki na przeważających odcinkach jest piaskowe, liczne są jednak twarde partie dna – żwirowe i kamienisto – żwirowe.
Charakterystyka łowiska.
Rzeka Wołkuszanka wraz z jej dopływami stanowi na całym odcinku krainę pstrąga. Do głównych gatunków ryb należą: pstrąg potokowy, szczupak, okoń, jelec, kleń, miętus oraz płoć.

</doc>
<doc id="2871958" url="https://pl.wikipedia.org/wiki?curid=2871958" title="Keeway Goccia">
Keeway Goccia

Keeway Goccia - skuter z silnikiem dwusuwowym o pojemności 50cm3.
Spokojna linia na dużych 16 calowych kołach i oryginalna stylistyka nawiązuje do klasycznych skuterów włoskich, jest to bliźniaczy model do skutera Benelli Pepe 50 (Keeway od 2005 roku jest właścicielem marki Benelli).

</doc>
<doc id="2871959" url="https://pl.wikipedia.org/wiki?curid=2871959" title="Fed Cup 2013">
Fed Cup 2013

Fed Cup 2013 – 51. edycja tenisowego Pucharu Federacji. Zawody odbywały się w następujących terminach:

</doc>
<doc id="2871963" url="https://pl.wikipedia.org/wiki?curid=2871963" title="Trademark">
Trademark



</doc>
<doc id="2871965" url="https://pl.wikipedia.org/wiki?curid=2871965" title="Ferhan Hasani">
Ferhan Hasani

Ferhan Hasani (mac. Ферхан Хасани, ur. 18 czerwca 1990 w Tetowie) – piłkarz macedoński grający na pozycji bocznego pomocnika. Od 2015 roku jest zawodnikiem klubu Shkëndija Tetowo.
Kariera klubowa.
Swoją karierę piłkarską Hasani rozpoczął w klubie Shkëndija Tetowo. W 2010 roku awansował do kadry pierwszego zespołu. 3 sierpnia 2010 zadebiutował w pierwszej lidze macedońskiej w zremisowanym 0:0 domowym meczu z Teteksem Tetowo. Od czasu debiutu był podstawowym zawodnikiem Shkëndiji. W sezonie 2010/2011 wywalczył ze Shkëndiją tytuł mistrza Macedonii. Latem 2011 zdobył z nią Puchar Macedonii.
Na początku 2012 roku Hasani przeszedł do VfL Wolfsburg. Swój debiut w niemieckiej Bundeslidze zanotował jednak w sezonie 2012/2013, 30 września 2012 w przegranym 0:2 domowym meczu z 1. FSV Mainz 05.
W 2013 roku Hasani przeszedł do Brøndby IF. Grał w nim przez dwa sezony. Zadebiutował w nim 15 września 2013 w wygranym 2:1 domowym meczu z Odense BK.
W 2015 roku Hasani wrócił do Shkëndiji Tetowo.
Kariera reprezentacyjna.
Hasani grał w młodzieżowych reprezentacjach Macedonii. 22 grudnia 2010 zadebiutował w dorosłej reprezentacji w przegranym 0:1 towarzyskim meczu z Chinami, rozegranym w Kantonie. W 46 minucie tego meczu zmienił Bajrama Fetaia.

</doc>
<doc id="2871966" url="https://pl.wikipedia.org/wiki?curid=2871966" title="Dallas Keuchel">
Dallas Keuchel

Dallas Keuchel (ur. 1 stycznia 1988) – amerykański baseballista występujący na pozycji miotacza w Atlanta Braves.
Przebieg kariery.
Keuchel studiował na University of Arkansas, gdzie grał w uniwersyteckiej drużynie Arkansas Razorbacks.
Został wybrany w 2009 roku w siódmej rundzie draftu przez Houston Astros i początkowo występował w klubach farmerskich tego zespołu, między innymi w Oklahoma City RedHawks, reprezentującym poziom Triple-A. W Major League Baseball zadebiutował 17 czerwca 2012 w przegranym meczu przeciwko Texas Rangers.
13 maja 2014 w meczu z Texas Rangers zaliczył pierwszy w MLB complete game shutout. W tym samym roku otrzymał Złotą Rękawicę. W lipcu 2015 został po raz pierwszy w karierze powołany do AL All-Star Team. 19 lipca 2015 w meczu z Texas Rangers ustanowił rekord kariery, zaliczając 13 strikeoutów. W 2015 po raz pierwszy otrzymał nagrodę Cy Young Award.
7 czerwca 2019 został zawodnikiem Atlanta Braves.
Życie prywatne.
Jest synem Denisa i Tresy Keuchelów, ma jedną siostrę – Kristę.

</doc>
<doc id="2871969" url="https://pl.wikipedia.org/wiki?curid=2871969" title="Adam Kowalewski">
Adam Kowalewski

Adam Tadeusz Kowalewski (ur. 12 grudnia 1940 w Wołominie) – polski architekt, urbanista, urzędnik państwowy i dyplomata, wiceminister gospodarki przestrzennej i budownictwa (1989–1992), ambasador RP w Kenii (1992–1996).
Życiorys.
Z zawodu architekt i urbanista po Politechnice Warszawskiej. Uzyskał stopień doktora nauk ekonomicznych. Zawodowo związany z Instytutem Rozwoju Miast i Instytutem Nauk Ekonomicznych PAN. Od 1972 do 1981 pracował na stanowisku dyrektora Biura Planowania Rozwoju Warszawy. W latach 1974–1981 należał do PZPR. W latach 80. ekspert ONZ w krajach Afryki, następnie pracował w ramach zespołu Jerzego Regulskiego nad modelem przyszłego samorządu terytorialnego. Został członkiem rady fundatorów Fundacji Rozwoju Demokracji Lokalnej, w 2005 przewodniczącym rady nadzorczej tej fundacji.
Po powołaniu rządu Tadeusza Mazowieckiego został wiceministrem w Ministerstwie Gospodarki Przestrzennej i Budownictwa, funkcję tę pełnił w latach 1989–1992. Następnie przez cztery lata sprawował urząd ambasadora RP w Kenii, akredytowanym również w Burundi, Rwandzie i Somalii. Był też stałym przedstawicielem w agendach ONZ (UNEP i UN-Habitat). Objął później stanowisko przewodniczącego Głównej Komisji Architektoniczno-Urbanistycznej.
Odznaczenia.
Odznaczony m.in. Krzyżem Oficerskim (2004) i Krzyżem Komandorskim (2009) Orderu Odrodzenia Polski.

</doc>
<doc id="2871970" url="https://pl.wikipedia.org/wiki?curid=2871970" title="Valentino Rovisi">
Valentino Rovisi

Valentino Rovisi (ur. grudzień 1715 w Moenie, zm. 12 marca 1783 w Wenecji) – włoski malarz, freskant okresu rokoka, propagator weneckiego malarstwa dekoracyjnego.
Życie.
Już jako chłopiec w swoim rodzinnym miasteczku zetknął się z malarzami amatorami (m.in. Martinem Gabriellim) i pokochał malarstwo. Wkrótce środowisko Moeny okazało się zbyt małe, aby młody artysta mógł rozwijać swój talent. W 1728 r. jako dwunastoletni chłopiec wyjechał do Wenecji, która w tym czasie była centrum rozwoju kultury i sztuki. Przez pięć lat uczył się zawodu w warsztacie Giovanniego Battisty Tiepola. 
W latach 30., podczas pobytu w Val di Fiemme, stworzył swoje pierwsze dzieła sztuki o charakterze religijnym. W 1743 r. Rovisi powrócił do warsztatu Tiepola w Wenecji, ale już nie jako praktykant, lecz jako pracownik, a nawet współpracownik mistrza. W 1748 r. poślubił Giovannę Ghisler. Miał trójkę dzieci, z których Vincenza współpracowała ze swym ojcem do końca jego życia. Rovisi często podróżował do swojego rodzinnego miasta, Moeny. Po drodze wielokrotnie odwiedzał miejscowości: la Valle del Biois, Falcade, Passo San Pellegrino. Zatrzymywał się także w Agordo, Vallada, Cencenighe i Alleghe. To właśnie w tym regionie powstały najlepsze jego dzieła. 
Valentino zmarł w 1783 roku, jako artysta niedoceniony, biedny, ale pozostawiając liczne świadectwa swojej działalności artystycznej.
Twórczość.
Zasługą Rovisiego jest przeniesienie szkoły malarstwa weneckiego na jego rodzinne tereny. Znaczna część jego prac znajduje się w Moenie i pobliskich miejscowościach: w Val di Fassa, Val di Fiemme, Trydencie i Górnej Adydze. Freski są świadectwem jego działalności w Alleghe, Cembra, Cavedine, Roncegno, Moenie i Pietralbie.

</doc>
<doc id="2871972" url="https://pl.wikipedia.org/wiki?curid=2871972" title="Kirnitzsch">
Kirnitzsch



</doc>
<doc id="2871973" url="https://pl.wikipedia.org/wiki?curid=2871973" title="3H - Hajs, Hajs, Hajs">
3H - Hajs, Hajs, Hajs



</doc>
<doc id="2871974" url="https://pl.wikipedia.org/wiki?curid=2871974" title="Bazylika Wniebowzięcia Najświętszej Maryi Panny w Rudach">
Bazylika Wniebowzięcia Najświętszej Maryi Panny w Rudach



</doc>
<doc id="2871975" url="https://pl.wikipedia.org/wiki?curid=2871975" title="Bazylika Wniebowzięcia NMP w Rudach">
Bazylika Wniebowzięcia NMP w Rudach



</doc>
<doc id="2871976" url="https://pl.wikipedia.org/wiki?curid=2871976" title="Snow Paradise Veľká Rača Oščadnica">
Snow Paradise Veľká Rača Oščadnica

Snow Paradise Veľká Rača Oščadnica – słowacki ośrodek narciarski położony w Kysuckich Beskidach, na zachód od szczytu Wielkiej Raczy, w miejscowości Oszczadnica. 
Na terenie ośrodka znajduje się niecałe 14 km tras zjazdowych, na które składa się 14 tras, z tego 7 niebieskich (łatwe), 4 czerwone (średni stopień trudności) i 2 czarne (trudne). Wszystkie trasy są sztucznie naśnieżane. Istnieją też narciarskie trasy biegowe o długości 1, 3 i 5 km oraz tor saneczkowy. 
Wyciągi.
Wyciągi mogą przewieźć 9700 osób na godzinę.
Pozostałe informacje.
Przy wyciągach znajdują się bezpłatne parkingi. Z centrum Oszczadnicy kursuje także bezpłatny "ski-bus".

</doc>
<doc id="2871978" url="https://pl.wikipedia.org/wiki?curid=2871978" title="FuckTede / Glam Rap">
FuckTede / Glam Rap



</doc>
<doc id="2871980" url="https://pl.wikipedia.org/wiki?curid=2871980" title="Pogromy Żydów na Ukrainie (1918–1920)">
Pogromy Żydów na Ukrainie (1918–1920)

Pogromy Żydów na Ukrainie (1918–1920) – fala masowych mordów żydowskiej ludności cywilnej na terenie Ukrainy podczas wojny ukraińsko-radzieckiej oraz wojny domowej w Rosji między siłami Białych a bolszewikami, jak również, w znacznie mniejszym stopniu, podczas wojny polsko-ukraińskiej. W latach 1918–1920 doszło do 1500 pogromów w ponad 1300 miejscowościach, w których zamordowano od 50 do 250 tysięcy Żydów (wliczając ofiary głodu i epidemii wywołane masową grabieżą i dewastacją mienia) z ok. 1,7 miliona ówczesnej populacji żydowskiej Ukrainy, a kilkadziesiąt tysięcy zostało rannych. Wszystkie siły zbrojne działające na Ukrainie dopuściły się mordów, w szczególności wojska ukraińskie i Siły Zbrojne Południa Rosji.
Szacuje się, że straty materialne dotknęły ponad miliona osób, 50-300 tysięcy dzieci zostało osieroconych, a pół miliona wypędzono z domów lub je opuściło.
Tło historyczne.
Sytuacja Żydów w Imperium Rosyjskim przed pogromami.
Od 1791 roku Żydom zamieszkującym Imperium Rosyjskie wolno było mieszkać prawie wyłącznie w strefie osiedlenia, w zachodniej części państwa. Funkcjonował również zakaz zajmowania stanowisk państwowych i publicznych. W latach 1881–1884 oraz 1903-1906 miały miejsce rozległe fale pogromów.
Podczas I wojny światowej w Armii Imperium Rosyjskiego walczyło prawie pół miliona Żydów. Jednak rosyjskie dowództwo armii było wobec Żydów uprzedzone. Według historyka O. Budnickiego, oficerów w akademiach przekonywano, że Żydzi podważają moc cara, obwiniano ich o nieuznawanie Boga w Jezusie z Nazaretu i – wskazując na odrębność strojów, praktykę religijną oraz własny język – stygmatyzowano ich jako obcych. Podczas wojny ludność obwiniała kolektywnie Żydów o powodowanie niedoborów żywności i inflacji cen, czy np. o szerzenie plotek o braku broni, choć była to jedna z najbardziej powszechnie znanych tajemnic publicznych. Sytuację komplikowało powstanie w Niemczech „Niemieckiego Komitetu Wyzwolenia Rosyjskich Żydów”, którego założyciele postrzegali wojnę z Rosją jako metodę wyzwolenia rosyjskich Żydów od carskiego despotyzmu.
Podczas wycofywania się w 1915 roku oddziałów rosyjskich z Królestwa Kongresowego pod naporem armii Państw Centralnych, dowództwo zbrojne deportowało 250 tysięcy Żydów w głąb Rosji. Do tej liczby dołączyło 350 tysięcy dalszych uchodźców. Często dochodziło do grabieży ich mienia. W nowych siedzibach przybysze nie otrzymali zabezpieczeń prawnych.
Czynnikiem silnie osłabiającym możliwości obrony Żydów był brak własnego państwa, a zwłaszcza armii. Rozproszenie ludności po terytoriach kilku krajów i podział sił podczas I wojny światowej sprawiły, że Żydzi znaleźli się po różnych stronach frontu. Po każdej z tych stron byli kolektywnie oskarżani o sprzyjanie przeciwnikowi, w tym szpiegowanie na rzecz jego armii. Podejrzanych o szpiegostwo zwykle wieszano bez procesu. Według historyka Petera Keneza, większość oskarżeń o dezercję, już po straceniu, okazywała się jednak fałszywa. Wzniecenie atmosfery stygmatyzacji sprawiło, że podczas wycofywania się oddziałów rosyjskich z rejonu Tarnopola latem 1917 roku, doszło do pogromów m.in. w Stanisławowie, Czerniowcach i Tarnopolu.
Po obaleniu caratu, 2 kwietnia 1917 roku Rząd Tymczasowy A. Kiereńskiego zniósł funkcjonującą przez 126 lat Strefę osiedlenia i restrykcje wobec mniejszości narodowych i religijnych. Decyzje te zaowocowały nie tylko rozkwitem żydowskiego życia kulturalnego i politycznego, ale i sprawiły, że Żydzi z ogromnym entuzjazmem poparli rząd Kiereńskiego. W tym czasie najbardziej popieranym ruchem politycznym był syjonizm, do którego zapisanych było 300 tysięcy członków. Do socjalistycznego Bundu w 1917 roku należało 34 tysięcy osób. W tym samym czasie poparcie dla komunizmu było nikłe: spis partyjny z 1922 roku wykazał, że przed rokiem 1917 tylko 958 członków było żydowskiego pochodzenia. Wprawdzie wśród samych komunistów była nadreprezentacja Żydów, jednak Żydzi w swojej masie nie mieli powodów do popierania komunizmu: rząd Kiereńskiego, nadający im równouprawnienie i spoglądający przychylnie na ich rozwój kulturowy, całkowicie ich satysfakcjonował, zaś komunizm jako ideologia ateistyczna i przeciwna prywatnej przedsiębiorczości godziła w judaizm oraz w sposób utrzymywania się większości Żydów.
Pierwsze znaczne pogromy (1917–1918).
Bezpośrednim skutkiem rewolucji październikowej w 1917 roku była destabilizacja wewnętrzna Rosji. Pomiędzy listopadem a grudniem doszło do pogromów i ekscesów antyżydowskich w sześćdziesięciu miejscowościach, w tym w Benderach, Tyraspolu, Charkowie, Kijowie i Witebsku. Niespodziewane wyniesienie żydowskich komunistów na eksponowane stanowiska władzy sowieckiej dodatkowo rozjątrzyło sentymenty antyżydowskie. W obwodach, gdzie żydowscy mieszkańcy stanowili większość, ich wyraźna reprezentacja we władzach przyczyniała się do wzrostu niechęci wśród nieżydowskich mieszkańców, którzy często bunt przeciw decyzjom bolszewików przenosili na ogół Żydów.
Z kolei komuniści w zbiorowości żydowskiej widzieli burżuazję, klasę, z którą walczyli. Podczas wycofywania się Armii Czerwonej z guberni czernihowskiej pod naporem Niemców wiosną 1918 roku wojska bolszewickie, motywując się „walką z burżuazją”, dokonały pogromów na Żydach, m.in. w Czernihowie i Głuchowie, gdzie w ciągu dwóch dni zamordowano około czterystu żydowskich mieszkańców.
W styczniu 1918 Centralna Rada proklamowała niepodległość Ukrainy. Z terytorium, które w późniejszym czasie wejdzie w skład ZSRR, najwięcej Żydów mieszkało właśnie na tym terenie (1,6 mln z 2,6 mln). Żydowska partia socjalistyczna Bund, która popierała ukraińską autonomię, tym razem sprzeciwiła się separacji od Rosji. Inne socjalistyczne partie wstrzymały się od głosu. Brak poparcia rozsierdził ukraiński ruch narodowy.
Już w środku miesiąca doszło do pogromów w Bracławiu, połączonego z grabieżą i podpaleniami. Z kolei 20 stycznia w Kijowie, podczas walk sił ukraińskich z sowieckimi, zabito ponad stu Żydów i splądrowano żydowskie sklepy.
W kwietniu 1918 w wyniku zamachu stanu w porozumieniu z Niemcami, władzę przejął gen. Pawło Skoropadski, a Ukraina funkcjonowała pod nazwą Państwa Ukraińskiego (Hetmanatu). W tym czasie władze wydawały proklamacje zbiorowo obwiniające Żydów za szerzenie antyniemieckich plotek i udział w czarnym rynku. W marcu 1918 w Kijowie, podczas przejmowania miasta przez siły ukraińsko-niemieckie, hajdamacy wyłapywali i rozstrzeliwali Żydów. Doszło również do mordów w Krzemieńczuku i Gogolewie.
W sumie w latach 1917–1918 doszło do 90 pogromów, głównie między sierpniem a październikiem 1917 oraz pomiędzy marcem a majem 1918.
Według P. Keneza, dawna carska Rosja po I wojnie światowej zbrutalizowała się, a z rozpoczęciem wojny domowej duże ilości broni dostały się w ręce nieregularnych sił zbrojnych. Na skutek słabości władzy cywilnej i upadku tradycyjnych więzów, Żydzi stali się szczególnym celem ataków. W nowej, XX-wiecznej wersji antysemityzmu, propagowano zarzut rzekomych intencji zapanowania nad światem (por. np. Protokoły mędrców Syjonu).
W listopadzie 1918 wybuchła wojna polsko-ukraińska. 21 listopada polskie oddziały pod dowództwem Czesława Mączyńskiego przejęły z rąk Armii Halickiej Lwów. Nazajutrz część żołnierzy, cywilów i ochotników milicji wszczęła pogrom ludności żydowskiej i ukraińskiej. Po trzech dniach fali przemocy spośród kilkuset ofiar, zginęło między 52 a 150 Żydów, około 450 odniosło rany, zaś około 500 domów mieszkalnych i sklepów splądrowano. Oddziały generała Józefa Hallera dokonały również pogromów w Samborze i Gródku Jagiellońskim.
Dominacja pogromów ukraińskich (styczeń-lipiec 1919).
Wprowadzenie.
W listopadzie 1918 roku ukraiński Hetmanat został zastąpiony władzą Dyrektoriatu, zaś 22 stycznia 1919 Ukraińska Republika Ludowa połączyła się z Zachodnioukraińską Republiką Ludową. W lutym funkcję prezesa dyrektoriatu objął Symon Petlura. Jednocześnie począwszy od stycznia 1919 r. terytorium ukraińskie od wschodu przejmowała Armia Czerwona. Aby scalić wewnętrznie wojska, Dyrektoriat wykorzystał agitację antysemicką. W miejscach, w których ukraińscy nacjonaliści czuli się zagrożeni, na masową skalę wzniecano pogromy. Według historyka Davida Vitala, do lata 1919 różnorakie siły ukraińskie zamordowały ponad trzydzieści tysięcy żydowskich cywilów, nie wliczając w to dalszych ofiar, które w wyniku rabunku i plądrowania ginęły z powodu rozprzestrzeniania się głodu i chorób zakaźnych.
Przebieg wybranych pogromów.
Przez połowę stycznia 1919 wojska atamana stacjonujące w Owruczu zabiły 80 mieszkańców i splądrowały ok. 1200 domów. Zgromadzonych Żydów na rynku ataman obarczył winą „za bolszewizm” i zażądał wysokiego okupu. Pomimo uzbierania haraczu, rozkaz wstrzymania pogromu nie został usłuchany. Zajścia skończyły się dopiero z wycofaniem się wojsk atamana pod naporem bolszewików. W tym czasie w Żytomierzu żołnierze, do których dołączyli chłopi z okolicznych wiosek, wzniecili pogrom, zabijając 80 osób i plądrując mienie. Dwa miesiące później podczas przejmowania miasta przez wojska Dyrektoriatu, wśród żołnierzy rozpuszczono plotkę o rzekomym zamordowaniu 1300 chrześcijan przez Żydów. Jej kanwą było zabicie przez bolszewików 22 osób, wśród których były również ofiary żydowskie. Delegacja przedstawicieli miasta zdołała przekonać dowództwo, że oskarżenie jest fałszywe, jednak na przekonanie szeregowców było za późno. Pomimo ucieczki wielu Żydów z miasta, w trakcie trwającego pięć dni pogromu, zamordowano 317 osób, a wielu raniono. Gdyby nie postawa części chrześcijańskich mieszkańców, którzy udzielili wielu Żydom schronienia, liczba ofiar byłaby wyższa. Pogrom ustał wraz z ponownym natarciem 24 marca wojsk bolszewickich.
Lutowe masakry w Płoskirowie i przyległym Felsztynie w guberni podolskiej zaliczają się do najkrwawszych aktów przemocy antyżydowskiej w czasie wojny na Ukrainie. W Płoskirowie miejscowi komuniści zaplanowali na 15 lutego wzniecenie zbrojnego powstania. Mimo sprzeciwu żydowskich partii socjalistycznych i ostrzeżeń gwardii miejskiej oraz bez konsultacji z mieszkańcami, komuniści dokonali próby przewrotu. Zostali jednak szybko pokonani przez wojska kozackie. Szef stacjonującej brygady, ataman , wydał wówczas mowę do żołnierzy, w której obwinił za zajścia Żydów, naznaczając ich epitetem „najniebezpieczniejszych wrogów Ukraińców i Kozaków”, i nakazując ich „wytępienie”. Kozacy wtargnęli do domów żydowskich i przez trzy godziny masakrowali całe rodziny. Wstrzymanie pogromu nastąpiło dzięki powiadomieniu o zajściach komendanta frontu. Zdołano jednak zadać śmierć 1200–1400 osobom, a spośród sześciuset rannych wkrótce umarło trzystu. W następnych dniach ataman wydawał proklamacje o retoryce antysemickiej i dopiero uzbieranie okupu oddaliło zagrożenie wznowienia pogromu.
Część komunistycznych rebeliantów usiłowała przejąć pobliski Felsztyn. Słysząc jednak o upadku powstania, rozpierzchli się. Epizod ten przeraził żydowskich mieszkańców miasteczka. 17 lutego kilkuset kozaków okrążyło Felsztyn i nazajutrz rano rozpętali masakrę. Żołnierze zabijali mieszkańców w domach lub po wyciągnięciu na ulicę, a domostwa i sklepy rabowali. Doszło również do licznych gwałtów. Według relacji świadka, szef biura poczty i telegrafu nie zareagował na zajścia, choć był ich świadom. Skutkiem trwającego kilka godzin pogromu życie straciło 600 z 1900 żydowskich mieszkańców miasteczka.
Pomiędzy lutym a kwietniem w rejonie Bałty toczyły się walki między kozakami a bolszewikami. Podczas każdego z ukraińskich przejęć dochodziło do pogromu. W sumie życie straciło 100-120 żydowskich mieszkańców, a dewastacji podległy prawie wszystkie domy i sklepy.
Nierzadko w jednym miejscu pogromy powtarzały się. Pomiędzy majem 1919 a marcem 1921 w Bracławiu doszło do 11-14 zamieszek, w których w sumie zginęło ponad 200 Żydów, a 1200 osób straciło dach nad głową. Z kolei podczas trwającej między 7 kwietnia a 2 maja atmosfery pogromowej w Czarnobylu, z rąk oddziałów chłopskich atamana Struka zginęło 150 żydowskich mieszkańców, a większość mienia zdewastowano. Zdarzało się również wyłapywanie żydowskich pasażerów statków. 7 kwietnia płynące po Dnieprze statki „Baron Ginsburg” i „Kozak” opanowali rebelianci atamana Klimenki. Około 100 Żydów oddzielono od pozostałych pasażerów i utopiono w rzece.
W maju doszło do wzmożenia przemocy. 10 maja we wsi Krywe Ozero w obwodzie mikołajowskim napastnicy pozbawili życia 258 osób, a 150 ranili. Szczególnym okrucieństwem wykazywały się bataliony Hryhorjewa. Pierwotnie uznawały one dowództwo Armii Czerwonej i wspólnie z jej oddziałami w marcu i kwietnia 1919 r. przeprowadził operację zdobycia Chersonia, Mikołajowa i Odessy, jednak z początkiem maja Hryhorjew zmienił stronę. Opublikował „Uniwersał”, w którym nawoływał do obalenia władzy sowieckiej, którą określił jako „obcokrajowców z Moskwy oraz kraju, gdzie ukrzyżowano Chrystusa”. W krótkim czasie jego oddziały dopuściły się szeregu masakr.
Po zajęciu 10 maja Trościańca na Podolu, żydowscy mężczyźni zostali spędzeni do budynku komisariatu. Jednocześnie na zebraniu rady miejskiej rzucono plotkę o rzekomym nadciąganiu odsieczy żydowskiej z okolic. Rozsierdzony tłum ruszył na budynek komisariatu, który ostrzelano i wrzucono do środka granaty, a następnie dobito rannych. Życie straciło od 342 do ponad 400 Żydów. Jednocześnie na mieście plądrowano mienie i gwałcono. W tym samym czasie w Aleksandrowce w guberni kijowskiej w wyniku rozpętania agitacji antyżydowskiej doszło do pogromu, który trwał między 15 a 22 maja. Oddziały Hryhorjewa razem z częścią okolicznej ludności zabiły tam ponad 210 mieszkańców. We wsi rozgorzał głód i epidemia tyfusu.
Do najkrwawszego pogromu tego okresu doszło w Jelizawietgradzie, który 10 maja przejęły oddziały Hryhorjewa. Na ulicach rozkolportowano jego „Uniwersał” i wszczęto agitację. 15 maja żołnierze rozpoczęli pogrom. W typowym przypadku grupa kilku żołnierzy, po wtargnięciu do domu, mordowała jego mieszkańców i łupiła wartościowe mienie. Następnie dom opanowywał tłum, który grabił resztę mienia, ładując je na wozy. W trwającej trzy doby rzezi zginęło od 1300 do 3000 osób, pomimo wielu przypadków ukrycia przez chrześcijan swoich żydowskich sąsiadów. Prawie wszyscy spośród 50 tysięcy żydowskich mieszkańców Jelizawietgradu zostali zepchnięci w stan nędzy. Szpitale były przepełnione rannymi. Pojawił się też głód. Pogrom ustał z ponownym przejęciem Jelizawietgradu przez wojska sowieckie. Podobny przebieg miał pogrom w Czerkasach, gdzie 15 maja oddziały Hryhorjewa zaczęły plądrować żydowskie domy, zabijając ich mieszkańców. Wkrótce do napastników dołączyła część mieszczan. Pomimo ukrywania Żydów przez część chrześcijańskich sąsiadów, w pięciodniowym pogromie życie straciło 700 osób.
Spośród innych pogromów dokonanych w maju przez oddziały Hryhorjewa należy wymienić masakry w Jekaterynosławiu (150 ofiar śmiertelnych), w Kodymie (120 ofiar; pogrom rozpoczął się od wtargnięcia kilkuset chłopów do dzielnicy ubogich Żydów) oraz Aleksandrowce-Fundukiejewce (ponad 160 ofiar).
W Humaniu 35 na 60 tysięcy mieszkańców stanowili Żydzi. W czasach carskich stanowiska administracyjne zajmowali jednak chrześcijanie. Nadejście rządów sowieckich w marcu 1919 sprawiło, że część Żydów dołączyła do władz. Ta zmiana spowodowała, że za radziecką politykę konfiskat żywności obwiniono zbiorowo Żydów. 10 maja wybuchło powstanie antysowieckie i wkrótce oddziały Hryhorjewa wraz z chłopami przejęli miasto. Zaczęto wyszukiwać w domach “komunistów”. W rzeczywistości mordowano przypadkowych Żydów, zaś nieżydowscy komuniści nie byli niepokojeni. W trwającym 10 dni pogromie życie straciło 300-400 osób. Część chrześcijańskich mieszkańców ukryła żydowskich sąsiadów. Doszło również do odmawiania sprzedaży Żydom żywności przez chłopów. Nieco podobna sytuacja była w wieloetnicznym, podolskim Litynie. Nadejście władzy sowieckiej otwarło Żydom możliwość dołączenia do władz, z czego część skorzystała. Jednak wśród mieszkańców nie odnotowano zatargów etnicznych. Gdy jednak 14 maja oddziały atamana przejęły miasto, wszczęły pogrom, w którym zamordowano 100-120 osób. Odnotowano również odmawianie sprzedaży Żydom żywności przez chłopów.
12 maja do podolskiego Hajsyna weszły oddziały atamana wraz okolicznymi chłopami. W pogromie, którego dokonali, zginęło ok. 340-350 żydowskich mieszkańców miasteczka. Przemoc udało się powstrzymać dzięki apelacji rosyjskich intelektualistów w kwaterze głównej. Z kolei w okręgu Radomyśla chłopskie oddziały atamana wszczęły serię pogromów, w których zginęło od 400 do 1000 Żydów.
Najpoważniejszym pogromem dokonanym przez siły ukraińskie w lipcu była masakra w Tulczynie. 14 lipca napastnicy pozbawili życia 519 żydowskich mieszkańców tej miejscowości. Z kolei wejście oddziałów atamana Kozakowa do podolskiego Hołoskowa kosztowało życie 95 Żydów, a większość osady zdewastowano. Pod koniec miesiąca okrążony został ponownie Humań. 29 lipca grupa hajdamaków weszła do miasta i wszczęła pogrom, zabijając 150 osób.
W miejscowości Pohrebyszcze funkcjonował żydowski oddział samoobrony. Gdy jednak 18 sierpnia wkroczyły doń chłopskie oddziały atamana , opór załamał się. Grupy zbrojne wdarły się do Pohrebyszcza i w przeciągu kilku godzin pozbawiły życia 350-400 jego żydowskich mieszkańców. W tym samym miesiącu w miejscowości Justyngrad-Sokołowka oddział atamana „Zelenego” uprowadził 150 Żydów, żądając za uwolnienie wysokiego okupu. Nie udało się uzbierać żądanej kwoty i niemal wszyscy zakładnicy zostali zabici.
Dominacja pogromów sił Białych (wrzesień 1919 – marzec 1920).
Wprowadzenie.
Wielu Żydów sprzeciwiało się kolektywizacji i wiązało swe nadzieje z nadejściem Białych. Doświadczeni ukraińskimi pogromami, skłonni byli zrezygnować z autonomii na rzecz znośnego życia i powrotu rządów prawa.
Jednak armię Białych, zwaną również Armią Ochotniczą, łączyły zakorzenione uprzedzenia antysemickie. Środowisko to sprzeciwiało się ustanowionemu w 1917 roku równouprawnieniu mniejszości. W ich mniemaniu, Żydzi byli odpowiedzialni za upadek caratu i jako całość popierali bolszewizm, zaś Protokoły mędrców Syjonu były szeroko rozpowszechnione wśród oficerów. Agencja propagandy Armii Ochotniczej pod dowództwem Konstantina Sokołowa rozpowszechniała plotki o Żydach strzelających z okien budynków do wycofujących się żołnierzy i o rzekomych żydowskich pułkach. Antysemityzm środowiska Białych wspierany był przez znaczną część kleru prawosławnego, który widział w Żydach bezbożników, chcących przejąć władzę na Świętej Rusi. Natomiast patriarcha moskiewski i całej Rusi Tichon, zwierzchnik Rosyjskiego Kościoła Prawosławnego, jednoznacznie potępił pogromy. W liście pasterskim z 21 lipca 1919 roku pisał, że gwałty na Żydach są „hańbą dla ich sprawców, hańbą dla Kościoła Świętego”.
Jednak największy udział w masakrach z rąk Armii Ochotniczej miały oddziały kozackie, zwłaszcza Kozaków tereckich. Pogromów dokonywano głównie celem grabieży oraz pod wpływem zbiorowego obwiniania Żydów za niepowodzenia w bojach.
Armia Ochotnicza kontrolowała ziemie ukraińskie między latem 1919 a wiosną 1920. Po prawie każdym przejęciu miasta przez oddziały Białych dochodziło do pogromu jego żydowskich mieszkańców. Do szczególnego nasilenia przemocy doszło na przełomie września i października oraz zimą, podczas odwrotu armii Białych pod naporem bolszewików.
Przebieg wybranych pogromów.
We wrześniu 1919 do podkijowskiego Fastowa wkroczyły kozackie oddziały Armii Ochotniczej. Pomiędzy 23 a 26 września dokonały one masakry Żydów, w której straciło życie 1300-1800 osób. Wiele rodzin spalono żywcem we własnych domach. Pozbawiano życia również dzieci oraz ukrywających się w synagogach. Doszło też do gwałtów zbiorowych i grabieży. Władze wojskowe nakazały wstrzymanie pogromu, jednak dzielnica żydowska miasta została zrujnowana.
Trzy tygodnie później siły Armii Ochotniczej wyparły bolszewików z Kijowa. Po wejściu armii 16 października rozgorzał pogrom. Napastnicy wdzierali się do domów, grabili mienie i dokonywali mordów. U szczytu zamieszek na łamach gazet „Wieczernyje Ogni” oraz „Kijewlianin” – organów Czarnej Sotni – opublikowano artykuł oskarżający Żydów o strzelanie do żołnierzy w trakcie przejmowania miasta, podający listę personaliów. Komisja ustanowiona do zbadania tych zarzutów ustaliła wkrótce, że zostały one sfabrykowane (m.in. wiele adresów nie istniało). W trwającej pięć dni fali przemocy pozbawiono życia 500-600 osób.
Do największej eskalacji przemocy doszło w podkijowskim Tetyjowie. 26 marca 1920 oddziały kozackie rozproszyły się po mieście i zaczęły zabijać żydowskich mieszkańców. Kompleks synagogalny, na którego poddaszu skryło się około 1500 osób, został podpalony. Większość udusiła się dymem, a uciekających przez okna uśmiercano. Część chłopów współuczestniczyło w procederze, zabijając Żydów lub wydając ich w ręce napastników i ładując zrabowane mienie na wozy. Na 7 tysięcy żydowskich mieszkańców Tetyjowa zginęło 4-5 tysięcy, zaś prawie całe miasto zostało zrujnowane.
Niektóre miejscowości doświadczały pogromów z kilku stron. Takim miastem była Biała Cerkiew, w której Żydzi byli obiektem przemocy kolejno oddziałów ukraińskich, następnie chłopskich grup atamana Zelenego, a na koniec – oddziałów kozackich w Armii Białych. Całkowitą liczbę ofiar pogromów pomiędzy 1919 a 1920 rokiem podaje się na 300-850 osób.
Bilans i następstwa.
Liczba pogromów.
Według szacunków historyka J.L. Dekel-Chena, w latach 1917–1918 doszło do 90 pogromów. Badacz O. Budnitskii podaje, że pomiędzy 1918 a 1920 doszło na Ukrainie w sumie do 1500 pogromów w ponad 1300 miejscowościach. Z kolei według Miltona Klega tylko w 1919 roku liczba pogromów na Ukrainie wyniosła 1326.
Szacunki liczby ofiar.
Pogromy żydowskiej ludności cywilnej na Ukrainie w latach 1918–1920 były prawdopodobnie największym przed Holocaustem mordem skierowanym przeciwko Żydom, licząc od czasów rzymskich. Po raz pierwszy w historii współczesnej Europy umundurowane siły zbrojne dokonały mordów na ludności cywilnej na tak masową skalę.
Według różnych źródeł życie straciło między 50 a 250 tysięcy osób. Liczba 50-60 tysięcy ofiar podawana jest jako ograniczenie dolne. Eli Heifetz, przewodniczący Wszechukraińskiego Komitetu Pomocy Ofiarom Pogromu, w 1921 roku na podstawie dostępnych mu danych szacował liczbę zabitych na 120 tysięcy. Do tych samych wniosków doszedł w 1999 roku David Vital. Według oszacowań Manusa Midlarsky’ego i Yitzhaka Arada z lat 2005 i 2009, liczba ofiar śmiertelnych wynosiła zaś 150 tysięcy. W szacunki te wliczono zmarłych w następstwie odniesienia ran oraz ofiary głodu i epidemii chorób zakaźnych, będących następstwem pogromów. Oleg Budnitskii w swej monografii wymienia 200 tysięcy ofiar jako szacunek górny. Z kolei według Petera Keneza liczba ofiar śmiertelnych wyniosła ćwierć miliona osób.
Szacunki innych strat.
Opierając się na częściowych raportach Czerwonego Krzyża, E. Heifetz oszacował, że straty materialne dotknęły ponad milion osób. Około 50-300 tysięcy dzieci zostało osieroconych, a pół miliona mieszkańców wypędzono z domów lub je opuścili. Według Z. Gitelmana, w latach 1918–1921 bez regularnego dochodu było 70–80% populacji żydowskiej, choć częściową przyczyną bezrobocia był sowiecki zakaz handlu prywatnego.
Szacunki wkładu sił dokonujących pogromów.
M. Midlarsky i O. Budnitskii podają, że według wcześniejszych oszacowań ukraińscy nacjonaliści Petlury odpowiadali za 54% ofiar, a rosyjska Armia Ochotnicza – za 17%, zaś wojska bolszewickie – 2%. Jednak według statystyk nowszych, przeprowadzonych po otwarciu archiwów rosyjskich, odsetek zabójstw z rąk Armii Ochotniczej może osiągać nawet 50%.
Skutki polityczne.
Wszystkie grupy zbrojne dokonywały pogromów na Żydach i rozpowszechniały antysemityzm. Jedynie wśród bolszewików liczba pogromów była względnie niewielka, zaś propaganda sowiecka zwykle nie wykorzystywała klisz antyżydowskich. Sytuacja ta sprawiła, że pewna część Żydów niejako z konieczności zaczęła popierać bolszewików, mimo wyraźnych różnic w światopoglądzie i stylu życia. Niekiedy po pogromie z rąk sił Białych żydowscy mieszkańcy uchodzili bezpośrednio do stanowisk sowieckich, szukając tam schronienia. W ten sposób zarzut środowisk Białych o poparcie Żydów dla komunizmu, pierwotnie zmyślony, stawał się częściowo samopotwierdzającą się przepowiednią.
Jednak według M. Midlarsky’ego w 1922 roku spośród 1 773 000 ukraińskich Żydów tylko 8250 osób określało się jako komuniści, zaś 5% sowieckich komunistów określała się jako Żydzi.

</doc>
<doc id="2871981" url="https://pl.wikipedia.org/wiki?curid=2871981" title="Leon Pieczyński">
Leon Pieczyński

Leon Pieczyński (ur. 10 kwietnia 1902 w Saarlouis, zm. 11 października 1990 we Wrocławiu) – major piechoty Wojska Polskiego.
Życiorys.
Leon Pieczyński urodził się 10 kwietnia 1902 roku w Saarlouis, w rodzinie Jana, majora lekarza weterynarii armii pruskiej, i Heleny z Drobników, siostry poznańskiego chirurga Tomasza Drobnika. Po wystąpieniu ojca z armii rodzina zamieszkała w Ostrowie Wielkopolskim, gdzie Jan Pieczyński pełnił obowiązki powiatowego lekarza weterynarii.
W latach 1911-1918 był uczniem gimnazjum męskiego w Ostrowie Wlkp. Od 31 grudnia 1918 brał udział w powstaniu wielkopolskim, w składzie kompanii ostrowskiej, która w nocy 31 grudnia 1918 opanowała Ostrów Wielkopolski, tworząc tzw. Republikę Ostrowską. W tej kompanii, a później w 1 kompanii 12 pułku strzelców wielkopolskich brał udział w działaniach powstańczych na południowym froncie (Czarny Las, Granowiec itd).
W lipcu 1919 został odkomenderowany do szkoły podoficerskiej przy 12 pułku strzelców wielkopolskich, którą ukończył w stopniu starszego szeregowca w październiku 1919. W marcu 1920 powołany został do Wielkopolskiej Szkoły Podchorążych Piechoty w Poznaniu i w jej składzie wziął udział w wojnie z bolszewikami. Był celowniczym karabinu maszynowego.
Szkołę podchorążych ukończył w październiku 1920 w stopniu podchorążego, otrzymując przydział do 78 pułku piechoty. We wrześniu 1922 mianowany został podporucznikiem służby stałej. W 1923 został zweryfikowany w stopniu porucznika ze starszeństwem z dniem 1 października 1922 i 18. lokatą w korpusie oficerów piechoty. Pełnił służbę w 37 pułku piechoty w Kutnie, a następnie w 63 pułku piechoty w Toruniu. Z dniem 20 października 1924 został przeniesiony do Korpusu Ochrony Pogranicza i przydzielony do 5 batalionu granicznego na stanowisko dowódcy strażnicy nr 9.
W marcu 1930 został przeniesiony z KOP do 69 pułku piechoty w Gnieźnie, a w marcu 1931 do 11 pułku piechoty w Tarnowskich Górach na stanowisko adiutanta pułku.
W kwietniu 1935 ożenił się ze Stanisławą Górską, z którą miał dwoje dzieci: Janusza urodzonego w 1936 i Marię urodzoną w 1938 w Warszawie. 27 czerwca 1935 awansował na kapitana ze starszeństwem z 1 stycznia 1935 i 50. lokatą w korpusie oficerów piechoty.
1 marca 1936 został przeniesiony do Batalionu Stołecznego w Warszawie, zaliczony do kadry stałej baonu i wyznaczony na stanowisko dowódcy 3. kompanii. Baon Stołeczny był wzorcową jednostką piechoty, dobieraną ze wszystkich pułków piechoty Wojska Polskiego i pełnił służbę reprezentacyjną podczas najważniejszych uroczystości państwowych oraz służbę wartowniczą m.in. przed Grobem Nieznanego Żołnierza i Komendą Miasta.
W czasie kampanii wrześniowej dowodził 3. kompanią Baonu Stołecznego. Wziął udział w obronie Warszawy. Dowodzony przez niego pododdział wchodził w skład pododcinka „Północ” (dowódca - ppłk dypl. Walerian Tewzadze), który stanowił część odcinka „Warszawa–Zachód” (dowódca - płk dypl. Marian Porwit). 13 września 1939, w forcie Bema, podczas bombardowania stolicy przez Luftwaffe otrzymał ranę przestrzałową podudzia prawego. Do 21 października 1939 przebywał na leczeniu w Szpitalu Dzieciątka Jezus w Warszawie, a po wypisaniu został zabrany do niemieckiej niewoli. Przebywał kolejno w oflagach: II A Prenzlau, II E Neubrandenburg, II D Gross-Born i X A Sandbostel.
Wyzwolony przez Anglików w dniu 29 kwietnia 1945, powrócił zimą 1946 do kraju. Nie wstąpił do Ludowego Wojska Polskiego. Wyjechał z rodziną na Dolny Śląsk i osiedlił się w Karpaczu. Był represjonowany: odmawiano mu prawa do pracy i zwalniano, gdy jakąś posadę otrzymał. Na utrzymanie rodziny zarabiała żona Stanisława, która podjęła pracę jako nauczycielka w sanatorium dla dzieci chorych na gruźlicę. Niestety, sama zapadła na gruźlicę. By zdobyć środki utrzymania wynajmują pokoje turystom.
Na początku lat 60. przenieśli się do Wrocławia, gdzie mieszkała ich córka Maria, zamężna Krudowska. 8 listopada 1970 roku kapitan Leon Pieczyński został awansowany do stopnia majora 8 listopada 1972.
Zmarł w dniu 11 października 1990 i jest pochowany na Cmentarzu Grabiszyńskim we Wrocławiu.

</doc>
<doc id="2871982" url="https://pl.wikipedia.org/wiki?curid=2871982" title="Silvia Poll">
Silvia Poll

Silvia Poll Ahrens (ur. 24 września 1970 w Managui, Nikaragua) – kostarykańska pływaczka, dwukrotna olimpijka.
Na igrzyskach panamerykańskich w 1987 zdobyła 8 medali, z czego pięć indywidualnie, a trzy w sztafecie.
W 1988 reprezentowała swój kraj na igrzyskach olimpijskich w Seulu - zdobyła srebrny medal w konkurencji 200 m stylem dowolnym. Ponownie wzięła udział w olimpiadzie w 1992, tym razem bez medalu.
Jej siostra Claudia również jest medalistką olimpijską w pływaniu.

</doc>
<doc id="2871985" url="https://pl.wikipedia.org/wiki?curid=2871985" title="Hrabstwo Rabun">
Hrabstwo Rabun

Hrabstwo Rabun (ang. "Rabun County") – hrabstwo w stanie Georgia w Stanach Zjednoczonych. Według spisu w 2020 roku liczy 16,9 tys. mieszkańców, w tym 87,7% stanowiły białe społeczności nielatynoskie. Jego siedzibą administracyjną jest Clayton.
Geografia.
Według spisu z 2000 roku obszar całkowity hrabstwa obejmuje powierzchnię 376,99 mil2 (976,4 km2), z czego 371,05 mil2 (961,01 km2) stanowią lądy, a 5,94 mil2 (15,38 km2) stanowią wody.
Polityka.
Hrabstwo jest silnie republikańskie, gdzie w wyborach prezydenckich w 2020 roku, 78,1% głosów otrzymał Donald Trump i 20,7% przypadło dla Joe Bidena.
Religia.
Hrabstwo posiada jak na stan Georgia wysoki odsetek katolików (12,4% w 2010). Odsetek hinduistów (8,9% w 2010) jest najwyższy w kraju. Największą organizacją jest Południowa Konwencja Baptystów, w której członkostwo deklaruje 40,9% populacji.

</doc>
<doc id="2871989" url="https://pl.wikipedia.org/wiki?curid=2871989" title="Jämtland (kraina)">
Jämtland (kraina)

Jämtland (wym. szw. , norw. "Jemtland", wym. norw. ) – prowincja historyczna ("landskap") w środkowej Szwecji, położona w południowo-zachodniej części Norrland. Graniczy od południa z Medelpad i Härjedalen, od zachodu z norweskim Trøndelag, od północnego wschodu z Lappland oraz od wschodu z Ångermanland. Do czasu przegranej Danii w wojnie szwedzko-duńskiej i kończącym ją Traktacie w Brömsebro w 1645 wchodziła w skład Norwegii.

</doc>
<doc id="2871990" url="https://pl.wikipedia.org/wiki?curid=2871990" title="Lancashire hotpot">
Lancashire hotpot

Lancashire hotpot (także Lancashire hot pot) – danie kuchni angielskiej w postaci potrawki z jagnięciny, cebuli i ziemniaków.
Potrawa wywodzi się z hrabstwa Lancashire, gdzie dzięki prostej recepturze oraz dostępnym i tanim składnikom (m.in. za sprawą licznie hodowanych w regionie owiec) stanowiła popularne danie wśród chłopów i klasy robotniczej.
Lancashire hotpot przyrządza się z pokrojonych ziemniaków, cebuli i jagnięciny, które umieszcza się w garnku, doprawiając solą, na górze tworząc warstwę z ziemniaków. Tradycyjnie całość zalewa się wodą i gotuje przez kilka godzin na wolnym ogniu; współcześnie potrawę przyrządza się w piekarniku. Dawniej zamiast jagnięciny wykorzystywana była baranina (głównie karczek), nierzadko dodawano także niedrogie ówcześnie ostrygi. Potrawkę często uzupełnia się dodatkowymi składnikami, np. nerkami (dawniej baranimi, obecnie jagnięcymi), marchwią, rzepą czy sosem Worcestershire.

</doc>
<doc id="2871993" url="https://pl.wikipedia.org/wiki?curid=2871993" title="Lancashire hot pot">
Lancashire hot pot



</doc>
<doc id="2871994" url="https://pl.wikipedia.org/wiki?curid=2871994" title="Słodkich snów">
Słodkich snów

Słodkich snów () – hiszpański thriller z 2011 r. w reżyserii Jaume Balagueró.
Opis fabuły.
Cesar to dozorca wzorowo wypełniający swoje obowiązki w luksusowej kamienicy w samym centrum Barcelony. Gdy jednak w jednym z najelegantszych mieszkań wprowadza się elegancka kobieta Clara, w skrytym Cesarze budzi się demon, który zrobi wszystko, by zbliżyć się do fascynującej go kobiety.

</doc>
<doc id="2871996" url="https://pl.wikipedia.org/wiki?curid=2871996" title="Orlen Liga (2013/2014)">
Orlen Liga (2013/2014)

Orlen Liga 2013/2014 – organizowane przez Profesjonalną Ligę Piłki Siatkowej SA (PLPS SA) zmagania najwyższej w hierarchii klasy żeńskich ligowych rozgrywek siatkarskich w Polsce, będących jednocześnie najwyższym szczeblem centralnym (I poziom ligowy). Toczone systemem kołowym z fazą play-off na zakończenie sezonu i przeznaczone dla 10 najlepszych polskich klubów piłki siatkowej. 78. edycja rozgrywek o tytuł Mistrzyń Polski, po raz 9. prowadzona w formie ligi zawodowej.
Rozgrywki.
Faza play-off.
Półfinały.
Mecze o miejsca 5-8
Mecze o miejsca 1-4
Finały.
Mecze o 5 miejsce
Mecze o 3 miejsce
Finał
Dodatkowy turniej.
W związku z powiększeniem ORLEN Ligi do 12 zespołów w kolejnym sezonie i zamknięcia ligi zorganizowano dodatkowy turniej o dwa wolne miejsce w lidze na kolejny sezon. Do udziału w turnieju byli uprawnieni ostatnia drużyna ORLEN Ligi sezonu 2013/2014 i zespoły które zajęły 2. i 3. miejsce w I lidze.
 Terminarz i wyniki 
 Tabela 

</doc>
<doc id="2871999" url="https://pl.wikipedia.org/wiki?curid=2871999" title="Kodeks 0170">
Kodeks 0170

Kodeks 0170 (Gregory-Aland no. 0170), ε 026 (Soden) – grecki kodeks uncjalny Nowego Testamentu na pergaminie, paleograficznie datowany na V lub VI wiek. Rękopis przechowywany jest w Princeton. Do naszych czasów zachowała się jedna karta kodeksu.
Opis.
Do dnia dzisiejszego zachowała się 1 uszkodzona karta kodeksu, z tekstem Ewangelii św. Mateusza 6,5-6.8-10.13-15.17. Według rekonstrukcji karta kodeksu miała rozmiary 25 na 20 cm. Tekst pisany jest dwoma kolumnami na stronę, w 27 linijkach w kolumnie (według rekonstrukcji). Litery są proste, pionowe, raczej wielkie i starannie wykończone.
Tekst dzielony jest według paragrafów z powiększoną pierwszą literą (podobnie jak Kodeks Aleksandryjski).
Tekst.
Tekst kodeksu jest mieszany i reprezentuje różne tradycje tekstualne. Kurt Aland zaklasyfikował go do kategorii III.
W Modlitwie Pańskiej nie zawiera doksologii w Mt 6,13 , podobnie jak א B D Z "f"1.
Historia.
Grenfell i Hunt datowali fragment na V lub VI wiek. W ten sam sposób datuje dziś INTF. Jako miejsce prawdopodobnego powstania kodeksu wskazywany jest Egipt.
Fragment został znaleziony przez Grenfella i Hunta w Oksyrynchos. Odkrywcy wydali tekst fragmentu w 1912 pod numerem 1169. Rękopis został przekazany dla Princeton Theological Seminary ze względu na finansowanie prac w Oksyrynchos.
Na listę rękopisów Nowego Testamentu wciągnął go Ernst von Dobschütz.
Rękopis jest przechowywany w Princeton Theological Seminary (Speer Library, Pap. 11) w Princeton.

</doc>
<doc id="2872009" url="https://pl.wikipedia.org/wiki?curid=2872009" title="Clayton (Idaho)">
Clayton (Idaho)

Clayton – miejscowość w Stanach Zjednoczonych, w stanie Idaho, w hrabstwie Custer.

</doc>
<doc id="2872015" url="https://pl.wikipedia.org/wiki?curid=2872015" title="Jan Felicjan Owidzki">
Jan Felicjan Owidzki

Jan Felicjan Owidzki (ur. 9 czerwca 1852 w Lubiejewie, zm. 1 czerwca 1913 w Warszawie) – polski malarz.
Życiorys.
Od 1868 był uczniem Wojciecha Gersona, a do 1874 prowadzonej przez niego Warszawskiej Klasy Rysunkowej. Ucząc się tam zaprzyjaźnił się z Józefem Chełmońskim, a z Leonem Wyczółkowskim wyjeżdżał na letnie plenery na Lubelszczyznę, Zagłębie Dąbrowskie i w okolice Sandomierza. W 1874 dzięki otrzymanemu z Towarzystwa Zachęty Sztuk Pięknych i funduszu Henryka Siemiradzkiego wyjechał na studia do Cesarskiej Akademii Sztuk Pięknych w Petersburgu, gdzie srebrnym medalem wyróżniono jego rysunek. Po roku opuścił Petersburg i razem z Leonem Wyczółkowskim i Antonim Adamem Piotrowskim wyjechał do Monachium i uczył się tam od 28 października 1875 na Akademii Sztuk Pięknych pod kierunkiem Alexandra Wagnera, Otton Seitza i Ferdinanda Bartha (zgłosił się do Naturklasse). Pod koniec 1878 powrócił na stałe do Warszawy, od 1877 do końca twórczości uczestniczył w konkursach organizowanych przez Towarzystwo Zachęty Sztuk Pięknych. Każdego roku miesiące letnie artysta spędzał w Skrzanach koło Gostynina. Pogarszający się stan zdrowia spowodował, że w 1901 Jan Owidzki zamieszkał u krewnych w Falęcicach i przebywał tam do wiosny 1913. Zmarł 1 czerwca 1913 i spoczął na cmentarzu Powązkowskim w Warszawie (kwatera 169-2-5).

</doc>
<doc id="2872017" url="https://pl.wikipedia.org/wiki?curid=2872017" title="Tomasz Półgrabski">
Tomasz Półgrabski

Tomasz Półgrabski (ur. 11 marca 1973 w Ostrowcu Świętokrzyskim) – polski urzędnik państwowy, podsekretarz stanu (2007–2012, 2012–2014) i sekretarz stanu (2014) w Ministerstwie Sportu i Turystyki, w latach 2014–2015 prezes zarządu PL.2012+, operatora Stadionu Narodowego w Warszawie.
Życiorys.
Ukończył studia w Akademii Wychowania Fizycznego im. Józefa Piłsudskiego w Warszawie oraz studia trenerskie w Akademii Wychowania Fizycznego im. Eugeniusza Piaseckiego w Poznaniu. Na pierwszej z tych uczelni w 2008 w oparciu o rozprawę zatytułowaną "Procesy emocjonalne a poziom czynności ruchowych zawodników tenisa" uzyskał stopień doktora nauk o kulturze fizycznej. W 2011 odbył studia typu MBA z zarządzania sportem na Politechnice Gdańskiej. W 1997 został pracownikiem Urzędu Kultury Fizycznej i Sportu, był koordynatorem programu przygotowań olimpijskich (1998–2000) i sekretarzem generalnym Polskiego Związku Tenisowego (2001–2007).
Od listopada 2007 do stycznia 2012 zajmował stanowisko podsekretarza stanu w Ministerstwie Sportu i Turystyki, zajmując się m.in. koordynacją projektu Orlik 2012. Po niespełna rocznej przerwie w grudniu 2012 powrócił na stanowisko podsekretarza stanu w MSiT, a w kwietniu 2014 został sekretarzem stanu w tymże resorcie. W lipcu tegoż roku odszedł z urzędu w związku z objęciem stanowiska prezesa zarządu spółki PL.2012+, którą kierował do 2015.

</doc>
<doc id="2872023" url="https://pl.wikipedia.org/wiki?curid=2872023" title="Absolwenci Akademii Sztuk Pięknych w Gdańsku">
Absolwenci Akademii Sztuk Pięknych w Gdańsku



</doc>
<doc id="2872032" url="https://pl.wikipedia.org/wiki?curid=2872032" title="Extreme metal">
Extreme metal

Extreme metal – ogólne pojęcie, dotyczące kilku podgatunków muzyki metalowej, które rozwijały się od wczesnych lat 80. XX wieku. Zostało zdefiniowane jako „grupa podgatunków metalu charakteryzujących się transgresją dźwiękową, werbalną i wizualną”. Termin ten zwykle odnosi się do bardziej agresywnego, ostrzejszego, undergroundowego, niekomercjalizowanego stylu związanego z gatunkami: speed metal, thrash metal, black metal, doom metal oraz najbardziej ekstremalnym ze wszystkim – death metalem.
Cechy.
Do metalu ekstremalnego można zaliczyć odmiany undergroundowe, o nadzwyczaj szybkim lub wolnym tempie, z growlingiem, nisko zestrojonymi gitarami, szczególnie agresywne. Pomimo że wiążą się z nim raczej gatunki podziemne, to jednak metal ekstremalny ma dość sporą rzeszę fanów.
Główne gatunki.
Do głównych podgatunków należą:

</doc>
<doc id="2872033" url="https://pl.wikipedia.org/wiki?curid=2872033" title="Kompleks Beskid Spytkowice">
Kompleks Beskid Spytkowice

Kompleks Beskid w Spytkowicach – ośrodek narciarski położony w Spytkowicach w Beskidzie Orawsko-Podhalańskim (Beskid Żywiecki) na północno-zachodnim zboczu Łysej Góry (808 m n.p.m.), będący częścią Kompleksu Wypoczynkowo-Konferencyjnego „Beskid” w Spytkowicach.
Operatorem i właścicielem stacji jest spółka Kompleks „Beskid” Stanisław Majchrowicz Sp.J. z siedzibą w Spytkowicach.
Stacja jest członkiem Stowarzyszenia Polskie Stacje Narciarskie i Turystyczne.
Wyciągi i trasy.
Wyciąg krzesełkowy uruchomiono w 2008 roku.
W skład ośrodka narciarskiego wchodzą:
Między tymi wyciągami przebiegają 4 trasy narciarskie:
Trasy są oświetlone, ratrakowane, dośnieżane i nagłośnione.
Pozostała infrastruktura.
Na terenie ośrodka do dyspozycji narciarzy i snowboardzistów są:
W ośrodku obowiązuje również karnet BeskidSki, który jest ważny też w 7 innych ośrodkach. Są to: Stacja Narciarska Śnieżnica w Kasinie Wielkiej, Centrum Narciarskie Azoty w Krynicy, Stacja Narciarska Limanowa-Ski, Kokuszka w Piwnicznej-Zdroju, PodstoliceSKI w Podstolicach, Ośrodek Narciarsko-Rekreacyjny Ryterski Raj w Rytrze oraz Arena Narciarska Jaworki-Homole

</doc>
<doc id="2872034" url="https://pl.wikipedia.org/wiki?curid=2872034" title="Puchar Federacji 2013">
Puchar Federacji 2013



</doc>
<doc id="2872037" url="https://pl.wikipedia.org/wiki?curid=2872037" title="Jehoszua Borkowski">
Jehoszua Borkowski

Jehoszua Borkowski, Szuki Borkowiski (hebr. יהושע בורקובסקי, ang. "Joshua Borkovsky", ur. 1952 w Riszon le-Cijjon) – izraelski artysta, malarz i rzeźbiarz.
Od 1973 do 1977 studiował w Bezalel Academy of Arts and Design w Jerozolimie, a następnie rozpoczął pracę w Art. Teachers College w Ramat ha-Szaron Od 1979 wykładał teorię rzeźby na macierzystej uczelni, w 1981 wyjechał do Nowego Jorku i studiował Hunter College. Po powrocie został wykładowcą warsztatów artystycznych na Uniwersytecie Hebrajskim w Jerozolimie. W 2003 był finalistą konkursu "„Światło i materia”" zorganizowanego przez The Adi Prize for Jewish Expression In Art and Design.

</doc>
<doc id="2872039" url="https://pl.wikipedia.org/wiki?curid=2872039" title="Tranzytowa Obwodnica Poznania">
Tranzytowa Obwodnica Poznania



</doc>
<doc id="2872040" url="https://pl.wikipedia.org/wiki?curid=2872040" title="Margerine Eclipse">
Margerine Eclipse

Margarine Eclipse – ósmy album studyjny brytyjskiej grupy Stereolab. Został wydany w 2004 roku. To zarazem pierwsza płyta grupy po śmierci Mary Hansen i to jej jest w sporej części poświęcona. W utworach 1. i 10. Zespołowi pomagał Jan St. Werbel z niemieckiej grupy Mouse on Mars.
Lista utworów.
Bonus track zatytułowany "La Spirale" znalazł się na japońskiej edycji albumu.

</doc>
<doc id="2872044" url="https://pl.wikipedia.org/wiki?curid=2872044" title="Österland">
Österland

Österland (lub Österlanden; fiń. "Itämaa") – historyczne określenie jednego z czterech tradycyjnych krajów Szwecji, obejmującego współczesną południową część Finlandii. Od północy obszar Österland graniczył z Österbotten, zaliczanym do Norrland. Termin ten wyszedł stopniowo z użycia już w późnym średniowieczu, w czasach unii kalmarskiej, zastąpiony nazwą Finlandia. 
W skład Österland wchodziły następujące prowincje historyczne ("landskap"):
Terminu Finlandia, w kontekście geograficznym, zaczęto używać na określenie wschodniej części Królestwa Szwecji dopiero na początku XVI w. W średniowieczu terminem Finlandia określano jedynie południowo-zachodnią część kraju, tj. obszar wokół Åbo (Turku) (tzw. Finlandia Właściwa, szw. "Egentliga Finland", fiń. "Varsinais-Suomi").

</doc>
<doc id="2872051" url="https://pl.wikipedia.org/wiki?curid=2872051" title="Obwodnica Północna Aglomeracji Trójmiejskiej">
Obwodnica Północna Aglomeracji Trójmiejskiej



</doc>
<doc id="2872054" url="https://pl.wikipedia.org/wiki?curid=2872054" title="Isidro Metapán">
Isidro Metapán

Asociación Deportiva Isidro Metapán – salwadorski klub piłkarski z siedzibą w mieście Metapán, w departamencie Santa Ana. Obecnie występuje na pierwszym szczeblu rozgrywek – Primera División. Swoje domowe mecze rozgrywa na obiekcie Estadio Jorge "Calero" Suárez.
Historia.
Podwaliny pod rozwój piłki nożnej w mieście Metapán położyły już w latach 50. dwie funkcjonujące w nim drużyny: Atlético Fuentes i ciesząca się większą popularnością CD Isidro Menéndez, założone przez Adána Martíneza i José Castro. Żadna z nich nie zdołała awansować do pierwszej ligi salwadorskiej. Bezpośrednim poprzednikiem Isidro Metapán był jednak powstały w 1979 roku klub CESSA, który pięć lat po założeniu wygrał rozgrywki drugoligowe, dzięki czemu wywalczył awans do Primera División de Fútbol Profesional. W marcu 1986, decyzją walnego zgromadzenia zarządu, zespół CESSA zmienił swoją nazwę na Metapán FC, zaczął używać nowych barw klubowych, a także przeniósł się na obiekt Estadio Óscar Quiteño z miasta Santa Ana. Ekipa ta występowała w najwyższej klasie rozgrywkowej w latach 1983–1992, nie odnosząc w niej większych sukcesów, a do drugiej ligi spadła po przegranych z Cojutepeque FC barażach o utrzymanie. Na pierwszoligowym zapleczu Metapán FC grał w latach 1992–2000, a najbliżej powrotu do Primera División był w 2000 roku, kiedy to dotarł aż dwumeczu finałowego Segunda División de Fútbol Salvadoreño, przegrywając w nim ostatecznie z Atlético Balboa.
W 2000 roku dwie istniejące w Metapán drużyny, CD Isidro Menéndez i Metapán FC, połączyły się, tworząc nowy klub – AD Isidro Metapán. Od razu przystąpił on do rozgrywek drugoligowych, grając na powstałej w latach 90. arenie Estadio Jorge "Calero" Suárez. Już po upływie roku, w sezonie 2000/2001, nowo powstała drużyna, prowadzona przez szkoleniowca Edwina Portillo, awansowała do najwyższej klasy rozgrywkowej, pokonując w decydującym dwumeczu ekipę Jocoro FC. W Primera División klub zadebiutował w wygranym 2:1 meczu z Atlético Balboa i już po kilku latach zaczął być uznawany za jedną z czołowych drużyn Salwadoru, dysponując silną ekipą złożoną zarówno z doświadczonych, jak i młodych graczy. Spotkania z innym klubem z departamentu Santa Ana – CD FAS – dorobiły się statusu meczu derbowego i są określane mianem "Derbi Santaneco". 
Pierwszy poważny sukces piłkarze Isidro Metapán odnieśli podczas jesiennych rozgrywek Apertura 2005, zostając wicemistrzami kraju, po finałowej porażce z zespołem CD Vista Hermosa. Największe osiągnięcia w swojej krótkiej historii klub zaczął notować po powrocie do klubu trenera Edwina Portillo. W wiosennym sezonie Clausura 2007 wywalczył premierowy tytuł mistrza Salwadoru, pokonując w finale ekipę CD Luis Ángel Firpo. W tym samym roku drużyna wzięła również udział w premierowym turnieju międzynarodowym w historii – Copa Interclubes UNCAF, odpadając z niego już w pierwszej rundzie. Kolejne mistrzostwo kraju zespół zdobył półtora roku później, podczas rozgrywek Apertura 2008, a bohaterem spotkania finałowego z CD Chalatenango został bramkarz Isidro – Dagoberto Portillo, który zdobył dwie bramki z rzutów karnych, a w decydującej o ostatecznym triumfie serii jedenastek obronił dwa strzały i wykorzystał swojego karnego. W międzyczasie jako pierwszy salwadorski klub wziął udział w zreformowanych rozgrywkach Ligi Mistrzów CONCACAF. Trzeci tytuł mistrza Salwadoru zespół zanotował w sezonie Clausura 2009, po kolejnym triumfie nad Luis Ángel Firpo, zaś czwarty w rozgrywkach Clausura 2010, dysponując skutecznym duetem napastników, stworzonym przez Léstera Blanco i Urugwajczyka Paolo Suáreza, jedną z legend drużyny i brata Luisa Suáreza, napastnika między innymi Liverpool FC i FC Barcelona.
Kolejne, piąte już mistrzostwo, zawodnicy Isidro Metapán wywalczyli w sezonie Apertura 2010, tym razem pokonując po rzutach karnych drużynę Alianza FC. Następną serię udanych wyników, zarówno na arenie krajowej, jak i międzynarodowej, zapoczątkował 2011 rok, podczas którego zespół w jesiennym sezonie Apertura zdobył szósty tytuł mistrza kraju, triumfując w finale nad Once Municipal, a pół roku później, w rozgrywkach Clausura 2012, notując wicemistrzostwo – na przeszkodzie w odniesieniu kolejnego zwycięstwa stanął klub CD Águila. Prowadzony przez Portillo zespół notował równocześnie dobre występy także w najbardziej prestiżowych rozgrywkach północnoamerykańskiego kontynentu – Lidze Mistrzów CONCACAF, najdalej dochodząc w nich do ćwierćfinału w 2012 roku. Siódmy raz najlepszą drużyną w Salwadorze gracze z Metapán zostali w jesiennym sezonie Apertura 2012, po finałowym triumfie nad Alianzą.
W marcu 2013, po serii słabszych wyników, niespodziewanie zwolniony ze stanowiska został Edwin Portillo – trener prowadzący klub od sześciu lat, który wprowadził go na wyżyny salwadorskiej piłki. Zastąpił go były wielokrotny reprezentant kraju Jorge "Zarco" Rodríguez, jednak zmiana szkoleniowca nie miała wpływu na serię osiągnięć notowanych przez zespół; w przeciągu kolejnego półtora roku drużyna zdobyła trzy mistrzostwa Salwadoru z rzędu – w sezonach Apertura 2013, Clausura 2014 i Apertura 2014. Koniec udanej serii nastąpił dopiero podczas rozgrywek Clausura 2015, kiedy to w dwumeczu finałowym zawodnicy Isidro ulegli ekipie Santa Tecla FC, zdobywając tylko tytuł wicemistrzowski.

</doc>
<doc id="2872056" url="https://pl.wikipedia.org/wiki?curid=2872056" title="Czas kosmiczny">
Czas kosmiczny

Czas kosmiczny (również czas od Wielkiego Wybuchu) – współrzędne czasu, używane w modelach Wielkiego Wybuchu. Dla jednorodnych, rozszerzających się wszechświatów jest definiowany następująco:
Czas kosmiczny jest standardową współrzędną rozwiązania FLRW dla równania Einsteina.

</doc>
<doc id="2872060" url="https://pl.wikipedia.org/wiki?curid=2872060" title="Lindsay Rose">
Lindsay Rose

Lindsay Rose (ur. 8 lutego 1992 w Rennes) – maurytyjski piłkarz francuskiego pochodzenia występujący na pozycji obrońcy w Legii Warszawa oraz w reprezentacji Mauritiusa.
Kariera klubowa.
Rose zawodową karierę rozpoczął w 2010 roku w drugoligowym francuskim klubie Stade Lavallois. 15 stycznia 2013 podpisał kontrakt z Valenciennes FC. W latach 2014–2016 był zawodnikiem Olympique Lyon. W 2016 roku trafił do FC Lorient.
Kariera reprezentacyjna.
W 2008 roku występował w juniorskiej reprezentacji Mauritiusa do lat 17. W latach 2009–2014 reprezentował Francję, skąd pochodzi jego matka, grając w juniorskich i młodzieżowych kadrach tego kraju. W 2017 roku zdecydował się przyjąć powołanie do seniorskiej reprezentacji Mauritiusa na mecz z Gwineą Równikową, w którym nie mógł zagrać z powodu kontuzji. 22 marca 2018 zadebiutował w towarzyskim spotkaniu przeciwko Makau (1:0) na Estádio Campo Desportivo.
Życie prywatne.
Jest synem Maurytyjczyka i Francuzki.

</doc>
<doc id="2872061" url="https://pl.wikipedia.org/wiki?curid=2872061" title="Karl-Heinrich von Stülpnagel">
Karl-Heinrich von Stülpnagel



</doc>
<doc id="2872062" url="https://pl.wikipedia.org/wiki?curid=2872062" title="Bootstrap (framework)">
Bootstrap (framework)

Bootstrap – biblioteka CSS, rozwijana przez programistów Twittera, wydawany na licencji MIT. Zawiera zestaw przydatnych narzędzi ułatwiających tworzenie interfejsu graficznego stron oraz aplikacji internetowych. Bazuje głównie na gotowych rozwiązaniach HTML oraz CSS (kompilowanych z plików Less) i może być stosowany m.in. do stylizacji takich elementów jak teksty, formularze, przyciski, wykresy, nawigacje i innych komponentów wyświetlanych na stronie. Biblioteka korzysta także z języka JavaScript.
Historia.
Wczesne początki.
Bootstrap, pierwotnie nazwany Twitter Blueprint, został opracowany przez Marka Otto i Jacoba Thorntona z Twittera jako platforma zachęcająca do spójności między wewnętrznymi narzędziami. Przed Bootstrapem do tworzenia interfejsu używano różnych bibliotek, co prowadziło do niespójności i dużego obciążenia konserwacją. Według twórcy Twittera Marka Otto:Zebraliśmy się razem z bardzo małą grupą programistów, aby zaprojektować i zbudować nowe wewnętrzne narzędzie i zobaczyliśmy okazję, aby zrobić coś więcej. Zauważyliśmy, że w trakcie tego procesu tworzymy coś znacznie bardziej istotnego niż inne wewnętrzne narzędzie. Kilka miesięcy później skończyliśmy z wczesną wersją Bootstrap jako sposobu dokumentowania i udostępniania wspólnych wzorców projektowych i zasobów w firmie.Po kilku miesiącach tworzenia przez niewielką grupę entuzjastów, wielu programistów z Twittera zaczęło wnosić swój wkład w projekt w ramach Hack Week – tygodnia w stylu hackathonu dla zespołu programistów z Twittera. Projekt został przemianowany z Twitter Blueprint na Bootstrap i wydany 19 sierpnia 2011 roku jako projekt open source. Utrzymywany przez Marka Otto, Jacoba Thorntona oraz niewielką grupę programistów projekt, zaczął gromadzić wokół siebie coraz większą społeczność współtwórców.
Bootstrap 2.
31 stycznia 2012 wydany został Bootstrap 2, który dodał wbudowaną obsługę Glifikonów, kilka nowych komponentów, a także zmiany w wielu z istniejących. Ta wersja obsługuje responsywne projektowanie witryn internetowych, co oznacza, że układ stron internetowych dostosowuje się dynamicznie, biorąc pod uwagę charakterystykę używanego urządzenia (komputer stacjonarny, tablet lub telefon komórkowy).
Bootstrap 3.
19 sierpnia 2013 roku został wydany Bootstrap 3. Przeprojektowano komponenty, aby dostosotwać je do flat design i urządzeń mobilnych. Do Bootstrap 3 dodany został nowy system wtyczek oraz porzucono obsługę Internet Explorer 7 i Firefox 3.6, jednakże został dodany opcjonalny plik polyfill dla tych przeglądarek.
Bootstrap 4.
Zespół Bootstrapa zawiesił prace nad wersją 3, aby mieć więcej czasu na rozwój Bootstrap 4. 23 kwietnia 2015 roku Mark Otto ogłosił, że Bootstrap 4 jest w fazie rozwoju. Pierwsza wersja alfa Bootstrap 4 została wdrożona już 19 sierpnia 2015 roku.
Bootstrap 5.
Bootstrap 5 Alpha został oficjalnie wydany 16 czerwca 2020 roku. Po niespełna pół roku, 7 grudnia 2020 roku, Mark Otto ogłosił wydanie pierwszej wersji Beta. Obecnie najnowszą wersją pakietu jest Beta 2, która została wydana 10 lutego 2021 roku.
Pierwsze przypadki użycia wersji Bootstrap 5 pojawiły się zaledwie kilka dni po oficjalnej premierze, z których najważniejszy to:
Działanie i składnia.
Wywołanie.
Bootstrap wywołujemy poprzez zaciągnięcie odpowiedniej biblioteki CSS oraz opcjonalnie JS (bez pliku JS nie zadziałają wszelkie animacje, np. rozwijane menu).
&lt;link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css"&gt;
&lt;script src="https://maxcdn.bootstrapcdn.com/bootstrap/3.3.7/js/bootstrap.min.js"&gt;&lt;/script&gt;
Struktura 12 kolumn.
Bootstrap używamy dzieląc stronę w pionie na poszczególne rzędy (ang. rows), a rzędy na kolumny (komórki). Szerokość każdej kolumny określana jest liczbą, a suma szerokości w rzędzie powinna być równa 12.
Przykłady:
Przykładowy kod wywołania rzędu z 2 kolumnami, z których prawa jest 2x węższa, to:
&lt;div class="row"&gt;
 &lt;div class="col-sm-8"&gt;zawartość komórki&lt;/div&gt;
 &lt;div class="col-sm-4"&gt;zawartość komórki&lt;/div&gt;
&lt;/div&gt;
Szerokość strony.
Szerokość strony określana jest przez szerokość elementów typu "container". Dwie podstawowe klasy dla "container":
Przykładowy kod szkieletu strony HTML, zakładając, że element header ma być na całą szerokość strony:
&lt;body&gt;
&lt;div class="container" id="menu"&gt;
 &lt;div class="row"&gt;
 &lt;/div&gt;
&lt;/div&gt;
&lt;div class="container-fluid" id="header"&gt;
 &lt;div class="row"&gt;
 &lt;/div&gt;
&lt;/div&gt;
&lt;div class="container" id="tresc"&gt;
 &lt;div class="row"&gt;
 &lt;/div&gt;
&lt;/div&gt;
&lt;div class="container" id="stopka"&gt;
 &lt;div class="row"&gt;
 &lt;/div&gt;
&lt;/div&gt;
&lt;/body&gt;
Dzięki używaniu poprawnych klas dla kontenerów i kolumn strona będzie odpowiednio skalować się i dostosowywać do urządzeń mobilnych.
Klasy mobilne.
Komórka w Bootstrapie może mieć różne proporcje względem sąsiednich, w zależności od szerokości ekranu urządzenia na jakim jest oglądana.
Na przykład układ
&lt;div class="row"&gt;
 &lt;div class="col-xs-12 col-md-8"&gt;zawartość komórki&lt;/div&gt;
 &lt;div class="col-xs-6 col-md-4"&gt;zawartość komórki&lt;/div&gt;
&lt;/div&gt;
oznacza, że pierwsza komórka na telefonach będzie zajmować całą szerokość ekranu, a na średnich i większych ekranach będzie miała 2/3 szerokości wiersza, a po jej prawej będzie druga komórka na 1/3 wiersza.
Odstępy.
Jeśli na danej szerokości ekranu ma pojawić się odstęp na lewo od danej komórki, dodajemy klasę z przedrostkiem mobilnym + "offset-".
Na przykład: 
&lt;div class="row"&gt;
 &lt;div class="col-md-4"&gt;pierwsza komórka&lt;/div&gt;
 &lt;div class="col-md-4 col-md-offset-4"&gt;prawa komórka&lt;/div&gt;
&lt;/div&gt;
W powyższym układzie druga komórka będzie w odstępie 1/3 długości wiersza od pierwszej komórki.

</doc>
<doc id="2872064" url="https://pl.wikipedia.org/wiki?curid=2872064" title="Kamionka-Kolonia">
Kamionka-Kolonia

Kamionka-Kolonia – wieś w Polsce położona w województwie podkarpackim, w powiecie niżańskim, w gminie Krzeszów.
W latach 1975–1998 miejscowość należała administracyjnie do województwa tarnobrzeskiego.
Miejscowość posiada pięć nazwanych ulic:

</doc>
<doc id="2872068" url="https://pl.wikipedia.org/wiki?curid=2872068" title="Vicente Saldívar">
Vicente Saldívar

Vicente Samuel Saldívar García (ur. 3 maja 1943 w mieście Meksyk, zm. 18 lipca 1985 tamże) – meksykański bokser, zawodowy mistrz świata w wadze piórkowej.
Kariera amatorska.
W wieku 17 lat wziął udział w igrzyskach olimpijskich w 1960 w Rzymie, gdzie w wadze piórkowej przegrał pierwszą walkę z Ernestem Chervetem ze Szwajcarii.
Kariera zawodowa.
Rozpoczął karierę boksera zawodowego w 1961. Do końca 1963 stoczył 23 walki, z których przegrał jedną (przez dyskwalifikację). 8 lutego 1964 został mistrzem Meksyku w wadze piórkowej. 1 czerwca tego roku w Tijuanie pokonał byłego mistrza Panamy (i przyszłego dwukrotnego mistrza świata wagi lekkiej) Ismaela Lagunę.
26 września 1964 w Meksyku Saldívar pokonał przez poddanie dotychczasowego mistrza świata w wadze piórkowej Sugara Ramosa i został nowym mistrzem. Miał wówczas 21 lat. Od 1965 walczył stosunkowo rzadko i tylko w obronie tytułu. Pokonał kolejno: Raula Rojasa (7 maja 1965 w Los Angeles przez techniczny nokaut), Howarda Winstone’a (7 września 1965 w Londynie na punkty), Floyda Robertsona (12 lutego 1966 w Meksyku przez nokaut w 2. rundzie), dwukrotnie Mitsunoriego Sekiego (7 sierpnia 1966 we Meksyku na punkty oraz 29 stycznia w Meksyku przez techniczny nokaut w 7. rundzie) i dwukrotnie Winstone’a (15 czerwca 1967 w Cardiff na punkty oraz 14 października 1967 w Meksyku przez TKO w 12. rundzie). Po trzeciej walce z Winstone’em Saldívar ogłosił, że wycofuje się z zawodowego boksu w wieku 24 lat.
Powrócił na ring w 1969, wygrywając 18 lipca w Inglewood na punkty z byłym (i przyszłym) mistrzem świata federacji WBC José Legrą. 9 maja 1970 w Rzymie Saldívar odzyskał tytuł mistrza świata WBC po pokonaniu dotychczasowego czempiona Johnny'ego Famechona na punkty. Stracił jednak pas mistrzowski w pierwszej obronie, po porażce przez poddanie w 12. rundzie 11 grudnia tego roku w Tijuanie z Kuniakim Shibatą. Wygrał potem jedną walkę w 1971 i ponownie wycofał się. Po raz kolejny powrócił w 1973, by zmierzyć się z kolejnym mistrzem świata WBC w wadze piórkowej Éderem Jofre. Jofre, który był wcześniej mistrzem świata w wadze koguciej, liczył już 37 lat, ale wyraźnie pokonał o 7 lat młodszego Saldívara nokautując go w 4. rundzie 21 października w Salvadorze. Była to ostatnia walka Saldívara.
Saldívar pracował później jako trener w Meksyku. Zmarł na atak serca w 1985, w wielu 42 lat. Został wybrany w 1999 do Międzynarodowej Bokserskiej Galerii Sławy.

</doc>
<doc id="2872072" url="https://pl.wikipedia.org/wiki?curid=2872072" title="Vicente Saldivar">
Vicente Saldivar



</doc>
<doc id="2872074" url="https://pl.wikipedia.org/wiki?curid=2872074" title="Paul Ginther">
Paul Ginther



</doc>
<doc id="2872076" url="https://pl.wikipedia.org/wiki?curid=2872076" title="Ronald Bucknum">
Ronald Bucknum



</doc>
<doc id="2872081" url="https://pl.wikipedia.org/wiki?curid=2872081" title="Barany (województwo podkarpackie)">
Barany (województwo podkarpackie)

Barany – przysiółek w Polsce położony w województwie podkarpackim, w powiecie tarnobrzeskim, w gminie Grębów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2872082" url="https://pl.wikipedia.org/wiki?curid=2872082" title="Borek (województwo podkarpackie)">
Borek (województwo podkarpackie)

Borek – osada leśna w Polsce położona w województwie podkarpackim, w powiecie tarnobrzeskim, w gminie Grębów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2872083" url="https://pl.wikipedia.org/wiki?curid=2872083" title="Julien Cousineau">
Julien Cousineau

Julien Cousineau (ur. 17 stycznia 1981 w Saint-Jérôme) – kanadyjski narciarz alpejski, uczestnik Zimowych Igrzysk Olimpijskich 2010 w Vancouver.
Jego najlepszym wynikiem na zimowych igrzyskach olimpijskich jest 8. miejsce osiągnięte w Vancouver w 2010 roku w slalomie.
Cousineau brał udział w czterech edycjach mistrzostw świata. Najlepszym wynikiem Cousineau na mistrzostwach jest 5. miejsce osiągnięte podczas Mistrzostw Świata 2011 w Garmisch-Partenkirchen w slalomie.
Cousineau startuje w Pucharze Świata od sezonu 2002/2003. Zadebiutował w Pucharze Świata 27 października 2002 roku w slalomie w Sölden, jednak nie wszedł do drugiej serii. Pierwsze punkty w Pucharze Świata zdobył 14 stycznia 2003 w Adelboden zajmując 12. miejsce w slalomie.

</doc>
<doc id="2872085" url="https://pl.wikipedia.org/wiki?curid=2872085" title="Wasserburg a.Inn">
Wasserburg a.Inn



</doc>
<doc id="2872086" url="https://pl.wikipedia.org/wiki?curid=2872086" title="Synod w Rimini">
Synod w Rimini

Synod w Rimini (zwany także synodem w Ariminum) – wczesnochrześcijańskie zgromadzenie biskupów Kościoła zachodniego odbyte na polecenie cesarza Konstancjusza II w lipcu 359 r. w Ariminum (współczesne Rimini we Włoszech). Celem synodu było zażegnanie kryzysu ariańskiego. Analogiczny synod odbył się dla biskupów Wschodu w Seleucji.
Historia.
Synod obradował głównie nad interpretacją orzeczeń soboru nicejskiego (325 r.) na temat natury Drugiej Osoby w Trójcy – Jezusa Chrystusa. Wzięło w nim udział ponad czterystu biskupów. Doszło wśród nich do podziału w stosunku do Symbolu przygotowanego na synodzie w Sirmium. Jedni opowiedzieli się za ariańską interpretacją wyrażoną w tym wyznaniu wiary, używającą gr. określenia "homoios" – "podobny" Ojcu, zamiast użytego w Nicei "homousios" – "współistotny". Inni mocno bronili sformułowań Credo nicejskiego. Postanowienia zostały odrzucone przez papieża Liberiusza po odzyskaniu wolności.

</doc>
<doc id="2872087" url="https://pl.wikipedia.org/wiki?curid=2872087" title="Femke Hoogweg">
Femke Hoogweg

Femke Hoogweg – holenderska brydżystka z tytułami World Life Master w kategorii Kobiet (WBF) a także European Master oraz European Champion w kategorii Women (EBL).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2872088" url="https://pl.wikipedia.org/wiki?curid=2872088" title="Nick Colgan">
Nick Colgan

Nicholas Vincent Nick Colgan (ur. 19 września 1973) – irlandzki piłkarz występujący na pozycji bramkarza w Huddersfield Town, gdzie jest także trenerem bramkarzy w akademii.
Colgan krótko grał w klubie z rodzinnego miasta – Drogheda United od 1991 do 1992 roku. Potem przeszedł do Chelsea, której zawodnikiem był w latach 1992–1998. Przez cały ten czas był wypożyczany do innych klubów: Crewe Alexandra, Grimsby Town, Millwall, Brentford i Reading. Z Chelsea przeszedł do Bournemouth, gdzie nie zagrał ani razu w rozgrywkach ligowych. W 1999 roku przeszedł do Hibernian, gdzie do 2004 roku rozegrał 121 meczów ligowych. Wcześniej w sezonie 2003/04 był wypożyczony do Stockport County. Po opuszczeniu Hibernianu podpisał kontrakt z Barnsley. W 2005 roku Colgan został wypożyczony do Dundee United. Całokształt kariery w Barnsley zakończył z dorobkiem 101 meczów ligowych. W 2008 roku przeszedł do Ipswich Town, lecz nie zagrał żadnego meczu, przegrywając rywalizację ze Stephenem Bywaterem. Od sezonu 2008/09 reprezentował barwy Sunderlandu, lecz i tam nie udało się uzyskać miejsca w podstawowym składzie. Po długiej przerwie w grze na boisku Colgan w końcu rozegrał 35 meczów ligowych w Grimsby Town. W roku 2010 został wypożyczony do Huddersfield Town.

</doc>
<doc id="2872089" url="https://pl.wikipedia.org/wiki?curid=2872089" title="Endorf in Oberbayern">
Endorf in Oberbayern



</doc>
<doc id="2872090" url="https://pl.wikipedia.org/wiki?curid=2872090" title="Endorf i.OB">
Endorf i.OB



</doc>
<doc id="2872091" url="https://pl.wikipedia.org/wiki?curid=2872091" title="Melvin Bettenhausen">
Melvin Bettenhausen



</doc>
<doc id="2872092" url="https://pl.wikipedia.org/wiki?curid=2872092" title="Anthony Rolt">
Anthony Rolt



</doc>
<doc id="2872094" url="https://pl.wikipedia.org/wiki?curid=2872094" title="Sal Bartolo">
Sal Bartolo

Salvatore Interbartolo znany jako Sal Bartolo (ur. 5 listopada 1917 w Bostonie, zm. 19 lutego 2002 w Lynn w stanie Massachusetts) – amerykański bokser, zawodowy mistrz świata w wadze piórkowej.
Rozpoczął karierę boksera zawodowego w 1937. Wygrywał większość pojedynków, choć zdarzały się mu porażki. 17 lutego 1939 pokonał go przyszły mistrz świata Petey Scalzo. W następnej walce Bartolo zdobył tytuł mistrza Nowej Anglii w wadze piórkowej, wygrywając z Tonym Dupre. W 1941 przegrał na punkty z Chalkym Wrightem i pokonał m.in. Jacka „Spidera” Armstronga, w 1942 Williego Roache'a, a w 1943 byłego mistrza świata Joeya Archibalda.
9 kwietnia 1943 w Bostonie zmierzył się w walce towarzyskiej z ówczesnym mistrzem świata wagi piórkowej uznawanym przez NYSAC Williem Pepem, przegrywając niejednogłośnie na punkty. W rewanżowej walce 8 czerwca tego roku, również w Bostonie, stawką był tytuł mistrza świata NYSAC. Pep obronił go wygrywając jednogłośnie na punkty.
10 marca 1944 w Bostonie Bartolo został mistrzem świata federacji NBA po wygranej na punkty z obrońcą tytułu Philem Terranovą. Odbywał wówczas służbę wojskową w United States Navy; jest jedynym Amerykaninem, który został bokserskim mistrzem świata podczas służby w mundurze. W rewanżu 5 maja tego roku w Bostonie obronił tytuł po niejednogłośnym zwycięstwie na punkty. Dwukrotnie jeszcze skutecznie walczył w obronie pasa mistrzowskiego, oba razy w Bostonie. 15 grudnia 1944 pokonał Williego Roache'a na punkty, a 3 maja 1946 znokautował w 6. rundzie „Spidera” Armstronga.
7 czerwca 1946 zmierzył się w Madison Square Garden w Nowym Jorku po raz trzeci z Williem Pepem. Stawką był zunifikowany tytuł mistrza świata wagi piórkowej. Pep wygrał przez nokaut w 12. rundzie. Bartolo pauzował po tej walce do stycznia 1949, kiedy to wygrał jeszcze dwie walki i zakończył karierę.
Później prowadził przez ponad 30 lat "Ringside Cafe" w East Boston (części Bostonu).

</doc>
<doc id="2872095" url="https://pl.wikipedia.org/wiki?curid=2872095" title="Endorf">
Endorf



</doc>
<doc id="2872096" url="https://pl.wikipedia.org/wiki?curid=2872096" title="Bernard Lonergan">
Bernard Lonergan

Bernard J.F. Lonergan, SJ (ur. 17 grudnia 1904, zm. 26 listopada 1984) – kanadyjski jezuita, filozof i teolog. Wykładał na Papieskim Uniwersytecie Gregoriańskim i na Uniwersytecie Harvardzkim. Autor wielu prac, najbardziej znane to "Insight: A Study of Human Understanding" (1957) i "Method in Theology" (1972, Metoda w teologii, Warszawa 1976).

</doc>
<doc id="2872099" url="https://pl.wikipedia.org/wiki?curid=2872099" title="Prien a.Chiemsee">
Prien a.Chiemsee



</doc>
<doc id="2872101" url="https://pl.wikipedia.org/wiki?curid=2872101" title="HMS H28">
HMS H28

HMS H28 – brytyjski okręt podwodny typu "H". Zbudowany w latach 1917–1918 w stoczni Vickers w Barrow-in-Furness, gdzie okręt został wodowany 12 marca 1918 roku. Do służby w Royal Navy został przyjęty 26 czerwca 1918 roku.
HMS H28 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tego typu.
W listopadzie 1918 roku okręt należał do Ósmej Flotylli Okrętów Podwodnych ("8th Submarine Flotilla") stacjonującej w Yarmouth
W maju 1929 roku okręt uległ wypadkowi w zderzeniu ze statkiem parowym w Bruges Canal.
18 sierpnia 1944 roku H28 został sprzedany i złomowany w Troon.

</doc>
<doc id="2872104" url="https://pl.wikipedia.org/wiki?curid=2872104" title="Soccer (gra komputerowa)">
Soccer (gra komputerowa)

 – komputerowa gra sportowa wydana przez Inteligent Systems i Nintendo, jest to pierwsza część serii gier sportowych wydanych przez te firmy na Nintendo Entertainment System. Została wydana w Japonii w 1985 roku, a następnie w Stanach Zjednoczonych i Europie w 1987 roku. Gra dostępna jest też na konsolę Wii od 2006 roku dzięki usłudze Virtual Console. Ze względu na bardzo uproszczoną rozgrywkę gra "Soocer" nie zdobyła znaczącej popularności, uzyskując niepochlebne recenzje krytyków.
Rozgrywka.
Celem gry jest umieszczenie piłki w bramce przeciwnika. Gra oferuje możliwość rozgrywki zarówno dla jednego, jak i dla dwóch graczy. W grze można też dokonać wyboru poziomu trudności, a także długości połowy między 15, 30 i 45 jednostkami czasu. W czasie przerwy odgrywana jest animacja przedstawiająca tańczące cheerleaderki. Sterowanie jest bardzo uproszczone: naciśnięcie przycisku B odpowiada za podanie piłki, natomiast przycisk A odpowiada za strzał; w grze nie ma możliwości wykonywania wślizgów, lobów itp.
Drużyny w grze składają się z pięciu zawodników plus bramkarz, którego można kontrolować jedynie podczas wybijania piłki. W grze dostępnych jest siedem drużyn: Brazylia, Hiszpania, Francja, Niemcy Zachodnie, Wielka Brytania, Japonia i Stany Zjednoczone.

</doc>
<doc id="2872105" url="https://pl.wikipedia.org/wiki?curid=2872105" title="HMS H29">
HMS H29

HMS H29 – brytyjski okręt podwodny typu "H". Zbudowany w latach 1917–1918 w stoczni Vickers w Barrow-in-Furness, gdzie okręt został wodowany 8 czerwca 1918 roku. Do służby w Royal Navy został przyjęty 14 września 1918 roku.
HMS H29 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tej klasy.
W listopadzie 1918 roku okręt należał do Ósmej Flotylli Okrętów Podwodnych ("8th Submarine Flotilla") stacjonującej w Yarmouth
9 sierpnia 1926 roku H29 uległ wypadkowi w stoczni HMNB Devonport, w wyniku którego okręt zatonął (zginął jeden członek załogi oraz pięciu pracowników stoczni). 
Okręt został wydobyty i 7 października 1927 roku został sprzedany firmie Ward z Pembroke Dock.

</doc>
<doc id="2872106" url="https://pl.wikipedia.org/wiki?curid=2872106" title="HMS H30">
HMS H30

HMS H30 – brytyjski okręt podwodny typu "H". Zbudowany w latach 1917–1918 w stoczni Vickers w Barrow-in-Furness, gdzie okręt został wodowany 9 maja 1918 roku. Do służby w Royal Navy został przyjęty 19 października 1918 roku.
HMS H30 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tej klasy.
W listopadzie 1918 roku okręt należał do Ósmej Flotylli Okrętów Podwodnych ("8th Submarine Flotilla") stacjonującej w Yarmouth
30 września 1935 roku H30 został sprzedany firmie Cashmore z Newport.

</doc>
<doc id="2872108" url="https://pl.wikipedia.org/wiki?curid=2872108" title="HMS H31">
HMS H31

HMS H31 – brytyjski okręt podwodny typu "H". Zbudowany w latach 1917–1918 w stoczni Vickers w Barrow-in-Furness, gdzie okręt został wodowany 16 listopada 1918 roku. Do służby w Royal Navy został przyjęty 21 lutego 1919 roku.
HMS H31 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tej klasy.
24 grudnia 1941 roku H31, pod dowództwem Lt. F.B. Gibbsa, zaginął w czasie patrolu w Zatoce Biskajskiej, prawdopodobnie po wejściu na minę. Zginęła cała załoga.

</doc>
<doc id="2872109" url="https://pl.wikipedia.org/wiki?curid=2872109" title="Prien">
Prien



</doc>
<doc id="2872110" url="https://pl.wikipedia.org/wiki?curid=2872110" title="Beskidy Kysuckie">
Beskidy Kysuckie



</doc>
<doc id="2872111" url="https://pl.wikipedia.org/wiki?curid=2872111" title="Monopenchelys acuta">
Monopenchelys acuta

Monopenchelys acuta – gatunek morskiej ryby węgorzokształtnej z rodziny murenowatych (Muraenidae), jedyny przedstawiciel rodzaju "Monopenchelys". Jest szeroko rozprzestrzeniony w tropikalnych i subtropikalnych wodach oceanicznych całego świata.
Spotykany na rafach, wśród skał, w szczelinach i na półkach skalnych, na głębokości 13-45 metrów. Prowadzi przydenny tryb życia. Ubarwienie jednolicie brązowe z czerwoną głową i końcówką ogona. Osiąga około 20 cm długości.

</doc>
<doc id="2872112" url="https://pl.wikipedia.org/wiki?curid=2872112" title="Monopenchelys">
Monopenchelys



</doc>
<doc id="2872114" url="https://pl.wikipedia.org/wiki?curid=2872114" title="Hogan Bassey">
Hogan Bassey

Hogan Bassey, ps. Kid, właśc. Okon Bassey Asuquo MBE (ur. 3 czerwca 1932 w Calabar, zm. 26 stycznia 1998 w Lagos) – nigeryjski bokser, zawodowy mistrz świata w wadze piórkowej.
Rozpoczął karierę boksera zawodowego w 1949. Od 1952 walczył w Wielkiej Brytanii, głównie w Liverpoolu. W 1955 zdobył tytuł zawodowego mistrza Imperium Brytyjskiego w wadze piórkowej.
24 czerwca 1957 w Paryżu stoczył pojedynek o tytuł mistrza świata wagi piórkowej, wakujący po rezygnacji Sandy’ego Saddlera. Jego przeciwnikiem był faworyzowany Francuz Chérif Hamia. Bassey zaliczył nokdaun w 2. rundzie, ale potem przeważał i wygrał przez techniczny nokaut w 10. rundzie. Został w ten sposób pierwszym zawodowym mistrzem świata pochodzącym z Nigerii. Obronił tytuł 1 kwietnia 1958 w Los Angeles, wygrywając ze znanym z niezwykle silnego ciosu Ricardo Moreno przez nokaut w 3. rundzie. 20 września tego roku w Bostonie pokonał byłego mistrza świata Williego Pepa przez techniczny nokaut w 9. rundzie.
18 marca 1959 w Los Angeles Bassey zmierzył się w obronie tytułu z Daveyem Moore’em. Został poddany po zakończeniu 13. rundy. Również w walce rewanżowej 18 sierpnia tego roku w Los Aggeles Moore wygrał przez poddanie w 11. rundzie. Była to ostatnia walka Basseya.
Bassey otrzymał Order Imperium Brytyjskiego w 1959. Po zakończeniu kariery pracował jako dyrektor wychowania fizycznego i trener bokserski w Nigerii. Prowadził m.in. reprezentację bokserską Nigerii na igrzyskach olimpijskich w 1980. Zmarł w Apapa w Lagos.

</doc>
<doc id="2872116" url="https://pl.wikipedia.org/wiki?curid=2872116" title="Cobitis caspia">
Cobitis caspia



</doc>
<doc id="2872117" url="https://pl.wikipedia.org/wiki?curid=2872117" title="Chiemsee (ujednoznacznienie)">
Chiemsee (ujednoznacznienie)



</doc>
<doc id="2872118" url="https://pl.wikipedia.org/wiki?curid=2872118" title="Mały Przysłop (Beskid Żywiecki)">
Mały Przysłop (Beskid Żywiecki)

Mały Przysłop (słow. "Maľý Príslop", 996 m) – szczyt w Grupie Wielkiej Raczy w Beskidzie Żywieckim (na Słowacji są to Kysucké Beskydy). Znajduje się w głównym grzbiecie, przez który biegnie granica polsko-słowacka oraz Wielki Europejski Dział Wodny. Mały Przysłop znajduje się w tym grzbiecie pomiędzy Magurą (1073 m) i Wielkim Przysłopem (1037 m). Południowo-zachodnie stoki Małego Przysłopu są słowackie i opadają do doliny Oszczadnicy, północno-wschodnie są polskie i opadają do doliny potoku Plaskurówka.
Nazwa Przysłop jest pochodzenia wołoskiego, często występuje w topograficznym nazewnictwie w całych Karpatach, zarówno polskich, jak i słowackich i rumuńskich i oznacza najczęściej przełęcz lub miejsce na grzbiecie górskim, rzadko szczyt.
Mały Przysłop jest zalesiony, ale dawniej był bardziej bezleśny. na mapie Geoportalu zaznaczone są jeszcze polany na jego polskich stokach, a na zdjęciach lotniczych tej mapy widoczne są trawiaste i zarastające lasem dawne halizny. Na słowackich stokach wielki huragan w 2004 r. powalił znaczną część lasu. Biegnie przez niego czerwony Główny Szlak Beskidzki.

</doc>
<doc id="2872120" url="https://pl.wikipedia.org/wiki?curid=2872120" title="Dora Thewlis">
Dora Thewlis

Dora Thewlis (1890–1976) – brytyjska sufrażystka.
Życiorys.
Dora Thewlis urodziła się w miejscowości Honley (West Yorkshire), jako jedna z siedmiorga dzieci Jamesa i Elizy Thewlis. W wieku 16 lat dołączyła do ruchu sufrażystek (organizacja Women's Social and Political Union), którzy w tamtym okresie nosili się z planem włamania się do Parlamentu (1907). W tymże roku została aresztowana, a jej zdjęcie znalazło się na pierwszej stronie "Daily Mirror" (z napisem: "Suffragettes storm the House"). Prasa określiła ją jako "Baby Suffragette".
Przed pierwszą wojną światową, Dora Thewlis wyemigrowała do Australii.
Jill Liddington opisuje Thewlis jako jedną z zapomnianych bohaterek walki o równouprawnienie kobiet.

</doc>
<doc id="2872121" url="https://pl.wikipedia.org/wiki?curid=2872121" title="Denis Kramar">
Denis Kramar

Denis Kramar (ur. 7 listopada 1991 w Murskiej Sobocie) – słoweński piłkarz występujący na pozycji obrońcy. Jest wychowankiem Rudaru Velenje, skąd był wypożyczony do NK Šmartno. W 2013 roku został zawodnikiem Widzewa Łódź, dla którego rozegrał trzy spotkania w Ekstraklasie. W styczniu 2014 roku podpisał kontrakt z hiszpańskim Getafe CF.

</doc>
<doc id="2872122" url="https://pl.wikipedia.org/wiki?curid=2872122" title="Cobitis caucasica">
Cobitis caucasica



</doc>
<doc id="2872123" url="https://pl.wikipedia.org/wiki?curid=2872123" title="Gstadt a.Chiemsee">
Gstadt a.Chiemsee



</doc>
<doc id="2872125" url="https://pl.wikipedia.org/wiki?curid=2872125" title="Gstadt">
Gstadt



</doc>
<doc id="2872126" url="https://pl.wikipedia.org/wiki?curid=2872126" title="Cobitis elongata">
Cobitis elongata



</doc>
<doc id="2872127" url="https://pl.wikipedia.org/wiki?curid=2872127" title="Cobitis caspia romanica">
Cobitis caspia romanica



</doc>
<doc id="2872128" url="https://pl.wikipedia.org/wiki?curid=2872128" title="Cobitis romanica">
Cobitis romanica



</doc>
<doc id="2872129" url="https://pl.wikipedia.org/wiki?curid=2872129" title="Czarnogóra (Góry Krucze)">
Czarnogóra (Góry Krucze)

Czarnogóra (niem. "Schwarze Berg") – szczyt (góra) o wysokości 621 m n.p.m., położony w środkowej części pasma Gór Kruczych (części Gór Kamiennych), w południowo-zachodniej Polsce, w Sudetach Środkowych.
Charakterystyka.
Lokalizacja.
Czarnogóra położona jest na końcu grzbieciku przechodzącego przez Kierz z Pustelni. Od Kierza, znajdującego się na południowy zachód od szczytu dzieli ją siodło o wysokości ok. 593 m n.p.m. Na północ od wierzchołka wznosi się Anielska Góra, oddzielona od Czarnogóry szeroką doliną. Wzniesienie leży w większości na terenie sołectwa Lipienica, jedynie mały kawałek zachodniego zbocza położony jest na terenie miasta Lubawka.
Stoki.
Stoki są w większości zalesione. Porośnięte są lasem świerkowym z domieszką sosny. Kawałek wschodniego zbocza zajmują użytki rolne, głównie łąki. Przebiegają przez nie liczne leśne drogi. Znajdują się na nich skarpy, osiągające do 3 m.
Szczyt.
Szczyt wzniesienia ma wysokość 621 m n.p.m. Leży na terenie sołectwa Lipienica.
Geologia.
Czarnogóra zbudowana jest głównie z trachitów. Blisko den głębszych dolin znajdują się ponadto złoża piasku.
Turystyka.
Zboczami wzniesienia prowadzą liczne szlaki. Są to:

</doc>
<doc id="2872132" url="https://pl.wikipedia.org/wiki?curid=2872132" title="Antoni Kochanowski ze Stawczan">
Antoni Kochanowski ze Stawczan

Antoni Kochanowski ze Stawczan, herbu Korwin, niem. Anton Freiherr von Kochanowski (ur. 17 listopada 1817 w Tarnopolu, zm. 10 września 1906 w Czerniowcach) – polityk polski czynny na Bukowinie, wieloletni burmistrz Czerniowiec, zarządca Księstwa Bukowiny
Życiorys.
Urodził się jako syn Antoniego Corvinusa Kochanowskiego (1785–1840), właściciela majątków Stawczany i Kiczera, z rodu wywodzącego się według rodzinnej tradycji od zmarłego bez potomstwa w linii męskiej Jana Kochanowskiego.
W 1823 r. jego rodzice przenieśli się do Czerniowiec, gdzie Antoni w latach 1827–1835 uczęszczał do gimnazjum. Naukę kontynuował na Wydziale Prawa Uniwersytetu Lwowskiego. Po ukończeniu studiów w roku 1847 pracował w Stanisławowie. W 1850 r. wrócił do Czerniowec, gdzie decyzją austriackiego ministerstwa sprawiedliwości z 13 sierpnia 1850 został mianowany przedstawicielem prawnym, potem w latach 1868–1875 prezesem Bukowińskiej Izby Adwokackiej.
Antoni Kochanowski został członkiem Niemieckiej Partii Liberalnej (Deutschliberale Partei) działającej na obszarze Monarchii Habsburgów i z jej ramienia uczestniczył w następnych dziesięcioleciach w licznych instytucjach społecznych. Od momentu utworzenia rady miejskiej Czerniowiec w roku 1864 był jej członkiem. Ze względu na jego zdolności organizacyjne, celowość, zrównoważenie i umiejętność kierowania pracą kolegów w 1866 r. radni wybrali po dymisji Jakoba Rittera von Petrowicz go na burmistrza na pozostałe dwa lata kadencji i ponownie w latach 1868 i 1872. Równocześnie w 1866 wybrany został na posła do Reichsratu (parlamentu), a w 1868 został wybrany na posła do bukowińskiego Landtagu (parlamentu regionalnego). Tę funkcję sprawował do 1904 r. Był także zastępcę przewodniczącego Landtagu. Jednocześnie od 1868 był wicepremierem (ponownie wybrany w 1871) rządu Bukowiny. Wiosną 1874 r. deputowani do Landtagu wybrali Kochanowskiego na premiera rządu Bukowiny. Zrezygnował wtedy z funkcji burmistrza, ale pozostał członkiem rady miejskiej. Premierem rządu Bukowiny był po ponownych wyborach w roku 1878 do roku 1884.
Antoni Kochanowski na szczeblu regionalnym i państwowym konsekwentnie bronił interesów Czerniowiec i aktywnie lobbował na rzecz projektu założenia Uniwersytetu w Czerniowcach. Z jego inicjatywy w latach 1874–1875 zbudowany został bukowiński Landtag (obecnie Miejski Pałac Uczniów i Młodzieży przy ul. Metropolity A. Szeptyckoho 10), który otwarto 4 października 1875 r. uroczyście jednocześnie z uruchomieniem Uniwersytetu.
Kiedy w 1887 zmarł burmistrz Czerniowiec Wilhelm von Klimesch, Kochanowski miał wprawdzie 70 lat, ale zachował młodzieńczą energię, jasny umysł i postępowe poglądy. Te cechy, pomnożone przez ogromne doświadczenie, dały deputowanym rady miejskiej wiosną 1887 roku powód do ponownego wyboru go na burmistrza Czerniowiec, którym pozostał do 1905. W latach 1890–1904 był ponownie wicepremierem Bukowiny.
Pod jego zarządem Czerniowce rozkwitły w sposób bezprecedensowy. 2 listopada 1895 roku oddano do użytku wodociągi i kanalizację. Wybudowano elektrownię, dzięki której 5 lutego 1896 r. na głównych ulicach zapaliły się latarnie elektryczne, a sala posiedzeń w ratuszu została po raz pierwszy oświetlona elektrycznie 3 marca. Przy tej okazji radni zgotowali burmistrzowi owację. 18 lipca 1897 r. w mieście rozpoczął się ruch tramwajowy. Kochanowski był prezesem Czerniowieckiego Towarzystwa Elektrowni i Tramwajów, ponieważ te przedsiębiorstwa zostały utworzone z funduszy gminnych i były własnością komunalną.
Następnie rada miasta pod przewodnictwem Kochanowskiego zdecydowała się pokryć ulice kostką brukową, na którą przeznaczono znaczne fundusze. Ukoronowaniem działalności burmistrza była budowa nowego teatru. Wiodące banki chętnie udzieliły dynamicznie rozwijającemu się miastu korzystnych kredytów, które pozwoliły w rekordowym czasie – w zaledwie 15 miesięcy – zbudować prawdziwą świątynię muz, która jest jednym z najlepszych obiektów teatralnych w Europie, zarówno pod względem architektury jak i wnętrz. Na początku XX w. Czerniowce zyskały europejski wygląd, z którego mieszkańcy miasta są do dziś dumni.
Przez wiele lat Kochanowski stał na czele Miejskiej Rady Szkolnej, Lokalnej Rady Sanitarnej, Rady dla Potrzebujących i Funduszu dla Potrzebujących. Był członkiem zarządów instytucji finansowych i przemysłowych powołanych przy udziale rady miasta, na czele z Bukowińską Kasą Oszczędnościową. Z jego pomocą w latach 1900-1901 powstał piękny budynek administracyjny pierwszej instytucji bankowej w Czerniowcach i Bukowinie (obecnie Muzeum Sztuki). Burmistrz był także wiceprezesem Towarzystwa Kolei Lokalnych Bukowiny. 
10 kwietnia 1873 jako odznaczony orderem Żelaznej Korony został podniesiony do dziedzicznego stanu szlacheckiego z dodatkiem „von Stawczan“ do nazwiska. Najwyższym postanowieniem cesarza Franciszka Józefa I z 30 listopada 1898 z okazji 50-lecia panowania został obdarzony godnością barona.
Od 1889 był honorowym obywatelem i honorowym burmistrzem miasta Czerniowiec. Antoni Kochanowski sprzyjał polskiej ludności Czerniowiec. W 1869 patronował utworzeniu Polskiego Towarzystwa Bratniej Pomocy w Czerniowcach. Był jednym z pierwszych członków Czytelni Polskiej. W 1885 wystąpił z inicjatywą stworzenia gimnazjum z ukraińskim językiem wykładowym. W 1868 wystąpił z wnioskiem o utworzenie w Czerniowcach wyższego studium prawniczego, później wniosek rozszerzono o utworzenie uniwersytetu.
Na jego cześć władze Czerniowiec nadały jednej z ulic miasta nazwę „Bürgermeister-Kochanowski-Gasse”. .

</doc>
<doc id="2872135" url="https://pl.wikipedia.org/wiki?curid=2872135" title="Pseudechidna brummeri">
Pseudechidna brummeri

Pseudechidna brummeri – gatunek morskiej ryby węgorzokształtnej z rodziny murenowatych (Muraenidae), jedyny przedstawiciel rodzaju "Pseudechidna".
Gatunek ten występuje w Oceanie Indyjskim i w zachodniej części Oceanu Spokojnego. Dorasta do około 100 cm długości.

</doc>
<doc id="2872136" url="https://pl.wikipedia.org/wiki?curid=2872136" title="Sabenejewia larvata">
Sabenejewia larvata



</doc>
<doc id="2872137" url="https://pl.wikipedia.org/wiki?curid=2872137" title="Cobitis taenia conspersa">
Cobitis taenia conspersa



</doc>
<doc id="2872139" url="https://pl.wikipedia.org/wiki?curid=2872139" title="Cobitis larvata">
Cobitis larvata



</doc>
<doc id="2872142" url="https://pl.wikipedia.org/wiki?curid=2872142" title="Rasa konia domowego">
Rasa konia domowego



</doc>
<doc id="2872143" url="https://pl.wikipedia.org/wiki?curid=2872143" title="Breitbrunn a.Chiemsee">
Breitbrunn a.Chiemsee



</doc>
<doc id="2872146" url="https://pl.wikipedia.org/wiki?curid=2872146" title="Kierz (Góry Krucze)">
Kierz (Góry Krucze)

Kierz (niem. "Die Kierze") – dwuwierzchołkowy szczyt w środkowej części Gór Kruczych, pomiędzy Czarnogórą na północy, a Miejską Górką na południu, o wysokości 662 i 650 m n.p.m. Wyższa jest kulminacja zachodnia.
Kierz stanowi zwornik grzbietu sąsiadującego na południu z Miejską Górką, a na północy z Czarnogórą. Ku zachodowi odchodzi od niego boczne ramię zwane Pustelnią, które opada do doliny Bobru. Wschodnie zbocza Kierza przecinają płytkie dolinki lewych dopływów Zadrny
Kierz zbudowany jest z permskich porfirów (trachitów), które na wyższym wierzchołku tworzą niewielkie skupisko skałek. Porośnięty jest lasem świerkowym regla dolnego.
Przez siodło między wierzchołkami Kierza przechodzi szlak turystyczny - Główny Szlak Sudecki - czerwony – prowadzący z Lubawki do Krzeszowa. 

</doc>
<doc id="2872147" url="https://pl.wikipedia.org/wiki?curid=2872147" title="Alberto Gainza Paz">
Alberto Gainza Paz

Alberto Gainza Paz (ur. 16 marca 1899, zm. 26 grudnia 1977), argentyński przedsiębiorca prasowy, dziennikarz i działacz polityczny.
W okresach 1943-1951 i 1956-1977 wydawał wpływowy dziennik "La prensa". Od 1951 do 1956 przebywał na emigracji po tym, jak będąc przeciwnikiem rządów prezydenta Juana D. Peróna został pozbawiony gazety.

</doc>
<doc id="2872148" url="https://pl.wikipedia.org/wiki?curid=2872148" title="Loka (zespół muzyczny)">
Loka (zespół muzyczny)

Loka – polski zespół muzyczny, założony w 2012 roku z inicjatywy Kamila Mikuły i Grzegorza Porowskiego.
Historia.
Zespół jest kontynuacją wcześniejszego projektu, grupy Rotary. Wkrótce po powstaniu zespołu wydano singel "Prawdziwe powietrze". Nagranie uplasowało się na 1. pozycji na liście najczęściej odtwarzanych piosenek w polskich radiostacjach. Zespół otrzymał dwie nominacje do nagrody Eska Music Awards 2012 w kategoriach „Hit lata” oraz „Najlepszy debiut”. W maju 2012 roku grupa wystąpiła na festiwalu TOPtrendy w „Koncercie trendy”, konkurując z takimi wokalistkami jak Mika Urbaniak, Kasia Wilk, Hania Stach czy duetem Me Myself And I.
9 listopada 2012 roku ukazał się debiutancki album "Prawdziwe powietrze", który zadebiutował na 26. miejscu w zestawieniu OLiS.

</doc>
<doc id="2872149" url="https://pl.wikipedia.org/wiki?curid=2872149" title="Cobitis aralensis">
Cobitis aralensis



</doc>
<doc id="2872150" url="https://pl.wikipedia.org/wiki?curid=2872150" title="Cobitis aurata bosniaca">
Cobitis aurata bosniaca



</doc>
<doc id="2872151" url="https://pl.wikipedia.org/wiki?curid=2872151" title="Edgar Sosa">
Edgar Sosa



</doc>
<doc id="2872152" url="https://pl.wikipedia.org/wiki?curid=2872152" title="Cobitis hohenackeri">
Cobitis hohenackeri



</doc>
<doc id="2872153" url="https://pl.wikipedia.org/wiki?curid=2872153" title="Cobitis montana">
Cobitis montana



</doc>
<doc id="2872154" url="https://pl.wikipedia.org/wiki?curid=2872154" title="Cobitis aurata radnensis">
Cobitis aurata radnensis



</doc>
<doc id="2872155" url="https://pl.wikipedia.org/wiki?curid=2872155" title="Sabanejewia aurata aurata">
Sabanejewia aurata aurata



</doc>
<doc id="2872157" url="https://pl.wikipedia.org/wiki?curid=2872157" title="Pablo Arosemena Alba">
Pablo Arosemena Alba

Pablo Arosemena Alba (ur. 24 września 1836, zm. 29 sierpnia 1920) – panamski dziennikarz i polityk, gubernator stanu Panama w 1875 i w 1885 (wówczas Panama wchodziła w skład Kolumbii). Po uzyskaniu przez Panamę niepodległości został prezesem Zgromadzenia Konstytucyjnego, a następnie I wiceprezydentem w latach 1910–1912 (równocześnie sprawował urząd prezydenta kraju).

</doc>
<doc id="2872158" url="https://pl.wikipedia.org/wiki?curid=2872158" title="Pseudechidna">
Pseudechidna



</doc>
<doc id="2872159" url="https://pl.wikipedia.org/wiki?curid=2872159" title="Cobitinula anatoliae">
Cobitinula anatoliae



</doc>
<doc id="2872160" url="https://pl.wikipedia.org/wiki?curid=2872160" title="Mistrzostwa Świata U-20 w Rugby Union Mężczyzn 2014">
Mistrzostwa Świata U-20 w Rugby Union Mężczyzn 2014

Mistrzostwa Świata Juniorów w Rugby Union 2014 (IRB Junior World Championship 2014) – siódme mistrzostwa świata w rugby union dla drużyn narodowych do lat 20, organizowane przez IRB. Turniej został rozegrany w Nowej Zelandii w dniach 2–20 czerwca 2014 roku. Wzięło w nim udział dwanaście drużyn, a tytułu bronili Anglicy.
New Zealand Rugby Union otrzymał prawa do organizacji mistrzostw pod koniec listopada 2012 roku. Spotkania zostaną rozegrane w regionie Auckland – na North Harbour Stadium i ECOLight Stadium, organizatorzy rozważali również przeprowadzenie meczu finałowego na Eden Park. Termin zawodów oraz rozkład grup i meczów zostały ogłoszone 28 listopada 2013 roku, potwierdzono wówczas również, iż spotkania odbędą się na tych trzech stadionach. Sędziowie zawodów zostali wyznaczeni 1 kwietnia 2014 roku.
Władze Auckland oraz rząd planowały przeznaczyć na organizację turnieju po 1,45 mln NZD. Najtańsze ulgowe wejściówki wyceniono na 5 NZD. Zawody emitowane były w 140 państwach oraz transmitowane w Internecie na oficjalnej stronie IRB.
Tytuł mistrzowski obronili Anglicy, pokonawszy w finale reprezentantów RPA, z rozgrywek elity po zajęciu ostatniego miejsca wypadli zaś Fidżijczycy. Drugi rok z rzędu najwięcej punktów w turnieju zdobył Argentyńczyk Patricio Fernández, w klasyfikacji przyłożeń z dziesięcioma zwyciężył zaś reprezentant Australii Andrew Kellaway.
We wrześniu 2014 roku opublikowano statystyki zawodów.
Uczestnicy.
W zawodach uczestniczyło jedenaście najwyżej sklasyfikowanych drużyn z poprzednich mistrzostw oraz zwycięzca Junior World Rugby Trophy 2013.

</doc>
<doc id="2872161" url="https://pl.wikipedia.org/wiki?curid=2872161" title="Theophilos">
Theophilos

Abuna Theophilos (Tewoflos) (ur. 1909, zm. 1977), arcybiskup Hararu, który w 1971 został po śmierci Basiliosa patriarchą Kościoła Etiopii. Sześcioletni patriarchat Theophilosa zakończył się zdjęciem go z urzędu z rozkazu władz komunistycznych. Wkrótce potem został stracony.

</doc>
<doc id="2872164" url="https://pl.wikipedia.org/wiki?curid=2872164" title="Pustelnia (Góry Krucze)">
Pustelnia (Góry Krucze)

Pustelnia (niem. "Einsiedelberg") – szczyt w środkowej części Gór Kruczych o wysokości 683 m n.p.m., który stanowi najwyższą kulminację w tej części Gór Kruczych. Wznosi się na zachodniej krawędzi Gór Kruczych, stromo opadając do doliny Bobru pomiędzy Lubawką a Błażkową.
Pustelnia zbudowana jest z permskich porfirów (trachitów), u zachodniego i północno-zachodniego podnóża sąsiadujących ze zlepieńcami czerwonego spągowca. U północno-zachodniego podnóża góry zlokalizowany jest stary kamieniołom porfirów. W skałach Pustelni występuje między innymi ortoklaz i albit.
Szczyt porośnięty jest lasem świerkowym regla dolnego. Z roślin rzadkich można spotkać tu między innymi:
Zachodnim zboczem Pustelni prowadzi droga z Kamiennej Góry do przejścia granicznego z Czechami położonego na Przełęczy Lubawskiej.

</doc>
<doc id="2872165" url="https://pl.wikipedia.org/wiki?curid=2872165" title="Olga Kuziukowa">
Olga Kuziukowa

Olga Walerjewna Kuziukowa (ros. О́льга Вале́рьевна Кузюкова; ur. 27 września 1985 w Rubcowsku) – rosyjska biegaczka narciarska. Na mistrzostwach świata w Val di Fiemme w 2013 roku zajęła 21. miejsce na dystansie 30 km techniką klasyczną.

</doc>
<doc id="2872168" url="https://pl.wikipedia.org/wiki?curid=2872168" title="Ricardo Jiménez Oreamuno">
Ricardo Jiménez Oreamuno

Romualdo Ricardo Jiménez Oreamuno (ur. 6 lutego 1859 w Cartago, zm. 4 stycznia 1945 w San Jose) – kostarykański polityk, adwokat i sędzia, minister rządu Rafaela Yglesiasa Castro, I wiceprezydent w latach 1902-1906 i 1932-1936, trzykrotny prezydent kraju z ramienia Partii Republikańskiej: 1910-1914, 1924-1928 (wybrany przez Kongres) i 1932-1936, założyciel (1940) partii Wspólnota Demokratyczna. Syn prezydenta Jesusa Jimeneza Zamory.

</doc>
<doc id="2872175" url="https://pl.wikipedia.org/wiki?curid=2872175" title="Józef Galant (lekarz)">
Józef Galant (lekarz)

Józef Galant (ur. 23 marca 1862 w Strachocinie, zm. 19 maja 1905 w Zagórzu) – polski lekarz, działacz społeczny, poeta.
Życiorys.
Ukończył szkołę powszechną w Strachocinie. 30 czerwca 1880 zdał z odznaczeniem egzamin dojrzałości w C. K. Gimnazjum w Przemyślu. W latach 1880/1881 – 1884/1885 był studentem zwyczajnym oraz 1886/1887 studentem nadzwyczajnym Wydziału Lekarskiego Uniwersytetu Jagiellońskiego w Krakowie. W tym okresie otrzymywał stypendium Antoniego Spadwińskiego. O stypendium mogli ubiegać się wówczas tylko uczniowie legitymujący się "„rzeczywistem ubóstwem, dobrymi obyczajami i postępem w nauce, synowie mieszkańców Królestwa Galicyj i Lodomerii z Wielkim Księstwem Krakowskim, wyznania katolickiego, szlachetnego lub nieszlacheckiego rodu”".
Od 1887 był lekarzem w służbie zdrowia w utworzonym w tym roku C. K. Sądzie Obwodowym w Sanoku. Od tego czasu prowadził także praktykę w Sanoku (w tym czasie m.in. wykazał się podczas epidemii tyfusu w 1888), skąd w sierpniu 1888 przeniósł się do Zagórza gdzie objął posadę lekarza kolejowego. W Zagórzu jako lekarz pracował do śmierci w 1905. W listopadzie 1896 złożył egzamin fizykacki. Odznaczył się pracowitością oraz aktywnością obywatelską. Propagował zdrowy tryb życia. Zaangażował się w tworzenie życia społecznego, szczególnie na rzecz dzieci i młodzieży organizując tzw. "korpusy wakacyjne dla młodzieży sanockiej". Był założycielem: Kółka Rolniczego w Zagórzu, Kasy Oszczędności i Pożyczek w Zagórzu, Prezesem Sekcji Sanockiej Towarzystwa Lekarskiego. Był członkiem sanockiego gniazda Polskiego Towarzystwa Gimnastycznego „Sokół” oraz twórcą i prezesem gniazda Towarzystwa Gimnastycznego „Sokół” w Zagórzu. Zagórska sekcja była jedną z pierwszych w całej Galicji. Z jego inicjatywy wybudowano budynek „Sokoła” w Zagórzu (obecnie Miejsko-Gminny Dom Kultury). Był członkiem zwyczajnym Macierzy Szkolnej dla Księstwa Cieszyńskiego, członkiem sanockiego koła Towarzystwa Szkoły Ludowej, członkiem sanockiego biura powiatowego Stowarzyszenia Czerwonego Krzyża mężczyzn i dam w Galicji. W 1890 przystąpił jako członek do Towarzystwa im. Stanisława Staszica. 29 stycznia 1895 został wybrany wiceprezesem Towarzystwa Czytelni w Zagórzu. Na początku marca 1905 został wybrany zastępcą przewodniczącego sekcji Towarzystwa Lekarzy Galicyjskich w Sanoku. W 1905 był sygnatariuszem odezwy lekarzy polskich o charakterze antyalkoholowym. Był członkiem i wiceprezesem zarządu powiatowego w Sanoku Towarzystwa „Kółek Rolniczych” z siedzibą we Lwowie.
Józef Galant zmarł 19 maja 1905 w Zagórzu podczas epidemii tyfusu plamistego niosąc pomoc chorym i cierpiącym. Jego pogrzeb przekształcił się w demonstrację patriotyczną. Józef Galant został pochowany 20 maja 1905 na Starym Cmentarzu w Zagórzu. Inskrypcja umieszczona na grobie brzmi: "Ojczyzno moja chociaż jestem w grobie / Sercem i duchem zostałem przy Tobie". Był żonaty z Marią (1878-1929, pochowana w jego grobie).
Upamiętnienie.
Tuż po śmierci doktora, 20 czerwca 1905 podjęto decyzję o ustanowieniu tablicy pamiątkowej, która została następnie umieszczona w kościele parafialnym w Zagórzu. Inskrypcja na niej brzmi:

</doc>
<doc id="2872176" url="https://pl.wikipedia.org/wiki?curid=2872176" title="Kongregacja ds. Wychowania Katolickiego">
Kongregacja ds. Wychowania Katolickiego



</doc>
<doc id="2872177" url="https://pl.wikipedia.org/wiki?curid=2872177" title="Dziwna miłość Marthy Ivers">
Dziwna miłość Marthy Ivers

Dziwna miłość Marthy Ivers (ang. "The Strange Love of Martha Ivers") – amerykański film noir z 1946 w reżyserii Lewisa Milestone’a.
Film jest aktorskim debiutem legendarnego aktora Kirka Douglasa.
Zarys fabuły.
Troje młodych ludzi; Marthę, Waltera i Sama łączy mroczna tajemnica z przeszłości. Po 18 latach od tamtych wydarzeń Martha i Walter są już małżeństwem; ona prowadzi dochodowy biznes, on jest znanym prokuratorem. W ich życiu niespodziewanie ponownie pojawia się Sam.

</doc>
<doc id="2872178" url="https://pl.wikipedia.org/wiki?curid=2872178" title="Éder Jofre">
Éder Jofre

Éder Zumbano Jofre (ur. 26 marca 1936 w São Paulo, zm. 2 października 2022 w Embu das Artes) – brazylijski pięściarz, zawodowy mistrz świata w wadze koguciej i piórkowej.
Kariera amatorska.
Wziął udział w igrzyskach olimpijskich w 1956 w Melbourne, gdzie po wygraniu jednej walki przegrał w ćwierćfinale wagi koguciej z Claudio Barrientosem z Chile.
Kariera zawodowa.
Rozpoczął karierę boksera zawodowego w 1957. W 1960 został zawodowym mistrzem Ameryki Południowej w wadze koguciej po wygranej z Ernesto Mirandą. W tym samym roku pokonał go w walce rewanżowej, a także wygrał ze swym pogromcą z igrzysk olimpijskich Barrientosem i z José Medelem.
18 listopada 1960 w Los Angeles zmierzył się z Eloyem Sanchezem o wakujący tytuł mistrza świata federacji NBA w wadze koguciej (po rezygnacji José Becerry). Jofre wygrał przez nokaut w 6. rundzie. W obronie tytułu pokonał Piero Rollo (25 marca 1961 w Rio de Janeiro przez poddanie w 9. rundzie) i Ramona Ariasa (19 sierpnia 1961 w Caracas przez techniczny nokaut w 7. rundzie), a następnie spotkał się 18 stycznia 1962 w São Paulo z Johnnym Caldwellem, który był uznawany za mistrza świata wagi koguciej przez federację EBU. Jofre wygrał przez techniczny nokaut w 10. rundzie stając się uniwersalnym mistrzem świata kategorii koguciej. Kontynuował skuteczne obrony pasa mistrzowskiego, zwyciężając kolejno: Hermana Marquesa (2 maja 1962 w Daly City przez TKO w 10. rundzie), José Medela (11 września 1962 w São Paulo przez KO w 6. rundzie), Katsutoshiego Aokiego (4 kwietnia 1963 w Tokio przez KO w 3. rundzie), Johnny’ego Jamito (18 maja 1963 w Quezon City przez TKO w 12. rundzie) i Bernardo Caraballo (27 listopada 1964 w Bogocie przez KO w 7. rundzie. W kolejnej walce o tytuł 18 maja 1965 w Nagoi Jofre został pokonany niejednogłośnie na punkty przez byłego mistrza świata wagi muszej Masahiko „Fighting” Haradę. Była to pierwsza porażka Jofrego w karierze. W walce rewanżowej 31 maja 1966 w Tokio Harada pokonał go jednogłośnie na punkty. Po tej walce Jofre wycofał się z ringu.
Powrócił jednak w 1969, startując w wadze piórkowej. Po wygraniu 14 kolejnych walk spotkał się 5 maja 1973 w Brasílii mistrzem świata federacji WBC w tej wadze José Legrą. Jofre wygrał na punkty i został ponownie mistrzem świata. 21 października tego roku w Salvadorze zwyciężył przez nokaut w 4. rundzie byłego mistrza świata Vicente Saldívara, który powrócił na ring po dwuletniej nieobecności. 18 czerwca 1974 Jofre został pozbawiony tytułu mistrzowskiego przez WBC za odmowę walki z oficjalnym challengerem Alfredo Marcano. Stoczył potem jeszcze 7 zwycięskich walk i ostatecznie wycofał się w 1976.
Został wybrany w 1992 do Międzynarodowej Bokserskiej Galerii Sławy.
Później udzielał się publicznie. Był m.in. radnym São Paulo. Był wegetarianinem.

</doc>
<doc id="2872179" url="https://pl.wikipedia.org/wiki?curid=2872179" title="Tomás Guardia Gutiérrez">
Tomás Guardia Gutiérrez

Tomás Miguel Guardia Gutiérrez (ur. 16 grudnia 1831, zm. 6 lipca 1882), kostarykański generał i polityk, dyktator i prezydent Kostaryki od 10 sierpnia 1870 do 8 maja 1876 i od 11 września 1877 do 6 lipca 1882, zwierzchnik armii. I wiceprezydent od 1876 do 1877.
Objął władzę po dokonaniu przez siebie w 1870 zamachu stanu. Finanse napływające z przemysłu kawowego i podatków zainwestował w rozmaite projekty państwowe. Jednocześnie pomniejszył rolę arystokracji w rządzeniu. W 1869 wprowadził poprawkę do konstytucji, która zobowiązywała dzieci obu płci do naki w darmowych szkołach.

</doc>
<doc id="2872180" url="https://pl.wikipedia.org/wiki?curid=2872180" title="Nonnus (biskup Edessy)">
Nonnus (biskup Edessy)

Nonnus, rzekomy biskup Edessy (zm. w V wieku) – czczony jako święty, błędnie utożsamiany z biskupem syryjskiego miasta Edessa.
Znany jest z "Żywota św. Pelagii", zwanej Pelagią Pokutnicą.
Jego wspomnienie liturgiczne obchodzono 2 grudnia za Baroniuszem.

</doc>
<doc id="2872182" url="https://pl.wikipedia.org/wiki?curid=2872182" title="Beibis Mendoza">
Beibis Mendoza

Beibis Antonio Mendoza (ur. 20 czerwca 1974 w Arboletes) – kolumbijski bokser, były mistrz świata WBA w wadze junior muszej.
Kariera amatorska.
W 1996 roku startował na igrzyskach olimpijskich w Atlancie. W pierwszym pojedynku pokonał Kanadyjczyka Domenica Figliomeniego, zwyciężając 12:1. Kolumbijczyk odpadł w 1/16 finału, przegrywając z Ołehiem Kyriuchinem.
Kariera zawodowa.
Jako zawodowiec zadebiutował 1 listopada 1996 roku. W debiucie znokautował w 2 rundzie Pedro Rodrigueza. Do końca 1999 roku wygrał kolejne 22 walki, z których 19 zakończył przed czasem i zdobywając mistrzostwo kraju w wadze junior muszej.
12 sierpnia 2000 roku zmierzył się z Rosendo Alvarezem o mistrzostwo świata WBA. Alvarez otrzymał 2 ostrzeżenia za uderzenia poniżej pasa, ale w siódmej rundzie zrobił to po raz kolejny i został zdyskwalifikowany. Walkę sędziował Mitch Halpern, który 8 dni po walce popełnił samobójstwo.
3 marca 2001 roku doszło do rewanżu obydwu bokserów. Tym razem Alvarez zwyciężył niejednogłośnie na punkty (115-112, 114-113, 113-114) i zadał Menodzie pierwszą porażkę w karierze. 31 marca 2003 roku doszło do ich trzeciego spotkania. Alvarez obronił po raz kolejny tytuł WBA, pokonując niejednogłośnie na punkty Mendozę.
15 listopada 2003 roku zmierzył się z byłym mistrzem świata, Koreańczykiem Yo-Sam Choi o tymczasowe mistrzostwo świata WBA. Mendoza zwyciężył przez jednogłośną decyzję, posyłając rywala na deski w 3 rundzie.
2 października 2004 roku doszło do jego czwartego pojedynku z Rosendo Alvarezem, ale stawką walki nie był żaden tytuł mistrzowski. Ponownie Alvarez zwyciężył przez niejednogłośną decyzję. Na ring powrócił jeszcze 29 kwietnia 2005 roku, by zmierzyć się z Roberto Vasquezem o pas WBA. Mendoza został znokautowany w 10 rundzie i zakończył karierę.

</doc>
<doc id="2872183" url="https://pl.wikipedia.org/wiki?curid=2872183" title="Dziwna miłość Marty Ivers">
Dziwna miłość Marty Ivers



</doc>
<doc id="2872187" url="https://pl.wikipedia.org/wiki?curid=2872187" title="Eder Jofre">
Eder Jofre



</doc>
<doc id="2872188" url="https://pl.wikipedia.org/wiki?curid=2872188" title="Cyprinus plestya">
Cyprinus plestya



</doc>
<doc id="2872189" url="https://pl.wikipedia.org/wiki?curid=2872189" title="Cyprinus meckel">
Cyprinus meckel



</doc>
<doc id="2872190" url="https://pl.wikipedia.org/wiki?curid=2872190" title="Cyprinus latus">
Cyprinus latus



</doc>
<doc id="2872191" url="https://pl.wikipedia.org/wiki?curid=2872191" title="Cyprinus laskyr">
Cyprinus laskyr



</doc>
<doc id="2872192" url="https://pl.wikipedia.org/wiki?curid=2872192" title="Cyprinus gieben">
Cyprinus gieben



</doc>
<doc id="2872193" url="https://pl.wikipedia.org/wiki?curid=2872193" title="Cyprinus gibbosus">
Cyprinus gibbosus



</doc>
<doc id="2872194" url="https://pl.wikipedia.org/wiki?curid=2872194" title="Cyprinus blicca">
Cyprinus blicca



</doc>
<doc id="2872195" url="https://pl.wikipedia.org/wiki?curid=2872195" title="Cyprinus bjoerkna">
Cyprinus bjoerkna



</doc>
<doc id="2872196" url="https://pl.wikipedia.org/wiki?curid=2872196" title="Jerzy Witold Pietrewicz">
Jerzy Witold Pietrewicz

Jerzy Witold Pietrewicz (ur. 14 lutego 1958 w Dybowie) – polski ekonomista, nauczyciel akademicki, w latach 2013–2015 sekretarz stanu w Ministerstwie Gospodarki.
Życiorys.
W 1980 ukończył studia na Wydziale Ekonomiki Produkcji Szkoły Głównej Planowania i Statystyki (przemianowanej następnie na Szkołę Główną Handlową). W 1987 na tej samej uczelni uzyskał stopień doktora nauk ekonomicznych. Kształcił się także w szkole prowadzonej przez Bank Światowy w Wiedniu.
Od 1980 zawodowo związany z macierzystą uczelnią jako pracownik naukowo-dydaktyczny w Katedrze Analizy Rynków i Konkurencji, specjalizując się w zagadnieniach rynków finansowych i teorii funkcjonowania gospodarki. W latach 1988–1995 był też adiunktem w Zakładzie Naukowo-Badawczym Bankowości i Pieniądza i następnie głównym specjalistą jednego z zespołów w Departamencie Analiz i Badań Narodowego Banku Polskiego. Od 1995 do 2001 był wiceprezesem zarządu Banku Ochrony Środowiska. Następnie do 2003 stał na czele Narodowego Funduszu Ochrony Środowiska i Gospodarki Wodnej, a później zasiadał w radzie nadzorczej funduszu. Od 2004 do 2006 zasiadał we władzach Bankowego Funduszu Gwarancyjnego. W 2006 został p.o. prezesa zarządu i następnie prezesem zarządu w BOŚ, funkcję tę pełnił do 2009.
7 lutego 2013 objął stanowisko sekretarza stanu w Ministerstwie Gospodarki w rządzie Donalda Tuska (z rekomendacji Polskiego Stronnictwa Ludowego). Pełnił tę funkcję do listopada 2015.
W 2018 został wiceprezesem zarządu Towarzystwa Ubezpieczeń Wzajemnych Medicum.
W 2017 został odznaczony Złotym Krzyżem Zasługi.
Życie prywatne.
Jest żonaty, ma czwórkę dzieci. Jest bratem Mirosława Pietrewicza.

</doc>
<doc id="2872197" url="https://pl.wikipedia.org/wiki?curid=2872197" title="Blicca intermedia">
Blicca intermedia



</doc>
<doc id="2872198" url="https://pl.wikipedia.org/wiki?curid=2872198" title="Jerzy Pietrewicz">
Jerzy Pietrewicz



</doc>
<doc id="2872199" url="https://pl.wikipedia.org/wiki?curid=2872199" title="Blicca bjorkna">
Blicca bjorkna



</doc>
<doc id="2872200" url="https://pl.wikipedia.org/wiki?curid=2872200" title="Blicca björkna">
Blicca björkna



</doc>
<doc id="2872201" url="https://pl.wikipedia.org/wiki?curid=2872201" title="Blicca bjoerkna transcaucasica">
Blicca bjoerkna transcaucasica



</doc>
<doc id="2872202" url="https://pl.wikipedia.org/wiki?curid=2872202" title="Blicca bjoerkna derjavini">
Blicca bjoerkna derjavini



</doc>
<doc id="2872203" url="https://pl.wikipedia.org/wiki?curid=2872203" title="Zbrodnie w Pawlikówce">
Zbrodnie w Pawlikówce

Zbrodnie w Pawlikówce – zbrodnie dokonane w dniach 5-7 kwietnia 1944 r. na polskich mieszkańcach wsi Pawlikówka, położonej w powiecie kałuskim województwa stanisławowskiego, podczas niemieckiej okupacji tych ziem. Zbrodni dopuścił się oddział Ukraińskiej Powstańczej Armii.
Przed zbrodnią.
Przed II wojną światową Pawlikówka liczyła około 300 gospodarstw, w których mieszkało około 1500 osób. Skład narodowościowy był mieszany, połowę mieszkańców stanowili Polacy, połowę Ukraińcy. Polacy mieszkali głównie w samej Pawlikówce oraz w przysiółku Budostan. Ukraińcy przeważali w przysiółkach Baranówka i Czeryszenka.
Pierwszą ofiarą w Pawlikówce był gospodarz o nazwisku Gurdak, zabity w lipcu 1943 roku. Pod wpływem doniesień o narastaniu fali mordów ukraińskich nacjonalistów, Polacy w Pawlikówce przystąpili do kopania schronów i ziemianek mających być schronieniem w trakcie napadu UPA. Często nocowano w tych ziemiankach oraz w pobliskim lesie, jednak trudne warunki pogodowe zniechęcały do takiego zachowania.
Wkrótce przed napadem na wieś niektórzy Ukraińcy ostrzegali Polaków przed oddziałem UPA, który przekroczył Dniestr i zbliżał się do Pawlikówki.
Przebieg napadu.
Według wspomnień zgromadzonych przez Stowarzyszenie Upamiętnienia Ofiar Zbrodni Ukraińskich Nacjonalistów, w nocy z 5 na 6 kwietnia 1944 roku (czasem podawana jest data 4/5 kwietnia) Pawlikówkę zajął oddział UPA. Napastnicy podpalali polskie domostwa i strzelali do napotkanych osób. Niebroniona ludność polska kryła się w piwnicach, ziemiankach i schronach, pozostali ukrywali się w zabudowaniach ukraińskich bądź uciekali w kierunku pobliskiego lasu. Intruzi, wśród których rozpoznano kilku Ukraińców z Pawlikówki, zajmowali się także grabieżą mienia Polaków oraz wykrywaniem schronów. Do środka wrzucano granaty. Nachodzono także domy ukraińskie szukając ukrywających się Polaków. Oddział UPA opuścił Pawlikówkę następnego dnia po południu.
Następnej nocy UPA powtórzyła napad paląc ocalałe polskie domy i mordując kolejnych Polaków. 
Zdaniem Sz. Siekierki, H. Komańskiego i E. Różańskiego w obu napadach zginęło 124 Polaków, w tym 89 znanych z nazwiska. Łącznie spalono około 100 polskich gospodarstw. Odnotowano pojedyncze przypadki powstrzymywania się napastników przed zabijaniem kobiet i dzieci.
Po zbrodni.
Po zbrodni ocalali Polacy zbiegli do Kałusza. Niektórym rodzinom udało się indywidualnie pochować zabitych. Większość ciał leżała na miejscu zbrodni przez około 2 tygodnie, po czym miejscowi Ukraińcy pochowali je w zbiorowej mogile na tutejszym cmentarzu greckokatolickim.
Fakt zbrodni ukraińskich nacjonalistów w Pawlikówce potwierdza śledztwo IPN (sygn. akt S 10/01/Zi).

</doc>
<doc id="2872205" url="https://pl.wikipedia.org/wiki?curid=2872205" title="Blicca bjoerkna bjoerkna">
Blicca bjoerkna bjoerkna



</doc>
<doc id="2872206" url="https://pl.wikipedia.org/wiki?curid=2872206" title="Blicca bjoekna">
Blicca bjoekna



</doc>
<doc id="2872207" url="https://pl.wikipedia.org/wiki?curid=2872207" title="Blicca argyroleuca">
Blicca argyroleuca



</doc>
<doc id="2872208" url="https://pl.wikipedia.org/wiki?curid=2872208" title="Barbus bjoerkna derjavini">
Barbus bjoerkna derjavini



</doc>
<doc id="2872209" url="https://pl.wikipedia.org/wiki?curid=2872209" title="Abramis micropteryx">
Abramis micropteryx



</doc>
<doc id="2872210" url="https://pl.wikipedia.org/wiki?curid=2872210" title="Abramis erythropterus">
Abramis erythropterus



</doc>
<doc id="2872211" url="https://pl.wikipedia.org/wiki?curid=2872211" title="Abramis blicca">
Abramis blicca



</doc>
<doc id="2872212" url="https://pl.wikipedia.org/wiki?curid=2872212" title="Abramis björkna">
Abramis björkna



</doc>
<doc id="2872214" url="https://pl.wikipedia.org/wiki?curid=2872214" title="Ralf Sonn">
Ralf Sonn

Ralf Heiner Sonn (ur. 17 stycznia 1967 w Weinheim) – niemiecki lekkoatleta specjalizujący się w skoku wzwyż, uczestnik letnich igrzysk olimpijskich w Barcelonie (1992).
Mąż niemieckiej płotkarki Caren Jung, olimpijki z 1992 roku.

</doc>
<doc id="2872216" url="https://pl.wikipedia.org/wiki?curid=2872216" title="Polsko-Czeska Izba Przemysłowo-Handlowa">
Polsko-Czeska Izba Przemysłowo-Handlowa

Polsko-Czeska Izba Przemysłowo-Handlowa (cz. "Polsko-česká obchodní komora"), której przedmiotem działalności jest m.in. popieranie, inspirowanie i wspieranie rozwoju i współpracy gospodarczej pomiędzy Polską i Czechami, oraz ochrona interesów gospodarczych swoich członków.
Propolski samorząd w Czechach.
W 1936 funkcjonowała w Ostrawie Czechosłowacko-Polska Izba Handlowa ("Ceskoslovenska-Polska Obchodni Komora"), w 1939 w Pradze przy Rašínovo nábřeží 60.
W 1999 powołano Czesko-Polską Izbę Handlową ("Česko-polská obchodní komora") z siedzibą w Ostrawie; jej adres: ul. Janáčkova 10, wcześniej ul. 28. řijna 112 (2004), ul. Sadová 39 (2005-2007); strona Izby
Od 2008 działa Klub Polskiego Biznesu w Republice Czeskiej ("Klub polského kapitálu v České republice") z siedzibą w Pradze przy ul. Vinohradská 365/10; zrzesza 25 firm; strona Klubu

</doc>
<doc id="2872217" url="https://pl.wikipedia.org/wiki?curid=2872217" title="Inekon T8M-700IT">
Inekon T8M-700IT

T8M-700IT – seria ośmioosiowych tramwajów produkowanych przez firmę Inekon w czeskiej Ostrawie na podstawie bułgarskich tramwajów T6M-700 eksploatowanych w Sofii. Można powiedzieć, że są to zupełnie nowe wagony, ponieważ z oryginalnej konstrukcji pochodzi jedynie szkielet i pantograf. Prototyp o numerze 2401 wszedł do eksploatacji w Sofii w 2009 i stacjonował w zajezdni „Krasna Polana”. W porównaniu do wozu T6M-700 zastosowano wiele nowoczesnych elementów. Przedział pasażerski jest wyposażony w ergonomiczne fotele i ogrzewanie, środkowy człon jest niskopodłogowy i pozwala na transport osób niepełnosprawnych i wózków dziecięcych. Według stanu na 2012 rok, wszystkie tramwaje obsługują linię tramwajową nr 5 w Sofii.

</doc>
<doc id="2872222" url="https://pl.wikipedia.org/wiki?curid=2872222" title="Dániel Böde">
Dániel Böde

Dániel Böde (ur. 24 października 1986 w Szekszárdzie) – piłkarz węgierski grający na pozycji napastnika. Od 2012 roku jest zawodnikiem klubu Ferencvárosi TC.
Kariera klubowa.
Karierę piłkarską Böde rozpoczął w klubie Paksi FC. W 2006 awansował do kadry pierwszego zespołu. 16 września 2006 zadebiutował w jego barwach w pierwszej lidze węgierskiej w wygranym 2:1 domowym meczu z Diósgyőri VTK. Od czasu debiutu był podstawowym zawodnikiem Paksi FC. W sezonie 2010/2011 zdobył z Paksi Puchar Ligi Węgierskiej oraz wywalczył wicemistrzostwo Węgier. W Paksi grał do końca sezonu 2011/2012.
Latem 2012 Böde przeszedł do budapeszteńskiego Ferencvárosi TC. Swój debiut w nim zanotował 28 lipca 2012 w zremisowanym 1:1 domowym meczu z Kecskeméti TE.
Kariera reprezentacyjna.
W reprezentacji Węgier Böde zadebiutował 6 lutego 2013 roku w zremisowanym 1:1 towarzyskim meczu z Białorusią, rozegranym w Beleku. W 65. minucie tego meczu zmienił Norberta Mészárosa.

</doc>
<doc id="2872224" url="https://pl.wikipedia.org/wiki?curid=2872224" title="Daniel Bode">
Daniel Bode



</doc>
<doc id="2872225" url="https://pl.wikipedia.org/wiki?curid=2872225" title="Т8М-700IT Inekon">
Т8М-700IT Inekon



</doc>
<doc id="2872227" url="https://pl.wikipedia.org/wiki?curid=2872227" title="Wielki Przysłop">
Wielki Przysłop

Wielki Przysłop (słow. "Veľký Príslop", 1037 m) – szczyt w Grupie Wielkiej Raczy w Beskidzie Żywieckim (na Słowacji są to Kysucké Beskydy). Znajduje się w głównym grzbiecie, przez który biegnie granica polsko-słowacka oraz Wielki Europejski Dział Wodny. Przysłop Wielki znajduje się w tym grzbiecie pomiędzy Małym Przysłopem (966 m) a Obłazem. Zachodnie stoki Małego Przysłopu są słowackie i opadają do doliny Oszczadnicy, w kierunku wschodnim, na polską stronę opada z niego krótki grzbiet oddzielający dwa dopływy Rycerskiego Potoku.
Nazwa "przysłop" jest pochodzenia wołoskiego, często występuje w topograficznym nazewnictwie w całych Karpatach, zarówno polskich, jak i słowackich i rumuńskich i oznacza najczęściej przełęcz lub miejsce na grzbiecie górskim, rzadko szczyt.
Przysłop Wielki jest zalesiony, ale dawniej był bardziej bezleśny. na mapie Geoportalu zaznaczone są jeszcze duże polany na jego wschodnim grzbiecie, a na zdjęciach lotniczych tej mapy widoczne są trawiaste i zarastające lasem dawne halizny. W dolnej części tego grzbietu znajdują się pola i zabudowania osiedla Ziajówka należącego do Rycerki Górnej. Na słowackich stokach wielki huragan w 2004 r. wyłamał znaczną część lasu. Przez Przysłop Wielki biegnie czerwony szlak, nie prowadzi jednak przez jego wierzchołek, omijając go po wschodniej, polskiej stronie.

</doc>
<doc id="2872228" url="https://pl.wikipedia.org/wiki?curid=2872228" title="Nonnos z Monte Soracte">
Nonnos z Monte Soracte

Nonnos z Monte Soracte, również Nonnosus (ur. ok. 500, zm. ok. 560 w Lacjum) – benedyktyński mnich i przeor klasztoru św. Sylwestra na górze Soracte, święty Kościoła katolickiego.
Znany jest wyłącznie z "Dialogów" papieża św. Grzegorza (zm. 604).
Do rozprzestrzenienia kultu przyczyniła się translacja relikwii do Freisinga w XI wieku przez benedyktyńskiego biskupa Notkera. Z kolei w 1660 część relikwii trafiła do Bambergu (głowa), zaś sarkofag został umieszczony w 1708 w krypcie katedry we Freisingu.
Jego wspomnienie liturgiczne obchodzone jest 2 września za Baroniuszem.
Jest patronem Freisinga i diecezji Nepi-Sutri (od 1986 diecezja Civita Castellana). Jest orędownikiem przeciw słabościom i problemom w szkole.

</doc>
<doc id="2872229" url="https://pl.wikipedia.org/wiki?curid=2872229" title="Himatione">
Himatione

Himatione – rodzaj małych ptaków z rodziny łuszczakowatych (Fringillidae).
Występowanie.
Rodzaj obejmuje gatunki występujące na Hawajach.
Morfologia.
Długość ciała 13 cm, masa ciała samców 16 g, samic 14,4 g.
Systematyka.
Etymologia.
Nazwa rodzajowa pochodzi od greckiego słowa "himation", oznaczającego spartańską pelerynę wojskową, zawsze koloru krwistoczerwonego tak by ukryć rany, które mogą stanowić dla wroga zachętę do ataku ( "hima", "himatos" – „część garderoby”).
Gatunek typowy.
"Certhia sanguinea" 
Podział systematyczny.
Do rodzaju należą następujące gatunki:

</doc>
<doc id="2872233" url="https://pl.wikipedia.org/wiki?curid=2872233" title="Beskidy Orawskie">
Beskidy Orawskie



</doc>
<doc id="2872238" url="https://pl.wikipedia.org/wiki?curid=2872238" title="Drepanis">
Drepanis

Drepanis – rodzaj ptaka z rodziny łuszczakowatych (Fringillidae).
Występowanie.
Rodzaj obejmuje gatunki występujące na Hawajach.
Morfologia.
Długość ciała 15 cm, masa ciała samców 19,9 g, samic 16,7 g (wymiary dotyczą jedynego żyjącego przedstawiciela rodzaju).
Systematyka.
Etymologia.
Nazwa rodzajowa pochodzi od greckiego słowa "drepanē" lub "drepanēis" – „sierp” ( "drepō" – „rwać”).
Gatunek typowy.
"Certhia pacifica" 
Podział systematyczny.
Do rodzaju należą następujące gatunki:

</doc>
<doc id="2872246" url="https://pl.wikipedia.org/wiki?curid=2872246" title="Chu Young-kwang">
Chu Young-kwang



</doc>
<doc id="2872247" url="https://pl.wikipedia.org/wiki?curid=2872247" title="Ustilaginomycetes">
Ustilaginomycetes



</doc>
<doc id="2872248" url="https://pl.wikipedia.org/wiki?curid=2872248" title="Bruno Akrapović">
Bruno Akrapović

Bruno Akrapović (ur. 26 września 1967 w Zenicy) – bośniacki piłkarz występujący na pozycji pomocnika i trener piłkarski. Od 2000 reprezentant Bośni i Hercegowiny w piłce nożnej. Obecnie szkoleniowiec saudyjskiego Al-Wehda Club.
Jego synem jest Aaron Akrapović, pomocnik występujący w amatorskim Napoli United i w młodzieżowych reprezentacjach Włoch.
Kariera klubowa i reprezentacyjna.
Defensywny pomocnik Akrapović rozpoczął karierę w rodzinnej Zenicy – jego pierwszym klubem był tamtejszy Čelik. Od 1988 kontynuował swoją karierę w RFN, gdzie występował do końca kariery. W latach 1997–2000 był zawodnikiem VfL Wolfsburg. Następnie występował w Mainz 05, gdzie grał razem z Jürgenem Kloppem. Latem 2000 przeszedł do Energie Cottbus, gdzie 18 sierpnia 2000 zadebiutował w Bundeslidze w przegranym 1:4 meczu z Borussią Dortmund. Zakończył profesjonalną karierę 2005 w barwach Kickers Offenbach, występujących w niemieckiej Regionallidze Południe.
W lutym 2005 podczas obozu przygotowawczego Kickers w Portugalii, dom piłkarza został przeszukany w związku z podejrzeniem berlińskiej prokuratury o udział w korupcji.
Akrapović rozegrał 18 spotkań w reprezentacji Bośni i Hercegowiny, strzelając jednego gola – 11 października 2000 w meczu kwalifikacyjnym do MŚ 2002 w przegranym 1:3 meczu przeciwko Izraelowi na stadionie w Ramat Gan.
Kariera szkoleniowa.
Latem 2008 przez krótki czas był asystentem trenera rezerw VfL Wolfsburg – Bernda Hollerbacha. Później pracował jako asystent Jürgena Röbera w rosyjskim Saturnie Ramienskoje.
16 stycznia 2010 Akrapović uzyskał licencję trenerską UEFA Pro w ośrodku szkoleniowym bośniackiego związku piłkarskiego w Jablanicy.
12 lipca 2011 został szkoleniowcem występującego w drugiej lidze chorwackiej NK Mosor z Žrnovicy. Od czerwca 2012 był trenerem trzecioligowego HNK Val Kaštel Stari z Dalmacji.

</doc>
<doc id="2872251" url="https://pl.wikipedia.org/wiki?curid=2872251" title="Krzysztof Majka (profesor)">
Krzysztof Majka (profesor)

Krzysztof Majka (ur. 1 października 1936 w Wadowicach, zm. 7 maja 2017) – polski naukowiec, specjalista z dziedziny energetyki oraz elektrotechniki, profesor dr hab. Dziekan Wydziału Elektrycznego Politechniki Lubelskiej w latach 1993–1996.
Życiorys.
Krzysztof Majka urodził się 1 października 1936 w Wadowicach. W roku 1959 ukończył studia wyższe na Wydziale Elektrycznym w Moskiewskim Instytucie Mechanizacji i Elektryfikacji Rolnictwa. Stopień doktora nauk rolniczych otrzymał w roku 1967 w Szkole Głównej Gospodarstwa Wiejskiego w Warszawie, a habilitację uzyskał w roku 1972, na tej samej uczelni.
W roku 1960 rozpoczął pracę w Szkole Głównej Gospodarstwa Wiejskiego, gdzie pracował do roku 1991. W roku 1991 podjął pracę w Politechnice Lubelskiej, na Wydziale Elektrycznym.
Prof. Krzysztof Majka był autorem wielu publikacji. Za swoje zasługi został odznaczony i wyróżniony: Srebrnym (1972) i Złotym Krzyżem Zasługi (1980), Medalem Komisji Edukacji Narodowej (1983), Krzyżem Kawalerskim Orderu Odrodzenia Polski (1989) i Złotą Odznaką Honorową „Za zasługi dla SGGW” (1990).

</doc>
<doc id="2872252" url="https://pl.wikipedia.org/wiki?curid=2872252" title="Drepanis coccinea">
Drepanis coccinea



</doc>
<doc id="2872253" url="https://pl.wikipedia.org/wiki?curid=2872253" title="Certhia coccinea">
Certhia coccinea



</doc>
<doc id="2872255" url="https://pl.wikipedia.org/wiki?curid=2872255" title="Acequia (Idaho)">
Acequia (Idaho)

Acequia – miasto w Stanach Zjednoczonych, w stanie Idaho, w Hrabstwo Minidoka.

</doc>
<doc id="2872257" url="https://pl.wikipedia.org/wiki?curid=2872257" title="Odyseusz i Wyspa Mgieł">
Odyseusz i Wyspa Mgieł

Odyseusz i Wyspa Mgieł (ang. "Odysseus and the Isle of the Mists") – brytyjsko-rumuńsko-kanadyjski film przygodowy z 2008 roku w reżyserii Terry'ego Ingrama.
Opis fabuły.
Po zakończeniu wieloletniej wojny trojańskiej słynący z mądrości i sprytu król Odyseusz (Arnold Vosloo) rusza w drogę powrotną do rodzinnej Itaki. Niestety w czasie przeprawy statkiem jego załoga, rozgniewawszy Atenę, zostaje uśmiercona przez ogromny sztorm wywołany przez boginię. Kilku żołnierzom i Odyseuszowi udaje się przeżyć, trafiają na tajemniczą wyspę. Spotykają na niej jedyną żywą istotę - piękną nimfę, Kalipso, która nie budzi ich zaufania. Odyseusz stara się wymyślić plan powrotu do domu.
Obsada.
i inni

</doc>
<doc id="2872262" url="https://pl.wikipedia.org/wiki?curid=2872262" title="Akialoa">
Akialoa

Akialoa – wymarły rodzaj ptaka z rodziny łuszczakowatych (Fringillidae).
Występowanie.
Rodzaj obejmował gatunki występujące na Hawajach.
Systematyka.
Etymologia.
Nazwa rodzajowa pochodzi od hawajskiej nazwy "‘Akialoa" – długodzioby, zielony ptak (hawajka cienkodzioba).
Gatunek typowy.
"Certhia obscura" 
Podział systematyczny.
Do rodzaju należą następujące gatunki:

</doc>
<doc id="2872263" url="https://pl.wikipedia.org/wiki?curid=2872263" title="Solidarność (przedsiębiorstwo)">
Solidarność (przedsiębiorstwo)

Firma Cukiernicza „Solidarność” Sp. z o.o. – lubelskie przedsiębiorstwo specjalizujące się w produkcji wyrobów cukierniczych, założone 4 czerwca 1952 roku.
FC „Solidarność” do momentu przejęcia była największym polskim producentem markowych pralin. Jej sztandarowym produktem była "Śliwka Nałęczowska w czekoladzie". Główny zakład produkcyjny zlokalizowany był w Lublinie. W 2012 roku firma zatrudniała ponad 1000 osób.
Pierwotnym właścicielem była Spółdzielnia Pracy Przemysłu Spożywczego „Solidarność”, przekształcona następnie w spółkę z ograniczoną odpowiedzialnością. W 2013 roku firma została zakupiona przez spółkę Colian Sweet (która zakupiła 77,4% udziałów), kontrolowaną przez giełdową spółkę Colian SA. Od tej pory zakłady produkcyjne FC „Solidarność” są filią spółki Colian, a sama nazwa („Solidarność”) jedynie znakiem towarowym (podobnie jak „E. Wedel”, należący do Lotte).

</doc>
<doc id="2872265" url="https://pl.wikipedia.org/wiki?curid=2872265" title="Víctor Godoi">
Víctor Godoi

Víctor Godoi (ur. 31 marca 1975 w Comodoro Rivadavia) – argentyński bokser, były mistrz świata WBO w kategorii super muszej.
Kariera zawodowa.
Jako zawodowiec zadebiutował 13 października 1995 roku. W debiucie znokautował w 1 rundzie Pedro Echiguaya. Do końca 1997 roku stoczył kolejne 24 walki, z których 23 wygrał i 1 przegrał. Pokonał m.in. byłych pretendentów do mistrzostwa świata, Victora Fuentealbę oraz Alli Galveza.
7 listopada 1998 roku dostał szansę walki o tymczasowe mistrzostwo świata WBO w wadze junior muszej. Jego rywalem był Meksykanin Pedro Morquecho, którego Godoi pokonał niejednogłośnie na punkty. Po przejściu do wyższej kategorii Johnny'ego Tapii, Godoi został mistrzem pełnoprawnym.
7 czerwca 1999 roku przystąpił do pierwszej obrony mistrzostwa. Jego rywalem był niepokonany Diego Morales. Godoi utracił tytuł przegrywając przez poddanie w 11 rundzie. Ponadto był liczony w rundzie 10. Po utracie tytułu stoczył jeszcze 5 walk, z których wygrał dwie. Karierę zakończył w 2005 roku, kiedy przegrał z Jose Saezem.

</doc>
<doc id="2872268" url="https://pl.wikipedia.org/wiki?curid=2872268" title="José Legrá">
José Legrá

José Legrá (ur. 19 kwietnia 1943 w Baracoa) – kubański, a potem hiszpański bokser, dwukrotny zawodowy mistrz świata w wadze piórkowej.
Kariera zawodowa.
Rozpoczął karierę boksera zawodowego w 1960 na Kubie. Po zakazaniu boksu zawodowego na Kubie przez reżim Fidela Castro w 1962 przeniósł się do Meksyku, a w 1963 do Hiszpanii. Od rozpoczęcia walk w Hiszpanii do końca 1967 stoczył 76 walk, z których tylko jedną przegrał (z Howardem Winstone'em w 1965) i dwie zremisował. W grudniu 1967 zdobył wakujący tytuł mistrza Europy EBU w wadze piórkowej po pokonaniu Yvesa Desmaretsa, jednak zrezygnował z niego bez żadnej obrony.
24 lipca 1968 w Porthcawl w Walii zmierzył się ponownie z Howardem Winstone'em. Stawką pojedynku był posiadany przez Winstone'a pas mistrza świata federacji WBC w wadze piórkowej. Legrá zwyciężył przez techniczny nokaut w 5. rundzie i został nowym mistrzem świata. Utracił ten tytuł już podczas pierwszej obrony, przegrywając na punkty z Johnnym Famechonem 21 stycznia 1969 w Londynie. 18 lipca tego roku w Inglewood przegrał na punkty z byłym mistrzem świata Vicente Saldívarem, który powrócił na ring po blisko dwuletniej przerwie.
26 czerwca 1970 w Madrycie Legrá ponownie został mistrzem Europy EBU po zwycięstwie nad obrońcą tytułu Tommaso Gallim. Pięciokrotnie skutecznie bronił tego tytułu.
16 grudnia 1972 w Monterrey zmierzył się z mistrzem świata wagi piórkowej WBC Clemente Sánchezem. Sánchez miał nadwagę, której nie był w stanie zbić przed walką i prezydent WBC ogłosił, że pozbawia go tytułu. Walka jednak nie została odwołana. Gdyby zwyciężył Legrá, zostałby nowym mistrzem, a gdyby Sánchez, tytuł byłby wakujący. Legrá wygrał przez techniczny nokaut w 10. rundzie, wcześniej powalając Sáncheza na deski 11 razy. W następnej walce Legrá stracił tytuł po niejednogłośnej przegranej na punkty z byłym mistrzem świata w wadze koguciej Éderem Jofre 5 maja 1973 w Brasílii. Po wygraniu jednej walki w tym roku Legrá doznał porażki przez nokaut w 1. rundzie 24 listopada 1973 w Masaya z rąk Alexisa Argüello. Po tej walce zakończył karierę.

</doc>
<doc id="2872269" url="https://pl.wikipedia.org/wiki?curid=2872269" title="Grypa szaleje w Naprawie">
Grypa szaleje w Naprawie

Grypa szaleje w Naprawie – jedna z najbardziej znanych powieści polskiego poety i prozaika Jalu Kurka, po raz pierwszy wydana w roku 1934, później wznawiana wiele razy.
Wydana po raz pierwszy pod koniec 1934 roku w wydawnictwie Gebethner i Wolff, z datą z 1935 roku.
Została również wydana w przynajmniej 8 językach obcych (np. rosyjskim 1935, niemieckim 1936, słowackim 1975).
Jej tematyka ma charakter społeczno-obyczajowy. Na przykładzie tytułowej rzeczywistej wsi Naprawa (z którą autor był mocno związany rodzinnie) oraz okolicznych miasteczek (Jordanowa, Rabki) powieść przedstawia niezwykle trudne warunki życia wiejskiego i małomiasteczkowego w latach kryzysu, najprawdopodobniej na początku lat trzydziestych XX wieku (lata 1933–1934).
Za powieść Kurek otrzymał "Nagrodę Młodych" Polskiej Akademii Literatury (formalnie przyznaną za jej fragment opublikowany w 1934 roku w „Wiadomościach Literackich”, przed ukończeniem przez autora trzydziestu lat).

</doc>
<doc id="2872270" url="https://pl.wikipedia.org/wiki?curid=2872270" title="Katarzyna Jungowska">
Katarzyna Jungowska

Katarzyna Jungowska (ur. 29 czerwca 1978 w Warszawie) – polska aktorka, reżyserka i scenarzystka.
Jest córką aktorki Grażyny Szapołowskiej i Andrzeja Jungowskiego. Ma córkę, Karolinę.
Filmografia.
Źródło: Filmpolski.pl.

</doc>
<doc id="2872271" url="https://pl.wikipedia.org/wiki?curid=2872271" title="Honor zabójcy">
Honor zabójcy

Honor zabójcy (ang. "Silent Trigger") – kanadyjsko-brytyjski film sensacyjny z 1996 roku w reżyserii Russella Mulcahy'a. Wyprodukowany przez Buena Vista.
Opis fabuły.
Były żołnierz Waxman (Dolph Lundgren) pracuje dla tajnej agencji rządowej jako zamachowiec. Kiedy jedna z jego sekretnych misji kończy się niepowodzeniem, jego życie jest w niebezpieczeństwie. Każdy krok mężczyzny śledzi nowy ochroniarz sił specjalnych, Klein (Conrad Dunn).

</doc>
<doc id="2872272" url="https://pl.wikipedia.org/wiki?curid=2872272" title="Bitwa pod Skałą">
Bitwa pod Skałą



</doc>
<doc id="2872275" url="https://pl.wikipedia.org/wiki?curid=2872275" title="Pańska Góra (Góry Orlickie)">
Pańska Góra (Góry Orlickie)

 Pańska Góra (czes.) "Panský kopec" 772 m n.p.m. – wzniesienie w Górach Orlickich w Sudetach Środkowych. 
Wzniesienie położone w Sudetach Środkowych, w północno-zachodniej części Grzbietu Głównego Gór Orlickich zwanym Czeskim Grzebieniem, rozdzielającym doliny rzek Olešenki i Bystrej. Wznosi się około 7,7 km na południowy zachód od centrum Dusznik Zdr..
Kopulaste wzniesienie o wyraźnie zaznaczonym wierzchołku i łagodnie opadających zboczach w kierunku południowym, wschodnim i północnym, stanowi wyraźną kulminacją pomiędzy dolinami rzek: Olešenki na południu i Bystrej (Klikawy) na północy. Wyrasta z najdłuższego Grzbietu Głównego, ciągnącego się od południowego wschodu przez Wielką Desznę, Zielony Garb, Orlicę w kierunku zachodnim. Wzniesienie zbudowane jest z łupków łyszczykowych z wkładkami wapieni krystalicznych należących do metamorfiku bystrzycko-orlickiego. Północne zbocze wraz ze szczytem porasta las świerkowy z domieszką brzóz, natomiast wschodnie zbocze pokrywa malownicza łąka z efektowną panoramą na Orlicę. Niższe partie zachodniego zbocza poniżej poziomu 700 m porasta las, głównie świerkowy, natomiast u podnóża niewielką część południowego i zachodniego zbocza zajmują użytki rolne. Na północ od szczytu położona jest miejscowość Lewin Kłodzki a u południowego podnóża rozciąga się czeska miejscowość Olešnice v Orlických horách. Południowym zboczem 100m poniżej szczytu przechodzi granica polsko-czeska. Położenie góry na północno-zachodnim skraju Gór Orlickich, oraz kształt czynią górę rozpoznawalną w terenie.

</doc>
<doc id="2872276" url="https://pl.wikipedia.org/wiki?curid=2872276" title="Juventud Independiente">
Juventud Independiente

Club Deportivo Juventud Independiente – salwadorski klub piłkarski z siedzibą w mieście Opico, w departamencie La Libertad. Obecnie występuje na pierwszym szczeblu rozgrywek – Primera División. Swoje domowe mecze rozgrywa na obiekcie Complejo Municipal.
Historia.
Dzieje klubu sięgają 1940 roku, kiedy to jeden z wpływowych mieszkańców miasta Opico, Vicente Rocha, opracował projekt zdrowego wypoczynku dla miejscowej młodzieży, polegający na założeniu zespołu piłkarskiego. Z pomocą Vicente Trujillo i Benjamína Hernándeza utworzył drużynę o nazwie Unión, do której zgłosili się młodzi zawodnicy z głównych szkół w mieście. Ekipa przystąpiła do rozgrywek najniższego wówczas szczebla; Liga Burocrática. Klub został oficjalnie zarejestrowany dopiero 7 września 1943, zmieniając nazwę na CD Juventud Independiente. Pierwszym prezesem został Vicente Rocha, a z nowo powstałym zespołem, który rozgrywał wówczas swoje mecze na boisku Llano de las Cofradías w dzielnicy Cruz, zaczęła się identyfikować zdecydowana większość mieszkańców, mimo funkcjonowania w mieście drużyn o znacznie dłuższej tradycji, jak Fuerte Cuscatleco. Czołowym graczem ekipy był w tych czasach Casto de Jesús Flores, który związał się z Juventudem również po zakończeniu kariery jako oficjalny przedstawiciel klubu.
W latach 70. Juventud zdołał awansować do trzeciej ligi salwadorskiej i szybko włączył się do walki o awans na zaplecze najwyższej klasy rozgrywkowej. W wykonaniu tego zadania przeszkodziły w latach 80. konflikty zbrojne w kraju, w wyniku których większość piłkarzy drużyny wyemigrowało do Stanów Zjednoczonych, a tym samym spotkania zespołu straciły zainteresowanie kibiców. Do drugiej ligi ekipa awansowała dopiero w sezonie 1990/1991, w decydującym o promocji dwumeczu pokonując klub CD Juventud Olímpica. Niedługo potem Juventud spadł jednak z powrotem do trzeciej ligi. W 1994 roku władze klubu założyły akademię juniorską, na której zdolnych wychowankach przez najbliższy czas opierał się skład zespołu. W 1997 roku nowym burmistrzem Opico został Romeo Barillas, który objął również funkcję prezesa Juventudu i zrestrukturyzował zespół – na stanowisku szkoleniowca zatrudnił Juana Ramóna Sáncheza, który trenował drużynę przez następne dziesięć lat. Już po upływie trzech sezonów wprowadził Juventud z powrotem do drugiej ligi, a tam z kolei kilkakrotnie ocierał się ze swoimi podopiecznymi o awans do Primera División de Fútbol Profesional. 
W 2007 roku Sánchez po dekadzie spędzonej w Juventudzie opuścił go na rzecz CD Chalatenango, a nowym trenerem ogłoszono Jorge Ábrego. Pod wodzą tego szkoleniowca w sezonie 2007/2008 klub wywalczył historyczny, pierwszy w dziejach zespołu awans do najwyższej klasy rozgrywkowej, po triumfie w dwumeczu nad San Salvador FC. Niemal bezpośrednio po tym sukcesie do drużyny powrócił trener Sánchez, lecz po sezonie 2008/2009, zaledwie po roku spędzonym w Primera División, jego podopieczni spadli z powrotem do drugiej ligi, zajmując ostatnie miejsce w tabeli relegacyjnej. Nieobecność Juventudu w pierwszej lidze trwała jednak zaledwie dwa lata, gdyż w rozgrywkach 2010/2011, po triumfie nad CD Titán, klub ponownie awansował do Primera División.

</doc>
<doc id="2872277" url="https://pl.wikipedia.org/wiki?curid=2872277" title="Victor Godoi">
Victor Godoi



</doc>
<doc id="2872284" url="https://pl.wikipedia.org/wiki?curid=2872284" title="Zachariasz Arkus">
Zachariasz Arkus



</doc>
<doc id="2872289" url="https://pl.wikipedia.org/wiki?curid=2872289" title="Rrafajel Wahanian">
Rrafajel Wahanian



</doc>
<doc id="2872292" url="https://pl.wikipedia.org/wiki?curid=2872292" title="Jezioro Burgaskie">
Jezioro Burgaskie

Jezioro Burgaskie – nizinne jezioro limanowe w południowo-wschodniej Bułgarii, w Obwodzie Burgas. Zajmuje powierzchnię 27,6 km² i jest największym naturalnym zbiornikiem w kraju.
Warunki naturalne.
Charakteryzuje się wyjątkowo niewielką głębokością: głębokość maksymalna wynosi 1 m, natomiast średnia głębokość to już tylko 0,7 m. U wschodniego brzegu leży miasto Burgas, czwarte pod względem liczby mieszkańców miasto w Bułgarii. Jezioro połączone jest z Morzem Czarnym kanałem ze śluzą. Większość wybrzeża zajmują trzcinowiska trzcin ("Phragmites") i pałki ("Typha"); występuje także mannica ("Puccinellia").
Awifauna.
Od 2005 roku BirdLife International uznaje Jezioro Burgaskie za ostoję ptaków IBA. Wskazuje 12 gatunków, które zaważyły na tej decyzji („trigger species”). Spośród nich jedynie bączek ("Ixobrychus minutus") gnieździ się na jeziorze; pozostałe 13 zimuje na nim lub zatrzymuje się podczas przelotów. Dwa gatunki – sterniczka zwyczajna ("Oxyura leucocephala") i bernikla rdzawoszyja ("Branta ruficollis") – są zagrożone. Pelikan kędzierzawy ("Pelecanus crispus") jest narażony na wyginięcie, a pozostałe 8 uznano za gatunki najmniejszej troski. Są to: gęś białoczelna ("Anser albifrons"), łabędź krzykliwy ("Cygnus cygnus"), głowienka zwyczajna ("Aythya ferina"), czernica ("Aythya fuligula"), pelikan różowy ("Pelecanus onocrotalus"), kormoran mały ("Microcarbo pygmeus"), kormoran zwyczajny ("Phalacrocorax carbo") i mewa romańska ("Larus michahellis").

</doc>
<doc id="2872297" url="https://pl.wikipedia.org/wiki?curid=2872297" title="Rrobert Arzumanian">
Rrobert Arzumanian



</doc>
<doc id="2872298" url="https://pl.wikipedia.org/wiki?curid=2872298" title="Teatr Dramatyczny im. J. Szaniawskiego w Wałbrzychu">
Teatr Dramatyczny im. J. Szaniawskiego w Wałbrzychu



</doc>
<doc id="2872299" url="https://pl.wikipedia.org/wiki?curid=2872299" title="Rroman Berezowski">
Rroman Berezowski



</doc>
<doc id="2872301" url="https://pl.wikipedia.org/wiki?curid=2872301" title="Rrobert Howhannisjan">
Rrobert Howhannisjan



</doc>
<doc id="2872304" url="https://pl.wikipedia.org/wiki?curid=2872304" title="Teatr im. C. K. Norwida w Jeleniej Górze">
Teatr im. C. K. Norwida w Jeleniej Górze



</doc>
<doc id="2872307" url="https://pl.wikipedia.org/wiki?curid=2872307" title="HMS H32">
HMS H32

HMS H32 – brytyjski okręt podwodny typu "H". Zbudowany w latach 1917–1918 w Vickers, Barrow-in-Furness, gdzie okręt został wodowany 19 listopada 1918 roku. Do służby w Royal Navy został przyjęty 27 maja 1919 roku.
HMS H32 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tego typu.
18 października 1944 roku okręt został sprzedany i złomowany w Troon.

</doc>
<doc id="2872309" url="https://pl.wikipedia.org/wiki?curid=2872309" title="Brian Doyle-Murray">
Brian Doyle-Murray

Brian Doyle-Murray właśc. Brian Murray (ur. 31 października 1945 w Chicago) – amerykański komik, scenarzysta, aktor głosowy oraz aktor filmowy i telewizyjny znany z charakterystycznych ról drugoplanowych. Jest starszym bratem aktora Billa Murraya, u boku którego pojawił się w kilku filmach; m.in. "Golfiarze" czy "Dzień świstaka". Od 2009 gra jedną z głównych ról w serialu komediowym "Pępek świata".

</doc>
<doc id="2872311" url="https://pl.wikipedia.org/wiki?curid=2872311" title="Asymilacja siarki">
Asymilacja siarki

Asymilacja siarki – proces prowadzący do wytworzenia organicznych związków zawierających siarkę z nieorganicznych związków siarki obecnych w środowisku organizmów żywych. Do asymilacji siarki ze związków nieorganicznych zdolne są rośliny, niektóre bakterie oraz grzyby. W organizmach żywych siarka występuje w aminokwasach siarkowych, rośliny wykorzystują organiczne związki siarki w obronie przed patogenami i roślinożercami oraz w reakcji na stres oksydacyjny.
Asymilacja siarki u roślin.
Siarka może być dostępna w środowisku życia roślin w postaci siarczków S2- jednak zwykle występuje w formie utlenionej jako siarczany SO42-. Jony siarczanowe są czynnie transportowane do komórek korzeni. Transport odbywa się na zasadzie symportu. Na jeden pobrany jon SO42- przypada trzy wydzielone jony H+. Gradient protonowy wytwarzany jest przez H+-ATP-azę. W tej postaci siarczanów, siarka gromadzona jest w wakuolach komórek. Zgromadzone w wakuoli siarczanu lub bezpośrednio pobrane z gleby przenoszone są do chloroplastów w nadziemnej części rośliny. W transporcie przez wewnętrzną błonę chloroplastów pośredniczy przenośnik fosforan/fosforan trioz lub przenoszenie odbywa się na zasadzie symportu H+/SO42-. ATP sulfurylaza katalizuje reakcję, w wyniku której powstaje adenozyno-5’-fosfosiarczan (APS). Istnieją dwie izoformy ATP sulfurylazy. Jedna obecna jest w plastydach, zarówno liści, jak i korzeni, druga w cytozolu. W kolejnej reakcji APS redukowany jest przez reduktazę APS do siarczynu, SO32-. Reduktaza APS w pierwszym etapie pobiera dwa elektrony ze zredukowanego glutationu. S-sulfoglutation ulega nieenzymatycznemu rozpadowi z wytworzeniem jonu siarczynowego. Alternatywną reakcją jest fosforylacja APS do 5'-fosfosiarczan 3'-fosfoadenozyny (PAPS). Produkt reakcji może być bezpośrednio wykorzystany przez sulfotransferazy do syntezy niektórych związków obecnych w komórkach roślinnych takich jak flawonoidy, kwas giberelinowy, steroidy i inne. Jeśli z APS powstają siarczyny są one dalej redukowane do siarczków przez reduktazę siarczynu (SiR), która elektrony niezbędne do przeprowadzenia reakcji pobiera z ferredoksyny. Ostatni etap redukcji SO42- katalizowany jest przez kompleks syntazy cysteiny (CS), składający się z acetyltransferazy seryny (SAT) i OAS (tiol)-liazy (OAS-TL). Pierwszy ze składników kompleksu odpowiada za syntezę z L-seryny i acetylo-CoA O-acetyloseryny (OAS). Drugi enzym przyłącza siarkę wytwarzając cysteinę. Oba enzymy zaangażowane w ostatni etap asymilacji siarki zostały wykryte w plastydach, cytozolu i mitochondriach. Podstawowym miejscem asymilacji są jednak chloroplasty. Z cysteiny wytwarzany jest drugi aminokwas białkowy zawierający siarkę metionina oraz dwa bardzo ważne dla metabolizmu roślin związki S-adenozynometionina i S-metylometionina. Cysteina może także służyć jako substrat do syntezy glutationu.

</doc>
<doc id="2872313" url="https://pl.wikipedia.org/wiki?curid=2872313" title="Marcin Piątek">
Marcin Piątek

Marcin Piątek (ur. 1974) – polski mykolog i fitopatolog. 
Życiorys.
Ukończył studia na Wydziale Ogrodniczym Uniwersytetu Rolniczego w Krakowie, od 1998 jest pracownikiem Zakładu Mikologii w Instytut Botaniki PAN w Krakowie i stypendystą Fundacji na rzecz Nauki Polskiej (dwukrotnie). 
Tematyka jego prac obejmowała początkowo klad "Agaricomycotina", następnie "Ustilaginomycotina". W swoich publikacjach opisał m.in. rodzaj "Cabalodontia" i gatunki:
Autor i współautor 150 publikacji, w których opisano jedną nową rodzinę, sześć rodzajów i 23 gatunki grzybów.

</doc>
<doc id="2872314" url="https://pl.wikipedia.org/wiki?curid=2872314" title="Cintractia majewskii">
Cintractia majewskii

Cintractia majewskii Piątek &amp; Vánky – gatunek grzybów należący do rzędu głowniowców ("Ustilaginales").
Systematyka i nazewnictwo.
Pozycja w klasyfikacji według Index Fungorum: "Anthracoideaceae, Ustilaginales, Ustilaginomycetidae, Ustilaginomycetes, Ustilaginomycotina, Basidiomycota, Fungi".
Gatunek ten został po raz pierwszy opisany przez Marcina Piątka i Kálmána Vánky'ego w artykule "Cintractia majewskii, a new smut fungus (Ustilaginomycetes) on Fimbristylis (Cyperaceae) from Africa", opublikowanym w „Polish Botanical Journal” z 2005:
Nazwa gatunkowa została nadana na cześć polskiego mikologa, Tomasza Majewskiego.
Charakterystyka.
Grzyby z gatunku "Cintractia majewskii" rozwijają się w kłoskach roślin z rodzaju "Fimbristylis" – wiechlinowca należącego do rodziny ciborowatych ("Cyperaceae"). Owocniki tego gatunku wytwarzane są w postaci "sori", pojawiających się na kwiatach żywiciela. Są to kulistawe, czarne twory o średnicy 0,5–1mm, złożonego ze zlepionych zarodników. "Sori", podobnie jak u "Cintractia amazonica", pozbawione są jednak otaczającego je perydium, co jest charakterystyczne raczej dla rodzaju "Ustanciosporium".
Występowanie.
Gatunek ten jest znany jedynie z próbek roślinnych, zebranych w 1914 przez jezuickiego misjonarza, Hyacinthe'a Vanderysta w Kongu.

</doc>
<doc id="2872316" url="https://pl.wikipedia.org/wiki?curid=2872316" title="SAP Open 2013">
SAP Open 2013

SAP Open 2013 – tenisowy turniej ATP World Tour rangi ATP World Tour 250 z cyklu SAP Open rozgrywany w dniach 11–17 lutego 2013 roku w San Jose na kortach twardych w hali o puli nagród 546 930 dolarów amerykańskich.

</doc>
<doc id="2872318" url="https://pl.wikipedia.org/wiki?curid=2872318" title="Nitodziobkowate">
Nitodziobkowate



</doc>
<doc id="2872320" url="https://pl.wikipedia.org/wiki?curid=2872320" title="Masakra w Sumgaicie">
Masakra w Sumgaicie

Masakra w Sumgaicie – pogrom ludności ormiańskiej, dokonany przez miejscowych Azerów, do jakiego doszło pod koniec lutego 1988 roku w Sumgaicie.
Tło wydarzeń.
Od lat 60. XX wieku Armeńska Socjalistyczna Republika Radziecka ubiegała się o włączenie Górskiego Karabachu w swoje granice. Władze republiki miały nadzieję, że wcielenie enklawy do Armeńskiej SRR pozwoli odwrócić niekorzystne dla zamieszkałych w niej Ormian tendencje demograficzne: wyższa dzietność miejscowych Azerów oznaczała, że w przyszłości staną się oni większością w regionie, podobnie, jak stało się to w Nachiczewańskiej ASRR. Począwszy od 1987 ormiański komitet „Karabach” otwarcie dążył do włączenia Górskiego Karabachu do Armenii, kosztem wysiedlenia całej ludności azerskiej. Jego działacze niejednokrotnie inicjowali antyazerskie zamieszki. W lutym 1988 centralne władze ZSRR po raz kolejny odpowiedziały na taką prośbę odmownie, na co mieszkańcy Armenii zareagowali masowymi demonstracjami. Azerowie żyjący w Górskim Karabachu zachowywali się z reguły spokojnie wobec przewagi ludnościowej Ormian w regionie. Jedyną formą protestu były manifestacje przed siedzibami lokalnych władz w poszczególnych miastach, w czasie których uczestnicy zwracali się o zapewnienie im ochrony. Stopniowo jednak nastroje antyormiańskie stawały się w tej społeczności coraz silniejsze. Sprzyjały temu dochodzące do Górskiego Karabachu informacje o uchodźstwie Azerów z Armeńskiej SRR.
Wydarzenia w Sumgaicie.
Część uchodźców z Armeńskiej SRR została przez władze Azerskiej SRR skierowana do Sumgaitu w rejonie Baku. W mieście tym funkcjonowała społeczność ormiańska, która do tej pory nie była niepokojona przez azerską większość. W miarę nasilania się uchodźstwa Azerów z Ormiańskiej SRR w mieście narastały nastroje antyormiańskie. Nie wiadomo jednak, jak dokładnie doszło do wybuchu agresji wymierzonej w sumgaickich Ormian.
Po południu 26 lutego 1988 przed miejskim komitetem partyjnym w Sumgaicie odbył się ok. 200-osobowy wiec, którego uczestnicy domagali się zapewnienia ochrony Azerom z Górskiego Karabachu. Demonstracja ta miała pokojowy przebieg. Jeszcze tego samego dnia, około dwudziestej, w tym samym miejscu i pod tymi samymi hasłami zebrało się ok. trzy tysiące ludzi. Po zakończeniu protestu większość jego uczestników wróciła do domów. Tylko niektórzy z nich, podzieleni na kilkudziesięcioosobowe grupy, rozeszli się po mieście, wszczynając awantury i bójki, w których rany odniosło dwóch Azerów i trzech Ormian. Następnego dnia ok. 11:00 w tym samym miejscu Azerowie zorganizowali kolejny wiec w obronie swoich rodaków z Górskiego Karabachu, tym razem z udziałem 15 tys. ludzi. Na zgromadzeniu padały także hasła obrony Azerów wypędzanych z Armenii. Próby uspokojenia tłumu nie odniosły skutku. Zgromadzeni oskarżali Ormian o dokonywanie okrucieństw na Azerach.
Przebieg masakry.
Po zakończeniu wiecu część jego uczestników rozeszła się po mieście. Tym razem nie doszło już tylko do awantur, ale do bezpośrednich napaści na Ormian. Kwiatkiewicz podkreśla, że wydarzenia nie miały charakteru czysto etnicznego, ale stały się okazją do porachunków przestępczych. O sprowokowanie tumultu, który zmienił się w masakrę Ormian, podejrzewano m.in. miejscowego ormiańskiego przestępcę Eduarda Grigoriana. Wg oficjalnych, azerskich źródeł liczbę ofiar śmiertelnych pogromu szacuje się na 32 osoby, natomiast liczby rannych i poszkodowanych nie ustalono w ogóle; według innego źródła było ich od kilkaset do 1800. Większość ofiar została zamordowana ciężkimi metalowymi pałkami lub zaostrzonymi prętami. Niektóre rodziny azerskie nie wzięły udziału w masakrze, lecz udzielały Ormianom schronienia w swoich domach. Miejscowa milicja i radzieckie wojska wewnętrzne nie były w stanie uspokoić sytuacji. Zamieszki zakończyły się dopiero 2 marca.

</doc>
<doc id="2872321" url="https://pl.wikipedia.org/wiki?curid=2872321" title="Obłaz (Wielka Racza)">
Obłaz (Wielka Racza)

Obłaz (słow. "Uplaz" 1042 m) – szczyt w Grupie Wielkiej Raczy w Beskidzie Żywieckim (na Słowacji są to Kysucké Beskydy). Znajduje się w głównym grzbiecie, przez który biegnie granica polsko-słowacka oraz Wielki Europejski Dział Wodny. Obłaz znajduje się w tym grzbiecie pomiędzy Wielkim Przysłopem (1037 m) a Wielką Raczą (1236 m). Zachodnie stoki Obłazu są słowackie i opadają do doliny Oszczadnicy, wschodnie są polskie i opadają do doliny potoku Racza.
Polskie stoki Obłazu są zalesione, na słowackich znajdują się duże polany i trawersuje je droga leśna. Przez szczyt prowadzi czerwony Główny Szlak Beskidzki. Wschodnimi stokami prowadzi szlak żółty na Wielką Raczę.

</doc>
<doc id="2872322" url="https://pl.wikipedia.org/wiki?curid=2872322" title="Wiaczesław Sakajew">
Wiaczesław Sakajew

Wiaczesław Wiktorowicz Sakajew (rus. Вячеслав Викторович Сакаев; ur. 12 stycznia 1988 w Nowosybirsku) – rosyjski lekkoatleta specjalizujący się w biegu na 400 metrów przez płotki. Okazjonalnie biega także w sztafecie 4 × 400 metrów.
Srebrny medalista mistrzostw świata juniorów z 2006 w sztafecie 4 × 400 metrów. Rok później został wicemistrzem Europy juniorów w biegu na 400 metrów przez płotki. Półfinalista młodzieżowych mistrzostw Starego Kontynentu z 2009. W 2011 startował na uniwersjadzie w Shenzhen, na której dotarł do półfinału biegu na 400 metrów przez płotki. W 2012 reprezentował Rosję na igrzyskach olimpijskich w Londynie, na których odpadł w eliminacjach.
Medalista mistrzostw Rosji w różnych kategoriach wiekowych.

</doc>
<doc id="2872324" url="https://pl.wikipedia.org/wiki?curid=2872324" title="Jean-Paul Boëtius">
Jean-Paul Boëtius

Jean-Paul Boëtius (ur. 22 marca 1994 w Rotterdamie) – holenderski piłkarz pochodzenia surinamskiego grający na pozycji pomocnika. Od 2018 roku zawodnik 1. FSV Mainz 05.
Życiorys.
Jest wychowankiem rotterdamskiego Feyenoordu. W czasach juniorskich trenował także w HOV/DJSCR. W Eredivisie zadebiutował 28 października 2012 w zremisowanym 2:2 meczu z AFC Ajax. W 23. minucie zdobył gola po asyście Wesleya Verhoeka. 3 sierpnia 2015 odszedł za 1,5 miliona euro do szwajcarskiego FC Basel. Wraz z tym klubem dwukrotnie zdobył mistrzostwo kraju. Od 31 stycznia do 30 czerwca 2017 przebywał na wypożyczeniu w belgijskim KRC Genk. 1 lipca 2017 powrócił do Feyenoordu na zasadzie transferu definitywnego. W sezonie 2017/2018 wygrał z nim Puchar Holandii. 27 sierpnia 2018 został za 3,5 miliona euro piłkarzem niemieckiego 1. FSV Mainz 05. W Bundeslidze zagrał po raz pierwszy 1 września 2018 w zremisowanym 1:1 spotkaniu z 1. FC Nürnberg. Do gry wszedł w 67. minucie, zastępując Alexandru Maxima.
W reprezentacji Holandii zadebiutował 5 marca 2014 w przegranym 0:2 meczu z Francją. Grał w nim do 72. minuty, po czym został zmieniony przez Memphisa Depaya.

</doc>
<doc id="2872326" url="https://pl.wikipedia.org/wiki?curid=2872326" title="HMS H33">
HMS H33

HMS H33 – brytyjski okręt podwodny typu "H". Zbudowany w latach 1917–1918 w stoczni Cammell Laird w Birkenhead, gdzie okręt został wodowany 24 sierpnia 1918 roku. Do służby w Royal Navy został przyjęty 17 maja 1919 roku.
HMS H33 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tego typu.
W październiku 1944 roku okręt został sprzedany i złomowany w Troon.

</doc>
<doc id="2872328" url="https://pl.wikipedia.org/wiki?curid=2872328" title="Ustawa o wspieraniu rodziny i systemie pieczy zastępczej">
Ustawa o wspieraniu rodziny i systemie pieczy zastępczej

Ustawa z dnia 9 czerwca 2011 r. o wspieraniu rodziny i systemie pieczy zastępczej – ustawa uchwalona przez Sejm, regulująca kwestie prawne związane z wspieraniem rodziny i systemem pieczy zastępczej.
Ustawa określa:
Ustawa ustanowiła m.in. instytucję asystenta rodziny oraz wprowadziła zmiany w przepisach KRO dot. przysposobienia.
Nowelizacje.
Ustawę znowelizowano wielokrotnie. Ostatnia zmiana weszła w życie w 2023 roku.

</doc>
<doc id="2872332" url="https://pl.wikipedia.org/wiki?curid=2872332" title="Vyacheslav Sakayev">
Vyacheslav Sakayev



</doc>
<doc id="2872333" url="https://pl.wikipedia.org/wiki?curid=2872333" title="Wydawnictwo Novae Res">
Wydawnictwo Novae Res

Wydawnictwo Novae Res – gdyńska oficyna wydawnicza, założona w 2007 przez Wojciecha Gustowskiego i Krzysztofa Szymańskiego.
Od początku istnienia jest partnerem Pomorskiego Parku Naukowo-Technologicznego w Gdyni, na którego terenie ma siedzibę. Novae Res jest również członkiem Polskiej Izby Książki oraz Polskiego Towarzystwa Wydawców Książek.
Wydawnictwo jest także pomysłodawcą i organizatorem cyklicznego konkursu Literacki Debiut Roku, który działa pod honorowym patronatem Ministerstwa Kultury i Dziedzictwa Narodowego.
O wydawnictwie.
Wydawnictwo zajmuje się publikacją, dystrybucją i promocją polskiej prozy, wydając swoje książki w modelu lokującym się pomiędzy publikowaniem subsydiowanym a tradycyjnym. Niewielka część tytułów wydanych przez Novae Res została wydana na tradycyjnej ścieżce wydawniczej. Dotychczas opublikowało ponad 1500 tytułów. Rokrocznie nakładem Novae Res ukazuje się około 200 nowości, zaś w mediach pojawia się ponad 1000 recenzji wydanych książek.
Ważne miejsce wśród autorów wydawnictwa stanowią debiutanci. Ponadto Novae Res publikuje takich autorów jak: Piotr C., Agnieszka Lingas-Łoniewska, Nina Reichter, Jolanta Kosowska, Magdalena Knedler, Daniel Koziarski, Anna Szafrańska, Adrian Bednarek, K.N. Haner, Augusta Docher, Agata Czykierda-Grabowska, Anna Kasiuk, Mikołaj Milcke czy Edward Łysiak.
Wyróżnienia.
Projekt „Novae Res” zwyciężył w 2007 w V edycji prestiżowego konkursu „Gdyński Biznesplan”. W 2012 wydawnictwo za swoją działalność otrzymało wyróżnienie Kapituły Konkursu „Mikroprzedsiębiorca Roku” organizowanego przez Fundację Kronenberga i Citi Handlowy. W 2017 zostało nagrodzone statuetką lidera wśród opiniotwórczych wydawnictw książkowych w VI edycji konkursu „Polish Businesswoman Awards” magazynu „Businesswoman &amp; Life“ oraz laureatem XX edycji konkursu „WIKTORIA Znak Jakości Przedsiębiorców”, w kategorii „działalność naukowa, edukacyjna i badawczo-rozwojowa”.
Opublikowany nakładem Novae Res „Brud” autorstwa Piotra C. został nominowany do konkursu Bestsellery Empiku 2016, w kategorii „literatura polska” obok 4 innych powieści autorstwa Andrzeja Pilipiuka, Szczepana Twardocha, Katarzyny Bondy i Katarzyny Grocholi.
Działania społeczne.
Novae Res poważnie podchodzi do kwestii społecznej odpowiedzialności biznesu. Jak dotąd było sponsorem kilkuset akcji społecznych i kulturalnych. Współpracowało między innymi z Wielką Orkiestrą Świątecznej Pomocy, Fundacją „Mam Marzenie”, Fundacją „Mam serce”, Fundacją „Wybieram zdrowie”, „Keepers Foundation, Polskim Towarzystwem Walki z Mukowiscydozą, Stowarzyszeniem rodziców dzieci niepełnosprawnych „Tacy sami”, Fundacją „Wspólnota Gdańska”, Fundacją Ochrony i Promocji Zabytków Pomorza „Pro turris”, a także wsparło szereg projektów kulturalnych szkół i bibliotek, konkursów literackich oraz kampanii społecznych promujących czytelnictwo w całej Polsce.
Kontrowersje.
W 2014 wydawnictwo Novae Res groźbą procesu sądowego zmusiło autorkę opublikowanej w internecie recenzji jednej z książek tej oficyny ("Pamiętnik Diabła" Adriana Bednarka) do usunięcia recenzji. Recenzja krytykowała niski poziom wydawniczy książki i wskazywała szereg błędów, między innymi ortograficznych.
Sekretarz redakcji wydawnictwa Novae Res w jednym z wywiadów oświadczyła, że blogerka „wykroczyła poza ramy recenzji”, a ze strony Novae Res została jedynie „skierowana prośba o usunięcie recenzji”. Dorota Konkel sugerowała ponadto, że blogerka, wytykając błędy w książce, postąpiła nieetycznie oraz „nadinterpretowała niezamierzone usterki stylistyczne czy językowe”. Wydawnictwo Novae Res wystosowało jednak przeprosiny za grożenie podjęciem kroków prawnych. Redaktor naczelny wydawnictwa, odnosząc się do tej sprawy w 2017, stwierdził: „Nie ma tutaj dla nas usprawiedliwienia – nie przypilnowaliśmy naszego redaktora, który swoją pracą ośmieszył siebie i wydawnictwo”. We wzmiankowanych przeprosinach stwierdzono jednak, iż redaktorów było dwóch.

</doc>
<doc id="2872334" url="https://pl.wikipedia.org/wiki?curid=2872334" title="Obłaz">
Obłaz



</doc>
<doc id="2872336" url="https://pl.wikipedia.org/wiki?curid=2872336" title="Twierdzenie Königa">
Twierdzenie Königa

Twierdzenie Königa – twierdzenie o energii kinetycznej ciała sztywnego.
"Energia kinetyczna ciała sztywnego jest równa sumie energii kinetycznej ruchu postępowego środka masy i ruchu obrotowego względem osi w środku masy, równoległej do wektora prędkości kątowej"
gdzie:

</doc>
<doc id="2872337" url="https://pl.wikipedia.org/wiki?curid=2872337" title="Tyrannosaurus Hives">
Tyrannosaurus Hives

Tyrannosaurus Hives – trzeci album studyjny zespołu The Hives, wydany 20 lipca 2004 roku.
Lista utworów.
Źródło.

</doc>
<doc id="2872338" url="https://pl.wikipedia.org/wiki?curid=2872338" title="RSUK">
RSUK



</doc>
<doc id="2872344" url="https://pl.wikipedia.org/wiki?curid=2872344" title="Aaspere">
Aaspere

Aaspere – wieś w Estonii, w prowincji Virumaa Zachodnia, w gminie Haljala.

</doc>
<doc id="2872345" url="https://pl.wikipedia.org/wiki?curid=2872345" title="Boom Boom Boom">
Boom Boom Boom

Boom Boom Boom – singel Aurelii Gaçe, wydany 26 czerwca 2012 roku. Napisane i skomponowane zostało przez Edlira Begolli i Dr. Flori. Piosenka pochodzi z albumu "Paraprakisht".
Teledysk do piosenki opublikowany został w serwisie YouTube 25 czerwca 2012 roku. Wideo zostało wyprodukowane przez Max Production, a o stylizację w klipie zadbał Joni Peçit.
W celu promocji piosenki w czerwcu 2012 roku Aurela Gaçe wystąpiła z nią w jednym z odcinków albańskiego "X Factora".

</doc>
<doc id="2872346" url="https://pl.wikipedia.org/wiki?curid=2872346" title="Ragnhild Mowinckel">
Ragnhild Mowinckel

Ragnhild Lillehagen Mowinckel (ur. 12 września 1992 w Molde) – norweska narciarka alpejska, dwukrotna medalistka igrzysk olimpijskich i mistrzostw świata oraz pięciokrotna medalistka mistrzostw świata juniorów.
Kariera.
Jej pierwszym występem na arenie międzynarodowej były rozegrane 20 listopada 2007 roku w Hemsedal zawody FIS, na których zajęła 39. miejsce w supergigancie. Kolejne lata to dla niej przede wszystkim starty w tym właśnie cyklu, pojawiała się także na mistrzostwach Norwegii juniorów, mistrzostwach Norwegii i w Pucharze Europy. W 2010 roku wzięła udział w mistrzostwach świata juniorów w regionie Mont Blanc, na których zajęła 5. miejsce w kombinacji, 9. w slalomie gigancie, 13. w zjeździe, 26. w slalomie i 35. w supergigancie. Na organizowanych rok później mistrzostwach świata juniorów w Crans-Montanie nie ukończyła pierwszego przejazdu supergiganta i slalomu giganta, natomiast w slalomie była czwarta.
3 stycznia 2012 roku miał miejsce jej debiut w Pucharze Świata, kiedy to na rozgrywanych w Zagrzebiu zawodach sezonu 2011/2012 nie ukończyła pierwszego przejazdu slalomu. Pierwsze punkty w tym cyklu wywalczyła 18 marca 2012 roku w Schladming, zajmując 25. miejsce w slalomie gigancie. W tym samym roku na mistrzostwach świata juniorów w Roccaraso odniosła zwycięstwa w slalomie gigancie i kombinacji, a także zdobyła brązowy medal w supergigancie i zajęła 4. miejsce w slalomie. Ostatnie w jej karierze tego typu wydarzenie, rozgrywane w 2013 roku mistrzostwa świata juniorów w Québecu przyniosły jej zwycięstwo w kombinacji i srebrny medal w slalomie gigancie, ponadto zajęła 5. miejsce w supergigancie, 10. w slalomie i 14. w zjeździe. W tym samym roku wzięła udział w mistrzostwach świata w Schladming, na których nie ukończyła supergiganta, a także zajęła 27. miejsce w zjeździe, 21. w slalomie gigancie oraz 17. w superkombinacji.
W 2014 roku pojawiła się na igrzyskach olimpijskich w Soczi, na których nie ukończyła drugiego przejazdu slalomu giganta, ponadto zajęła 6. miejsce w superkombinacji, 19. w supergigancie i 27. w zjeździe. Rok później, na mistrzostwach świata w Vail/Beaver Creek zajęła 9. miejsce w kombinacji, 18. w slalomie gigancie, 20. w supergigancie i 25. w zjeździe. Kolejne mistrzostwa świata, rozgrywane w 2017 roku w Sankt Moritz przyniosły jej 6. miejsce w supergigancie, 10. w kombinacji, 18. w slalomie gigancie oraz 20. w zjeździe. 16 grudnia 2017 roku zaliczyła pierwsze podium Pucharu Świata, kiedy to na przeprowadzonych w Val d’Isère zawodach sezonu 2017/2018 zajęła 3. miejsce w supergigancie, przegrywając jedynie z Amerykanką Lindsey Vonn i Włoszką Sofią Goggią.
W 2018 roku wzięła udział w igrzyskach olimpijskich w Pjongczangu, na których zajęła 13. miejsce w supergigancie i 4. w kombinacji, ponadto zdobyła srebrny medal w slalomie gigancie, w którym uplasowała się za Amerykanką Mikaelą Shiffrin oraz przed Włoszką Federicą Brignone, a także w zjeździe, w którym rozdzieliła na podium Sofię Goggię i Lindsey Vonn. 9 marca tego roku, na rozgrywanych w Ofterschwang zawodach sezonu 2017/2018 Ragnhild Mowinckel odniosła swoje pierwsze zwycięstwo w Pucharze Świata, pokonując w slalomie gigancie Niemkę Viktorię Rebensburg i Mikaelę Shiffrin.
Podczas mistrzostw świata w Åre wywalczyła brązowy medal w kombinacji. Uplasowała się tam za Wendy Holdener ze Szwajcarii i Słowaczką Petrą Vlhovą. Na tej samej imprezie była też czwarta w gigancie, przegrywając walkę o podium z Shiffrin o 0,12 sekundy. Brązowy medal zdobyła również w gigancie na mistrzostwach świata w Courchevel/Méribel w 2023 roku. Tym razem lesze były tylko Shiffrin i Brignone. W międzyczasie brała udział w igrzyskach olimpijskich w Pekinie w 2022 roku, gzie zajęła między innymi piąte miejsce w gigancie.
W sezonie 2022/2023 czterokrotnie stawała na podium, odnosząc przy tym jedno zwycięstwo. W klasyfikacji generalnej była szósta, natomiast w klasyfikacji supergiganta zajęła trzecie miejsce. 

</doc>
<doc id="2872348" url="https://pl.wikipedia.org/wiki?curid=2872348" title="Aasu">
Aasu

Aasu – wieś w Estonii, w prowincji Virumaa Zachodnia, w gminie Haljala.

</doc>
<doc id="2872352" url="https://pl.wikipedia.org/wiki?curid=2872352" title="Oleg Szatow">
Oleg Szatow

Oleg Aleksandrowicz Szatow (ros. Олег Александрович Шатов, ur. 29 lipca 1990 w Niżnym Tagile) – piłkarz rosyjski grający na pozycji ofensywnego pomocnika w Rubinie Kazań.
Kariera klubowa.
Swoją karierę piłkarską Szatow rozpoczął w klubie Urał Jekaterynburg. W 2007 roku awansował do kadry pierwszego zespołu i w tamtym sezonie zadebiutował w nim w Pierwszej Dywizji. W sezonie 2008 stał się podstawowym zawodnikiem Urału. Grał w nim do końca 2011 roku. Na początku 2012 roku Szatow przeszedł do grającego w Priemjer-Lidze, Anży Machaczkała. W Anży swój debiut zaliczył 18 marca 2012 roku w przegranym (0:1) wyjazdowym meczu z Lokomotiwem Moskwa. 19 sierpnia 2012 w domowym spotkani z Zenitem Petersburg strzelił swojego pierwszego gola w rosyjskiej Priemjer-Lidze.
W 2013 został piłkarzem Zenita Sankt Petersburg, którego barwy reprezentował do 2020 roku, z krótką przerwą na wypożyczenie do FK Krasnodar. 
Od sierpnia 2020 jest piłkarzem Rubina Kazań.
Kariera reprezentacyjna.
W reprezentacji Rosji zadebiutował 6 lutego 2013 roku w towarzyskim meczu z Islandią (2:0), rozegranym w Marbelli. W 46. minucie tego meczu zmienił Aleksandra Aniukowa, a w 66. minucie zdobył drugą bramkę dla rosyjskiej drużyny.

</doc>
<doc id="2872356" url="https://pl.wikipedia.org/wiki?curid=2872356" title="Brasil Open 2013">
Brasil Open 2013

Brasil Open 2013 – tenisowy turniej ATP World Tour rangi ATP World Tour 250 z cyklu Brasil Open rozgrywany w dniach 11–17 lutego 2013 roku w São Paulo na kortach ziemnych w hali o puli nagród 455 775 dolarów amerykańskich.

</doc>
<doc id="2872360" url="https://pl.wikipedia.org/wiki?curid=2872360" title="Tomasz Majewski (mykolog)">
Tomasz Majewski (mykolog)

Tomasz Majewski (ur. 1940) – polski mykolog, profesor zwyczajny. 
Życiorys.
Ukończył studia na Wydziale Biologii i Nauk o Ziemi Uniwersytetu Warszawskiego, od 1965 do 1990 był pracownikiem Pracowni i Zakładu Mikologii w Instytut Botaniki PAN (pracował w Warszawie), następnie, do 2006 był pracownikiem Katedry Fitopatologii SGGW, po czym przeszedł na emeryturę.
Tematyka jego prac obejmowała głównie rzędy "Laboulbeniales", "Peronosporales", "Erysiphales", "Uredinales" i klad "Ustilaginomycotina". W swoich publikacjach opisał m.in. rodzaje i gatunki:
Jest jednym z autorów pracy "Wstępna lista grzybów mikroskopijnych Polski".

</doc>
<doc id="2872361" url="https://pl.wikipedia.org/wiki?curid=2872361" title="Trần Hiếu Ngân">
Trần Hiếu Ngân

Trần Hiếu Ngân (ur. 26 czerwca 1974, Tuy Hòa) – wietnamska zawodniczka taekwondo, pierwsza medalistka olimpijska w historii swojego kraju. 
W 1996 zdobyła srebro na mistrzostwach Azji. Dwa lata później zdobyła brąz na igrzyskach azjatyckich i złoto na mistrzostwach Azji. W 2000 zdobyła srebro, reprezentując swój kraj na igrzyskach w Sydney.

</doc>
<doc id="2872365" url="https://pl.wikipedia.org/wiki?curid=2872365" title="Tran Hieu Ngan">
Tran Hieu Ngan



</doc>
<doc id="2872368" url="https://pl.wikipedia.org/wiki?curid=2872368" title="Shiroi yuki">
Shiroi yuki

 – dwudziesty piąty singel japońskiej piosenkarki Mai Kuraki, wydany 20 grudnia 2006 roku. Utwór tytułowy został wykorzystany jako 26 ending (odc. 459–470) anime "Detektyw Conan". Osiągnął 2 pozycję w rankingu Oricon i pozostał na liście przez 11 tygodni, sprzedał się w nakładzie egzemplarzy.

</doc>
<doc id="2872372" url="https://pl.wikipedia.org/wiki?curid=2872372" title="Kuniaki Shibata">
Kuniaki Shibata

 – japoński bokser, zawodowy mistrz świata w wadze piórkowej i junior lekkiej.
Rozpoczął karierę boksera zawodowego w 1965. W 1970 zdobył wakujący tytuł mistrza Japonii w wadze piórkowej. 11 grudnia tego roku w Tijuanie pokonał mistrza świata federacji WBC w wadze piórkowej Vicente Saldívara przez poddanie w 12. rundzie i odebrał mu tytuł. Obronił go wygrywając 3 czerwca 1971 w Tokio z Raulem Cruzem przez nokaut w 1. rundzie i remisując z Ernesto Marcelem 11 listopada tego roku w Matsuyamie. W kolejnej walce 19 maja 1972 w Tokio stracił mistrzostwo, gdy Clemente Sánchez znokautował go w 3. rundzie.
Shibata przeniósł się do kategorii junior lekkiej (zwanej również super piórkową). 12 marca 1973 w Honolulu zmierzył się w walce o tytuł mistrza świata federacji WBA tej kategorii z obrońcą pasa Benem Villaflorem. Wygrał jednogłośnie na punkty i ponownie został mistrzem świata, tym razem w wyższej wadze. Obronił ten tytuł 19 czerwca 1973 w Tokio po wygranej na punkty z Victorem Federico Echegarayem, ale w walce rewanżowej 17 października tego roku w Honolulu został znokautowany w 1. rundzie przez Villaflora, który tym samym odzyskał mistrzostwo.
Już w następnej walce Shibata znowu został mistrzem świata, tym razem federacji WBC w wadze junior lekkiej. 28 lutego 1974 w Tokio pokonał na punkty dotychczasowego mistrza Ricardo Arredondo. W obronie tytułu wygrał z Antonio Amayą 27 czerwca 1974 na punkty i z Ramiro Bolanosem 3 października tego roku przez techniczny nokaut w 15. rundzie, oba razy w Tokio, a także z Ouldem Makloufim 27 marca 1975 w Fukuoce na punkty. 5 lipca 1975 w Mito Alfredo Escalera znokautował Shibatę w 2. rundzie i odebrał mu tytuł mistrza świata. Shibata stoczył jeszcze trzy walki i zakończył karierę w 1977.

</doc>
<doc id="2872373" url="https://pl.wikipedia.org/wiki?curid=2872373" title="Parafia Nawiedzenia Najświętszej Maryi Panny w Lisowie">
Parafia Nawiedzenia Najświętszej Maryi Panny w Lisowie

Parafia Nawiedzenia Najświętszej Maryi Panny w Lisowie – jedna z 13 parafii rzymskokatolickich dekanatu jedlińskiego. 
Historia.
Lisów był gniazdem rodu Lisowskich, herbu Lis. W 1414 dziedzice, wystawiwszy kościół drewniany pw. Wniebowzięcia NMP i św. Agnieszki, wystarali się u prymasa Mikołaja Trąby o erygowanie filii par. Goryń, z siedzibą dla księdza. Kolejny kościół, fundacji Hieronima Piaseckiego starosty gieranowskiego i jego żony Anny, powstał w 1644. Był drewniany i kryty gontem. Konsekrował go w 1637 bp. Stanisław Starczewski sufragan płocki. Kościół ten służył parafianom katolikom z Jedlińska, gdy ich kościół został zajęty przez arian od połowy XVI do początku XVII w. Kościół był zniszczony i został rozebrany w 1847. Do 1881 parafianie uczęszczali do Piaseczna, gdzie był kościół przy cmentarzu grzebalnym. Obecny kościół pw. Nawiedzenie NMP, według projektu Antoniego Kacpra Wąsowskiego (Wąsowicza) z Radomia, zbudowany został w latach 1879–1881 staraniem ks. Pawła Pawłowskiego. Poświęcił go w 1881 ks. Jan Kloczkowski, proboszcz z Jedlińska, a konsekrował go w 1920 bp Paweł Kubicki. W 1969 był restaurowany. Stanowi obiekt jednonawowy, zbudowany z cegły.

</doc>
<doc id="2872375" url="https://pl.wikipedia.org/wiki?curid=2872375" title="Yukon/NWT Men’s Curling Championship 2013">
Yukon/NWT Men’s Curling Championship 2013

Yukon/NWT Men’s Curling Championship 2013, turniej wyłaniający reprezentację Jukonu i Terytoriów Północno-Zachodnich mężczyzn w curlingu na Tim Hortons Brier 2013. Zawody rozegrano dniach 11-13 stycznia 2013 w Fort Smith, na lodowisku Fort Smith Curling Club.
Jukon zrezygnował z uczestnictwa w turnieju, w praktyce były to mistrzostwa Terytoriów Północno-Zachodnich. Tytuł mistrzowski obronił Jamie Koe.
Round Robin.
Sesja 1..
11 stycznia 2013; 13:30
Sesja 2..
11 stycznia 2013; 18:00
Sesja 3..
12 stycznia 2013; 12:30
Sesja 4..
12 stycznia 2013; 16:30
Sesja 5..
13 stycznia 2013; 8:30

</doc>
<doc id="2872379" url="https://pl.wikipedia.org/wiki?curid=2872379" title="Ja ke nge">
Ja ke nge

Ja ke nge – singel Aurelii Gaçe, wydany 20 lipca 2012 roku. Utwór został napisany przez Rozanę Radi, a skomponowany przez Adriana Hila. Piosenka pochodzi z albumu "Paraprakisht".
Teledysk do piosenki został opublikowany w serwisie YouTube 7 sierpnia 2012 roku, a nad jego produkcją czuwała firma Max Production.
„Ja ke nge” jest trzecim singlem Aurelii Gaçe wydanym w 2012 roku, po „Tranzit” i „Boom Boom Boom”.

</doc>
<doc id="2872381" url="https://pl.wikipedia.org/wiki?curid=2872381" title="Armel Koulara">
Armel Koulara

Armel N'Dinga Koulara Kwanyéllé (ur. 15 sierpnia 1989, Ndżamena) – czadyjski piłkarz, grający na pozycji bramkarza. Od 2010 roku jest zawodnikiem klubu Tourbillon FC.
Kariera klubowa.
Swoją karierę piłkarską Koulara rozpoczął w sezonie 2004-2005 w klubie Gazelle FC. Przez cały okres gry w tym klubie, wystąpił w 89 spotkaniach, strzelając 11 bramek. W sezonie 2008-2009, zdobył z klubem mistrzostwo w Ligue de N’djaména. W sezonie 2009-2010 opuścił Gazelle i zasilił szeregi innego ze stołecznych klubów – Tourbillonu FC. Z nim zaś, zdobył kolejny tytuł mistrza Czadu. W Afrykańskiej Lidze Mistrzów 2011 rozegrał jedno spotkanie. W rundzie preeliminacyjnej, jego drużyna podejmowała ekipę Raja Casablanca. Piłkarze czadyjskiego klubu odnieśli dotkliwą porażkę 1-10.
Kariera reprezentacyjna.
Koulara był w składzie drużyny narodowej na turniej Islamic Games 2005. Wystąpił także w sześciu spotkaniach reprezentacji Czadu podczas eliminacji do MŚ 2010. Reprezentował także swój kraj w czterech spotkaniach kwalifikacyjnych do Pucharu Narodów Afryki i w jednym towarzyskim meczu reprezentacji narodowej.

</doc>
<doc id="2872383" url="https://pl.wikipedia.org/wiki?curid=2872383" title="Willie Overtoom">
Willie Overtoom

William „Willie” Steve Overtoom (ur. 2 września 1986 w Bertoui) – kameruński piłkarz grający na pozycji ofensywnego pomocnika.
Kariera klubowa.
Ojciec Overtooma jest Holendrem, a matka pochodzi z Kamerunu. Overtoom swoją karierę rozpoczął w Holandii, w AZ Alkmaar. W 2005 roku awansował do kadry pierwszej drużyny, jednak nie zadebiutował w niej w Eredivisie. Na sezon 2006/2007 został wypożyczony do grającego w Eerste divisie, Telstaru. Z kolei w sezonie 2007/2008 grał w HVV Hollandia, w Topklasse.
W 2008 roku Overtoom przeszedł do Heraclesu Almelo. Zadebiutował w nim 31 sierpnia 2008 w wygranym 3:1 domowym meczu z Feyenoordem. W zespole Heraclesu występował do końca 2012 roku.
Na początku 2013 roku Overtoom wrócił do AZ Alkmaar. Swój debiut w nim zanotował 2 lutego 2013 w przegranym 0:1 domowym meczu z FC Groningen.
Latem 2014 Overtoom przeszedł do SV Zulte Waregem.
Kariera reprezentacyjna.
W reprezentacji Kamerunu Overtoom zadebiutował 26 maja 2012 roku w wygranym 2:1 towarzyskim meczu z Gwineą, rozegranym w Amanvillers.

</doc>
<doc id="2872384" url="https://pl.wikipedia.org/wiki?curid=2872384" title="Historyczne krainy Finlandii">
Historyczne krainy Finlandii

Tradycyjnymi jednostkami podziału terytorialnego Finlandii jest jej dziewięć krain historycznych (fiń. "historialliset maakunnat", l.poj. "historiallinen maakunta"; szw. "historiska landskap"). Od 1634 nie pełnią one żadnych funkcji administracyjnych. Ich granice w zasadzie pokrywają się z zasięgiem dialektów języka fińskiego. Mają także znaczenie w poczuciu tożsamości regionalnej.
Historia.
Terminem historyczne krainy (prowincje) Finlandii określa się dziewięć jednostek podziału terytorialnego, których tradycje sięgają średniowiecza, kiedy została zapoczątkowana kolonizacja Finlandii przez Szwecję. Do 1809 Finlandia stanowiła wschodnią część Królestwa Szwecji i historia obu krajów była wspólna.
Do 1634 prowincje ("landskap") pełniły funkcje administracyjne w ramach Królestwa Szwecji. W 1634, w wyniku reformy kanclerza Axela Oxenstierny, wprowadzono nowy podział administracyjny, którego podstawową jednostką był "län" (fiń. "lännit"). Podział ten utrzymał się w Finlandii do reformy, która weszła w życie 1 stycznia 1998.
Historyczne krainy Finlandii.
Historyczne krainy Finlandii:

</doc>
<doc id="2872385" url="https://pl.wikipedia.org/wiki?curid=2872385" title="Martine Verbeek">
Martine Verbeek

Martine Verbeek – holenderska brydżystka z tytułami World Grand Master w kategorii Kobiet (WBF) a także European Master oraz European Champion w kategorii Women (EBL).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2872387" url="https://pl.wikipedia.org/wiki?curid=2872387" title="Prądnik (czasopismo)">
Prądnik (czasopismo)

Prądnik. Prace i Materiały Muzeum im. Prof. Władysława Szafera – czasopismo naukowe (periodyk) wydawane od 1990 roku przez Ojcowski Park Narodowy. Dotychczas ukazało się 20 tomów w latach 1990–2010. 
W Prądniku publikowane są wyniki badań naukowych, materiały z sympozjów i konferencji naukowych i inne dotyczące szeroko pojętej ochrony przyrody, krajobrazu i obiektów kulturowych głównie Ojcowskiego Parku Narodowego i Wyżyny Krakowsko-Częstochowskiej, ale też publikowane są sporadycznie prace z innych regionów Polski.

</doc>
<doc id="2872388" url="https://pl.wikipedia.org/wiki?curid=2872388" title="Celtic Gladiator">
Celtic Gladiator

Celtic Gladiator – irlandzka organizacja promująca mieszane sztuki walki i kick-boxing.
Historia.
Organizacja została założona w 2010 przez Mariusza Lechickiego, współwłaścicielem był Albert Jarzębak. Pierwsza gala odbyła się 19 marca 2011 w Portlaoise. Walki odbywają się w okrągłej klatce (na wzór Bellatora). Na galach CG występują lub występowali głównie lokalni zawodnicy, Polacy mieszkający w Irlandii oraz wielu znanych zawodników m.in. Artur Sowiński, Krzysztof Kułak, Piotr Hallmann czy Conor McGregor. Po dziewiątej gali w 2014 zawiesiła działalność. W lipcu 2016 wznowiono organizowanie gal, nowym prezesem został współwłaściciel Albert Jarzębak. Od wznowienia działalności postawiono na międzynarodową promocję organizując galę m.in. w USA, Wielkiej Brytanii i Polsce.
Gale do 2014 były retransmitowane w Canal+ Sport. Od 2016 zawody są transmitowane na żywo kanale FightBox oraz oficjalnym profilu na Facebooku.
Zasady i reguły.
Zasady i reguły w walkach MMA są oparte na „Unified Rules of Mixed Martial Arts”, z których korzysta większość organizacji na świecie:
Sposoby wyłonienia zwycięzcy:
Akcje zabronione:
Mistrzowie.
Organizowane są gale zawodowe i amatorskie podczas których przyznawane są o pasy mistrzowskie na obu szczeblach w formułach MMA i kick-boxingu. Odbywały się również turnieje. Aktualnymi mistrzami CG są:
Tryumfatorzy turniejów.
Turniej w kat. -70 kg.
Celtic Gladiator 3 - 15.10.2011 (półfinały) oraz Celtic Gladiatar 4 - 14.04.2012 (finał)
"*Moor nie mógł wystąpić w finale turnieju z powodu odniesionej kontuzji w innym pojedynku."

</doc>
<doc id="2872390" url="https://pl.wikipedia.org/wiki?curid=2872390" title="Kannauj (dystrykt)">
Kannauj (dystrykt)

Kannauj – dystrykt w stanie Uttar Pradesh w północnych Indiach, wzdłuż rzeki Ganges. Stolicą tego dystryktu jest miasto Kannauj.

</doc>
<doc id="2872391" url="https://pl.wikipedia.org/wiki?curid=2872391" title="Last minute (film)">
Last minute (film)

Last minute – polski film fabularny z 2013 roku w reżyserii Patryka Vegi. Film wyprodukowano w 2012 roku, a premiera odbyła się 22 lutego 2013.
Tytuł.
Tytuł filmu nawiązuje do oferty biura podróży typu „last minute”.
Fabuła.
Wygrana wycieczka do Egiptu miała być dla Tomka, jego pełnej energii matki (byłej policjantki), nastoletniej córki i sprytnego syna przygodą życia. Tymczasem na lotnisku gubią ich bagaże, w hotelu dają zły pokój, w kuchni nie dają jedzenia, na domiar złego Tomek w hotelowym lobby przypadkowo spotyka licealną miłość z nie odstępującym jej ideałem mężczyzny. Organizator wycieczki plajtuje, konsulat uparcie milczy, a zawartość portfela topnieje w błyskawicznym tempie. Rodzina Tomka, zamiast koczować na lotnisku, postanawia zarobić na bilety powrotne do Polski.
Produkcja.
Zdjęcia do filmu były kręcone w hotelu Utopia World w Turcji (miejscowość Kargicak niedaleko Alanyi). Kilkusekundowe ujęcia bez aktorów (np. w 8., 25.-28., 53.-58. oraz 72. minucie) pokazują plażę hotelu Iberotel Club Fanara &amp; Residence w Szarm el-Szejk, niektóre sceny pokazują też jego wnętrza (lobby, pokój hotelowy i inne); jest także kilka krótkich scen z Kairu i Gizy w Egipcie.
Film miał nosić tytuł "Zemsta Faraona" albo "Klątwa Faraona", jednak po wybuchu skandalu finansowego zdecydowano zmienić tytuł na "Last Minute".
Odbiór.
Zwiastun filmu był najchętniej oglądaną zajawką w 2012 roku – przekroczył 1 mln odsłon.
Jakub Popielecki (Filmweb) pisał: "cały film sprawia wrażenie sklejonego w pośpiechu, robionego faktycznie na 'last minute'".

</doc>
<doc id="2872392" url="https://pl.wikipedia.org/wiki?curid=2872392" title="Kur czterorogi">
Kur czterorogi



</doc>
<doc id="2872393" url="https://pl.wikipedia.org/wiki?curid=2872393" title="Linowiec (osada w województwie warmińsko-mazurskim)">
Linowiec (osada w województwie warmińsko-mazurskim)

Linowiec – osada w Polsce położona w województwie warmińsko-mazurskim, w powiecie nowomiejskim, w gminie Grodziczno.
W latach 1975–1998 miejscowość administracyjnie należała do województwa toruńskiego.
Zobacz też: Linowiec

</doc>
<doc id="2872394" url="https://pl.wikipedia.org/wiki?curid=2872394" title="Clemente Sánchez">
Clemente Sánchez

Clemente Sánchez (ur. 9 lipca 1947 w Monterrey, zm. 25 grudnia 1978 tamże) – meksykański bokser, zawodowy mistrz świata w wadze piórkowej.
Rozpoczął karierę boksera zawodowego w 1963. Wszystkie swoje walki z wyjątkiem dwóch stoczył w Meksyku. W 1967 pokonał przyszłego mistrza świata wagi junior lekkiej Ricardo Arredondo. W 1970 wygrał z Raulem Cruzem, który rok później walczył o tytuł mistrza świata.
19 maja 1972 w Tokio, w swym pierwszym występie poza Meksykiem, znokautował w 3. rundzie obrońcę tytułu mistrza świata federacji WBC w wadze piórkowej Kuniaki Shibatę.
Jego pierwsza obrona tytułu 16 grudnia 1972 w Monterrey miała niecodzienny przebieg. Przeciwnikiem był były mistrz świata José Legrá. Sánchez miał nadwagę, której nie był w stanie zbić przed walką i prezydent WBC ogłosił, że pozbawia go tytułu. Walka jednak nie została odwołana. Gdyby zwyciężył Legrá, zostałby nowym mistrzem, a gdyby Sánchez, tytuł byłby wakujący. Legrá wygrał przez techniczny nokaut w 10. rundzie, wcześniej powalając Sáncheza na deski 11 razy. Sánchez nie walczył do 1974, a potem stoczył 8 walk (6 wygranych) i wycofał się w 1975.
Został zastrzelony w Boże Narodzenie w 1978, po kłótni w związku z incydentem drogowym.

</doc>
<doc id="2872395" url="https://pl.wikipedia.org/wiki?curid=2872395" title="Samuraj (film 1954)">
Samuraj (film 1954)

 – japoński film z 1954 roku w reżyserii Hiroshiego Inagaki, nagrodzony w 1955 roku Oscarem dla najlepszego filmu nieanglojęzycznego. 
Film stanowi pierwszą część tzw. trylogii samurajskiej Inagakiego, której bohaterem jest słynny rōnin Musashi Miyamoto, żyjący w pierwszej połowie XVII wieku. We wszystkich trzech filmach w jego rolę wciela się Toshirō Mifune. Pozostałe dwie części to: "Pojedynek w świątyni Ichijō-ji" (1955) i "Pojedynek na wyspie Ganryū" (1956). 
Opis fabuły.
Pierwsza część trylogii przedstawia początki działalności Miyamoto i ukazuje, jak z biednego wieśniaka stał się samurajem. Na początku filmu Takezō, bo tak brzmiało prawdziwe imię bohatera, wraz ze swoim przyjacielem Matahachim wyruszają na wojnę i biorą udział w bitwie pod Sekigaharą, gdzie jednak znajdują się po stronie przegranych. W efekcie Takezō i Matahachi muszą się ukrywać, aby uniknąć egzekucji. Trafiają do domu pewnej wdowy, mającej wchodzącą właśnie w dorosłość córkę. Tutaj drogi bohaterów rozchodzą się. Matahachi, nie bacząc na wcześniejsze zaręczyny z dziewczyną z rodzinnej wsi, postanawia związać się z córką wdowy i zapewnić sobie dobrobyt i bezpieczeństwo u jej boku. Tymczasem Takezō wyrusza w śmiertelnie niebezpieczną podróż do domu, aby powiedzieć niedoszłej żonie Matahachiego, że jej ukochany nie zginął, lecz na razie do niej nie wróci. 
Po licznych perypetiach nieokrzesany, lecz znakomicie władający mieczem Takezō zostaje zmuszony przez buddyjskiego mnicha do trzyletnich studiów, które pozwolą mu posiąść wiedzę i roztropność niezbędną wojownikowi. Po tym czasie zostaje oficjalnie podniesiony do godności samuraja i otrzymuje szlacheckie nazwisko Musashi Miyamoto.

</doc>
<doc id="2872398" url="https://pl.wikipedia.org/wiki?curid=2872398" title="SEALs">
SEALs



</doc>
<doc id="2872402" url="https://pl.wikipedia.org/wiki?curid=2872402" title="Lista odcinków serialu Mike i Molly">
Lista odcinków serialu Mike i Molly

Poniżej znajduje się lista odcinków serialu telewizyjnego Mike i Molly – emitowanego przez amerykańską stację telewizyjną CBS od 20 września 2010 roku do 15 maja 2016 roku. Powstało siedem serii, które łącznie składają się z 125 odcinków. W Polsce natomiast był emitowany przez stację Comedy Central od 23 lutego 2011. 
Sezon 6 (2016).
12 marca 2015 roku, CBS ogłosiła oficjalnie zamówiła 6 serię, który będzie składała się z 13 odcinków.

</doc>
<doc id="2872403" url="https://pl.wikipedia.org/wiki?curid=2872403" title="Samuraj (ujednoznacznienie)">
Samuraj (ujednoznacznienie)



</doc>
<doc id="2872404" url="https://pl.wikipedia.org/wiki?curid=2872404" title="Cottus polaris">
Cottus polaris



</doc>
<doc id="2872405" url="https://pl.wikipedia.org/wiki?curid=2872405" title="Triglopsis ontariensis">
Triglopsis ontariensis



</doc>
<doc id="2872406" url="https://pl.wikipedia.org/wiki?curid=2872406" title="Acanthocottus labradoricus">
Acanthocottus labradoricus



</doc>
<doc id="2872407" url="https://pl.wikipedia.org/wiki?curid=2872407" title="Parafia św. Franciszka z Asyżu w Wielogórze">
Parafia św. Franciszka z Asyżu w Wielogórze

Parafia św. Franciszka z Asyżu w Wielogórze – jedna z 13 parafii rzymskokatolickich dekanatu jedlińskiego.

</doc>
<doc id="2872408" url="https://pl.wikipedia.org/wiki?curid=2872408" title="Oncocottus hexacornis gilberti">
Oncocottus hexacornis gilberti



</doc>
<doc id="2872411" url="https://pl.wikipedia.org/wiki?curid=2872411" title="Damo">
Damo

Damo (gr. ) Żyła w VI wieku p.n.e. Pitagorejka, córka Pitagorasa i Teano.
Według tradycji to jej właśnie Pitagoras powierzył swoje najcenniejsze prace. Po śmierci Pitagorasa rozruchy polityczne w południowej Italii doprowadziły do zniszczenia szkoły pitagorejskiej i zmusiły jego uczniów do ucieczki. Damo, po utracie majątku mogła sprzedać niezwykle cenne wtedy pisma sławnego ojca. Nie zrobiła jednak tego. Po jej śmierci przekazane one zostały jej córce Bitale.

</doc>
<doc id="2872413" url="https://pl.wikipedia.org/wiki?curid=2872413" title="Roy Halladay">
Roy Halladay

Harry Leroy Halladay III (ur. 14 maja 1977, zm. 7 listopada 2017) – amerykański baseballista, który występował na pozycji miotacza przez 16 sezonów w Major League Baseball.
Przebieg kariery.
Halladay został wybrany w 1995 roku w pierwszej rundzie draftu z numerem siedemnastym przez Toronto Blue Jays i początkowo występował w klubach farmerskich tego zespołu, między innymi w Syracuse SkyChiefs, reprezentującym poziom Triple-A. W MLB zadebiutował 20 września 1998 w meczu przeciwko Tampa Bay Devil Rays. W swoim drugim meczu jako starter zaliczył pierwsze w karierze zwycięstwo.
W sezonie 2002 po raz pierwszy wystąpił w Meczu Gwiazd, zaś rok później mając najwięcej zwycięstw w American League (22) otrzymał nagrodę Cy Young Award dla najlepszego miotacza. W grudniu 2009 w ramach wymiany zawodników przeszedł do Philadelphia Phillies.
29 maja 2010 w meczu przeciwko Florida Marlins rozegrał 20. w historii Major League perfect game i jednocześnie został drugim zawodnikiem Phillies, który dokonał tego osiągnięcia. 6 października 2010 w spotkaniu z Cincinnati Reds, jako drugi miotacz w historii MLB po Donie Larsenie, rozegrał no-hittera w postseason. W tym samym sezonie zwyciężył w lidze w klasyfikacji zwycięstw (21), otrzymał nagrodę Cy Young Award i po raz siódmy w karierze wystąpił w All-Star Game.
29 lipca 2012 w meczu przeciwko Atlanta Braves został 67. miotaczem w historii MLB, który zaliczył 2000. strikeout, zaś 14 kwietnia 2013 w spotkaniu z Miami Marlins osiągnął pułap 200 zwycięstw w karierze. 5 maja 2013 w meczu z Miami Marlins rozgrywanym na Citizens Bank Park, odniósł kontuzję prawego ramienia, która wykluczyła go z gry na niespełna trzy miesiące. W tym samym roku postanowił zakończyć karierę.
29 marca 2018 przed meczem otwarcia sezonu z New York Yankees miała miejsce ceremonia zastrzeżenia numeru 32, z którym Halladay występował. W 2019 został uhonorowany członkostwem w Baseball Hall of Fame.
Śmierć.
Zmarł śmiercią tragiczną 7 listopada 2017 w katastrofie samolotu amfibii ICON A5, który rozbił się w Zatoce Meksykańskiej nieopodal wybrzeży Florydy.
Statystyki.
Sezon zasadniczy
Postseason

</doc>
<doc id="2872415" url="https://pl.wikipedia.org/wiki?curid=2872415" title="Pomniki przyrody w gminie Gietrzwałd">
Pomniki przyrody w gminie Gietrzwałd

Na terenie gminy Gietrzwałd znajduje się 30 pomników przyrody ożywionej i 2 nieożywionej:

</doc>
<doc id="2872418" url="https://pl.wikipedia.org/wiki?curid=2872418" title="Wiktor Pietrzyk">
Wiktor Pietrzyk

Wiktor Pietrzyk (ur. 18 lutego 1946 w Ludwinowie, zm. 2 października 2012) – profesor nauk rolniczych, polski specjalista z dziedziny elektrodynamiki technicznej oraz maszyn elektrycznych. Dziekan Wydziału Elektrycznego Politechniki Lubelskiej w latach 1996-1999.
Życiorys.
Wiktor Pietrzyk był absolwentem Politechniki Szczecińskiej, Wydział Elektryczny (1971). Stopień doktora uzyskał na Politechnice Szczecińskiej w roku 1977 na podstawie rozprawy pt. "Pole elektromagnetyczne w szczelinie silnika asynchronicznego z uwzględnieniem mimośrodowości stojana i wirnika", a habilitację w Instytucie Budownictwa, Mechanizacji i Elektryfikacji Rolnictwa w roku 1985.
W latach 1971-1973 pracował na stanowisku samodzielnego konstruktora w WSK Świdnik. Od roku 1973 pracował w Akademii Rolniczej w Lublinie (dzisiejszy Uniwersytet Przyrodniczy w Lublinie), na Wydziale Techniki Rolniczej. Piastował tam, różne stanowiska, m.in. dyrektora Instytutu Podstaw Techniki. Na Akademii Rolniczej pracował do roku 1991, w tym samym roku rozpoczął pracę na Politechnice Lubelskiej, na Wydziale Elektrycznym. W latach 1996-1999 pełnił obowiązki dziekana tego Wydziału.
Wiktor Pietrzyk opublikował około 140 prac naukowych. Został odznaczony Złotym Krzyżem Zasługi (2002).

</doc>
<doc id="2872419" url="https://pl.wikipedia.org/wiki?curid=2872419" title="Oplopoma pantherina">
Oplopoma pantherina



</doc>
<doc id="2872424" url="https://pl.wikipedia.org/wiki?curid=2872424" title="Krzysztof Majka">
Krzysztof Majka



</doc>
<doc id="2872425" url="https://pl.wikipedia.org/wiki?curid=2872425" title="Kościół Matki Bożej Różańcowej w Kamiennej Górze">
Kościół Matki Bożej Różańcowej w Kamiennej Górze

Kościół Matki Bożej Różańcowej w Kamiennej Górze (Kościół Łaski pw. Trójcy Świętej) – dawny ewangelicki kościół łaski, po II wojnie światowej i wysiedleniu ludności niemieckiej przejęty przez państwo i przekazany Kościołowi katolickiemu. Znajduje się w Kamiennej Górze przy placu Kościelnym. 
Historia kościoła.
Okres ewangelicki.
Kościół Łaski pw. Trójcy Świętej był jednym z sześciu ewangelickich kościołów łaski, na których budowę zgodę wyrażono w 1709 roku. Architektem świątyni był Martin Frantz, który zaprojektował kościół w stylu barokowym na planie krzyża greckiego wzorowany na kościele Katarzyny Wazówny w Sztokholmie.
Kamień węgielny pod kościół położono 6 czerwca 1709 roku. Na budowie pracowali miejscowi rzemieślnicy. W 1717 roku zawieszono na wieży dzwon. Uroczyste konsekracja i nadanie wezwania Trójcy Świętej nastąpiło 8 października 1720 roku. W tym samym roku przy kościele powstał cmentarz ewangelicki. 
Przez parę następnych lat świątynię doposażono. Najdroższymi elementami wyposażenia były: ołtarz, organy i ambona. Organy wykonał wrocławski budowniczy organów, Ignatius Mentzel, a zapłacono za nie 3100 talarów. Ołtarz zbudował Beniamin Gottlieb z Lubania, któremu zapłacono 1100 talarów, a praca nad nim trwała dwa lata. Za wykonanie ołtarza zapłacili dwaj kupcy wrocławscy, urodzeni w Kamiennej Górze – Gebhardt i Sommer. Ambona zbudowana była w stylu rokokowym, a jej twórca jest nieznany. Organy zainstalowano w kościele w 1724 roku, a rok później ustawiono ołtarz. W 1766 roku umieszczono na wieży kościelnej zegar.
Kościół to obiekt o kilkuczłonowej masywnej bryle, zbudowany z połączonych ze sobą bloków w formie prostopadłościanu. W centrum dominująca bryła, oparta na planie krzyża greckiego, zwieńczona czterospadowym mansardowym dachem. Uproszczona artykulacja elewacji sprowadzona została do płaskich lizen, łączonych belkowaniem. Natomiast do ramienia, mieszczącego prospekt organowy, dostawiono masywną kwadratową wieżę, zwieńczoną przysadzistym cebulastym hełmem z prześwitem arkadowym. Wieża, z portalem w przyziemiu, wraz z dostawioną na tej samej osi zakrystią podkreślają w bryle wydłużony charakter budowli, zaznaczony wewnątrz umieszczeniem na tej samej osi ołtarza i prospektu organowego. Kościół mógł pomieścić nawet 5 tysięcy osób.
Okres katolicki.
Działania wojenne z okresu II wojny światowej nie dotknęły kościoła. Po wojnie i wysiedleniu ludności niemieckiej został przejęty przez Państwo, a następnie przekazany Kościołowi katolickiemu. Z nieużytkowanej po 1945 roku świątyni wywieziono do Kościoła Garnizonowego w Warszawie ważne elementy wyposażenia: ołtarz, chrzcielnica, organy, ambona, żyrandole i dzwony.
Budowla ulegała powolnemu niszczeniu do 1958 roku, aż księża katoliccy rozpoczęli remont. W ramach prac remontowych odnowiono pokrycie i wzmocniono więźbę dachową, oszklono okna i rozpoczęto tynkowanie wnętrz. Przyspieszenie prac remontowych nastąpiło w 1966 roku, kiedy to administratorem kościoła został ksiądz Stanisław Książek. W ramach szybko postępujących prac zakończono tynkowanie i malowanie wnętrza, remont posadzki i empory (drugą kondygnację empor rozebrano), wyposażono kościół w ołtarz, organy i ławki. Obok kościoła została ustawiona dzwonnica o konstrukcji stalowej, wyposażona w trzy dzwony. We wnętrzach kościoła wykonano polichromie autorstwa Jana Molgi i Pawła Mitka. Malowidła przedstawiają Matkę Bożą Różańcową oraz szereg postaci z historii Polski składających jej hołd.

</doc>
<doc id="2872429" url="https://pl.wikipedia.org/wiki?curid=2872429" title="Morena (ujednoznacznienie)">
Morena (ujednoznacznienie)



</doc>
<doc id="2872430" url="https://pl.wikipedia.org/wiki?curid=2872430" title="Nick Foles">
Nick Foles

Nick Foles, właśc. Nicholas Edward Foles (ur. 20 stycznia 1989 w Austin) – amerykański zawodnik futbolu amerykańskiego, występujący na pozycji quarterbacka. W rozgrywkach uniwersyteckich NCAA występował w zespole Arizona. Od 2012 roku zawodnik Philadelphia Eagles, grającego w lidze NFL. Foles rozegrał swój pierwszy mecz w zawodowej lidze podczas 10 tygodnia rozgrywek sezonu 2012, kiedy zastąpił kontuzjowanego Michaela Vicka.
Wczesne lata.
Urodzony i wychowany w Austin w stanie Teksas. Foles w 2007 roku ukończył Westlake High School. Te samą szkołę ukończyła wcześniej obecna gwiazda NFL, quarterback New Orleans Saints Drew Brees. Foles występując przez 2 lata w podstawowym składzie podał piłkę na odległość w sumie 5658 jardów, a także zdobył w ten sposób 56 przyłożeń. Oba osiągnięcia złamały rekordy szkolne ustanowione wcześniej przez Breesa. Zawodnik występował również w szkolnej drużynie koszykówki. Grając w podstawowym składzie przez 3 lata, dwukrotnie został wybrany MVP zespołu. Jako zawodnik koszykówki został zrekrutowany przez uczelnie Georgetown, Texas i Baylor.
Foles pierwotnie zdecydował się na wybór uczelni Arizona State, jednak później zmienił zdanie i wstąpił do Michigan State.
College.
Po spędzeniu roku na uczelni Michigan State, Foles zdecydował się na transfer do Arizony.
Po sezonie 2008 podstawowy rozgrywający zespołu, Willie Tuitama ukończył studia. Przed kolejnym sezonie Foles rywalizował o pozycję podstawowego quarterbacka z Mattem Scott. Po wiosennych treningach trenerzy podjęli decyzję, że to Scott zostanie starterem. Kierowali się głównie tym, że zawodnik ten był tzw. "dual threat" quarterbackiem. Pomimo dwóch zwycięstw przeciwko drużynom z uczelni Central Michigan oraz Northern Arizona, po przegranej w swoim trzecim meczu z uniwersytetem Iowa, Scott przestał występować w podstawowym składzie. Foles uzyskał wtedy możliwość pokazania swoich umiejętności, zostając starterem. W kolejnym meczu poprowadził on drużynę do zwycięstwa nad Oregon State, po czym występował w podstawowym składzie do końca sezonu. Zawodnik ukończył rok z 260 celnymi podaniami na 409 ogółem, podał w sumie na 2486 jardów, 19 przyłożeń oraz 9 przechytów. Ostatnim meczem w sezonie była porażka 0-33 przeciwko Nebrasce w Holiday Bowl.
W kolejnym sezonie, Foles od początku występował w podstawowym składzie. Poprowadził on swoją drużynę do rozpoczęcia sezonu z bilansem 7 zwycięstw i 1 porażki. Jego drużyna wygrała mecz przeciwko uczelni Iowa, która przed spotkaniem znajdowała się na 9. miejscu w rankingu drużyn uniwersyteckich. Foles poprowadził w tym meczu zwycięski drive, który zakończył się podaniem na przyłożenie do Buga Wright. W spotkaniu przeciwko Washington State, zawodnik odniósł kontuzję kolana, przez którą nie wystąpił w dwóch kolejnych meczach. Foles zakończył sezon ze zdobytymi 3191 jardami przez podania, 20 przyłożeniami oraz 10 przechytami. Statystyki te osiągnął pomimo nie wystąpienia w dwóch meczach. Na koniec sezonu przegrał w Alamo Bowl 10-36 przeciwko Oklahoma State.
Podczas sezonu 2011, Foles podał celnie 387 razy na 560 prób, dzięki podaniom zdobył 4334 jardy. Podał także na 28 przyłożeń i 14 przechytów. Zdobywając średnio 352,58 jarda na mecz ogółem, był najlepszym pod tym względem zawodnikiem w konferencji Pacyfic-12, a także piątym w pierwszej dywizji NCAA wśród konferencji FBS.
Foles ukończył uczelnię Arizona na kierunku komunikacja.
Kariera w NFL.
Draft.
Umiejętności Folesa zostały docenione przed ekpertów. Był uważany za jednego z lepszych zawodników na pozycji quarterbacka, którzy przystąpili do draftu. W kilku rankingach został umieszczony na 7. miejscu wśród rozgrywających.
Został wybrany w trzeciej rundzie (88. wybór) draftu NFL w roku 2012 przez zespół Philadelphia Eagles. Był siódmym rozgrywającym wybranym w drafcie w roku 2012.
Philadelphia Eagles.
Z drużyną z Filadelfii podpisał czteroletni kontrakt 21 maja 2012. Podczas treningów letnich wywalczył sobie pozycję quarterbacka nr 2 w drużynie, przez co z zespołu odszedł dotychczasowy zmiennik na tej pozycji Mike Kafka. Pomimo spekulacji prowadzonych przez media, Foles nie wybiegł na boisko w podstawowym składzie w meczu przeciwko New Orleans Saints 5 listopada (tydzień 9). Trener Andy Reid zadecydował, że starterem nadal pozostanie Michael Vick. Zawodnik zadebiutował tydzień później, w spotkaniu przeciwko Dallas Cowboys. Zajął miejsce kontuzjowanego w drugiej kwarcie Vicka. W debiucie poniósł porażkę 23-38. W meczu rzucił celnie 22 podania na 32 próby, na odległość 219 jardów. Rzucił swoje pierwsze podanie na touchdown, które złapał Jeremy Maclin oraz raz jego podanie zostało przechwycone.
W kolejnym meczu zawodnik cały czas pozostawał starterem ze względu na kontuzję, którą doznał Vick, jednak 3 grudnia trener Reid ogłosił, że to Foles będzie występował w podstawowym składzie do końca sezonu. Podczas czternastego tygodnia rozgrywek, 9 grudnia, młody rozgrywający odniósł swoje pierwsze zwycięstwo w NFL, grając przeciwko Tampa Bay Buccaneers. 23 grudnia podczas meczu z Washington Redskins, Foles złamał rękę, po czym trzy dni później został umieszczony na liście graczy kontuzjowanych i nie zagrał więcej w debiutanckim sezonie.
4 lutego 2018 zwyciężył ze swoją drużyną w 52 Super Bowl a sam zawodnik został wybrany MVP meczu.
Życie prywatne.
Futbolista jest synem Larry'ego i Melissy Folesów. Ma dwie siostry Lacey i Katie.

</doc>
<doc id="2872431" url="https://pl.wikipedia.org/wiki?curid=2872431" title="Andrzej Chlebicki">
Andrzej Chlebicki

Andrzej Chlebicki (ur. 1949 w Świdnicy) – polski botanik, mykolog i herpetolog, profesor zwyczajny. W 1974 ukończył studia na Wydziale Biologii i Nauk o Ziemi Uniwersytetu Wrocławskiego. Od 1994 jest pracownikiem Zakładu Mikologii (obecnie Mykologii) w Instytut Botaniki PAN, którego w 2004 został kierownikiem. Nominację profesorską otrzymał w 2012. 
Tematyka jego prac obejmuje głównie rząd "Xylariales" i klad "Dothideomycotina". W swoich publikacjach opisał m.in. gatunki:

</doc>
<doc id="2872433" url="https://pl.wikipedia.org/wiki?curid=2872433" title="Dziewin Mały">
Dziewin Mały

Dziewin Mały – wieś w Polsce położona w województwie wielkopolskim, w powiecie konińskim, w gminie Grodziec.
W latach 1975–1998 miejscowość administracyjnie należała do województwa konińskiego.

</doc>
<doc id="2872434" url="https://pl.wikipedia.org/wiki?curid=2872434" title="Królików (kolonia)">
Królików (kolonia)

Królików – kolonia w Polsce położona w województwie wielkopolskim, w powiecie konińskim, w gminie Grodziec.
W latach 1975–1998 miejscowość administracyjnie należała do województwa konińskiego.
Zobacz też: Królików

</doc>
<doc id="2872436" url="https://pl.wikipedia.org/wiki?curid=2872436" title="ABN AMRO World Tennis Tournament 2013">
ABN AMRO World Tennis Tournament 2013

ABN AMRO World Tennis Tournament 2013 – tenisowy turniej ATP rangi ATP World Tour 500 z cyklu Rotterdam Open rozgrywany w dniach 11–17 lutego 2013 roku w Rotterdamie na kortach twardych w hali o puli nagród 1 575 875 euro.

</doc>
<doc id="2872437" url="https://pl.wikipedia.org/wiki?curid=2872437" title="Shōzō Saijō">
Shōzō Saijō

 – japoński bokser, zawodowy mistrz świata w wadze piórkowej.
Rozpoczął karierę boksera zawodowego w 1964. Do 1967 walczył wyłącznie w Japonii. W 1968 wyjechał do Kalifornii. W tym roku przegrał i wygrał z José Luisem Pimentelem, a następnie pokonał 6 czerwca w Los Angeles w towarzyskiej walce ówczesnego mistrza świata federacji WBA w wadze piórkowej Raula Rojasa. Stawką następnego pojedynku tych pięściarzy był tytuł mistrza świata. 27 września 1968 w Los Angeles Saijō wygrał jednogłośnie na punkty i został nowym czempionem.
W obronie tytułu Saijō pokonał kolejno: Pedro Gómeza (9 lutego 1969 w Tokio na punkty), Pimentela (7 września 1969 w Sapporo przez nokaut w 2. rundzie), Godfreya Stevensa (8 lutego 1970 w Tokio na punkty), Frankiego Crawforda (5 lipca 1970 w Sendai na punkty) i ponownie Crawforda (28 lutego 1971 w Utsunomiya na punkty). Stoczył również towarzyską walkę z ówczesnym mistrzem WBA w wadze junior lekkiej Hiroshim Kobayashim, przegrywając niejednogłośnie na punkty 3 grudnia 1970 w Tokio.
2 września 1971 w Tokio Antonio Gómez znokautował Saijō w 5. rundzie, odbierając mu tytuł mistrza świata. Po tej walce Saijō zakończył karierę bokserską.

</doc>
<doc id="2872440" url="https://pl.wikipedia.org/wiki?curid=2872440" title="Parafia św. Bartłomieja we Wsoli">
Parafia św. Bartłomieja we Wsoli

Parafia św. Bartłomieja we Wsoli – jedna z 13 parafii rzymskokatolickich dekanatu jedlińskiego diecezji radomskiej.
Zasięg parafii.
Do parafii należą wierni z miejscowości: Gózdek, Józefówek, Kamińsk, Klwaty, Klwaty-Ludwików (część), Owadów, Piastów, Wola Owadowska (część), Wielogóra (część), Wsola.

</doc>
<doc id="2872441" url="https://pl.wikipedia.org/wiki?curid=2872441" title="Ampułko-strzykawka">
Ampułko-strzykawka



</doc>
<doc id="2872445" url="https://pl.wikipedia.org/wiki?curid=2872445" title="Operacja Game Warden">
Operacja Game Warden

Operacja Game Warden – operacja wojskowa US Navy podczas wojny wietnamskiej, mająca na celu uniemożliwienie działań Wietkongu na obszarze delty Mekongu. Operacja została przeprowadzona między grudniem 1965 a grudniem 1970 roku.
Tło wydarzeń.
We wrześniu 1965 roku szef operacji morskich David L. McDonald, głównodowodzący Dowództwa Pacyfiku Ulysses S. Grant Sharp, głównodowodzący Floty Pacyfiku Roy L. Johnson oraz przedstawiciele Naval Advisory Group i Military Assistance Command, Vietnam orzekli, że trwająca od kilku miesięcy operacja „Market Time”, wykonywana przez grupę zadaniową Coastal Surveillance Force (Task Force 115), choć skutecznie powstrzymuje działania Wietkongu na morzu, nie przynosi rezultatów na wodach śródlądowych w rozległej delcie Mekongu.
18 grudnia 1965 roku Norvell G. Ward, przewodniczący Naval Advisory Group powołał River Patrol Force (Task Force 116), której celem było patrolowanie szlaków wodnych na obszarze delty w celu zablokowania podejmowanych przez Wietkong działań o charakterze logistycznym i wojskowym. Operacja wykonywana przez grupę zadaniową otrzymała kryptonim „Game Warden” (z ang. „strażnik łowiecki”).
Przebieg.
Pomiędzy grudniem 1965 a marcem 1966 do obszaru działań sprowadzono łodzie patrolowe Patrol Boat, River (PBR), przy użyciu których wojska amerykańskie przemierzały deltę rzeczną, operując z zakotwiczonych u ujścia okrętów desantowych typu LST oraz z instalacji nabrzeżnych. Do wykonywanych przez nie zadań należała inspekcja napotkanych jednostek nawodnych, egzekwowanie godziny policyjnej, przeprowadzanie ataków na łodzie i przystanie Wietkongu, zapewnianie wsparcia oddziałom na lądzie, a także transport oddziałów US Navy SEALs prowadzących w regionie akcje wywiadowcze oraz dywersyjne.
W marcu 1966 roku łodzie trałowe rozpoczęły także rozminowywanie kluczowego szlaku żeglugowego prowadzącego do Sajgonu.
W 1967 roku w rejon skierowano 24 śmigłowce UH-1B Iroquois, tworzące Helicopter Attack Light Squadron 3, stacjonujące na okrętach LST. Od kwietnia 1969 roku dodatkowe wsparcie z powietrza zapewniały samoloty OV-10 Bronco, wchodzące w skład Navy Attack Light Squadron 4.
W 1968 roku grupa zadaniowa River Patrol Force (Task Force 116) została połączona z Coastal Surveillance Force (Task Force 115) oraz Mobile Riverine Force (Task Force 117), tworząc Task Force 194, przeprowadzając od tej pory działania w ramach operacji „Sealords”. W tym samym roku rozpoczęto stopniowe przekazywanie sprzętu uczestniczącego w operacji „Game Warden” południowowietnamskiej marynarce wojennej. W grudniu 1970 roku nastąpiło rozwiązanie Task Force 116.
Rezultaty.
Operacja zakończyła się operacyjnym sukcesem USA i Wietnamu Południowego. Zabezpieczono rozległe, śródlądowe szlaki wodne Wietnamu Południowego, a flotylla rzeczna Wietkongu została zdziesiątkowana.

</doc>
<doc id="2872446" url="https://pl.wikipedia.org/wiki?curid=2872446" title="Game Warden">
Game Warden



</doc>
<doc id="2872450" url="https://pl.wikipedia.org/wiki?curid=2872450" title="Pakistan na Letnich Igrzyskach Olimpijskich 2012">
Pakistan na Letnich Igrzyskach Olimpijskich 2012

Pakistan na Letnich Igrzyskach Olimpijskich 2012, które odbyły się w Londynie, reprezentowało 21 zawodników. Nie zdobyli oni żadnego medalu.
Był to szesnasty start reprezentacji Pakistanu na letnich igrzyskach olimpijskich.
Reprezentanci.
Hokej na trawie.
Reprezentacja Pakistanu w hokeju na trawie mężczyzn brała udział w rozgrywkach grupy A turnieju olimpijskiego, wygrywając 2 mecze, 1 remisując i ponosząc 2 porażki. W meczu o 7. miejsce w turnieju pokonała Koreę Południową.
Skład
1. Imran Shah2. Muhammad Irfan3. Muhammad Rizwan Sr.4. Muhammad Rizwan Jr.5. Fareed Ahmed6. Rashid Mehmood7. Muhammad Waqas8. Muhammad Umar Bhutta9. Abdul Haseem Khan10. Shakeel Abbasi11. Sohail Abbas14. Muhammad Tousiq15. Shafqat Rasool16. Rehan Butt17. Waseem Ahmad18. Muhammad Imran
Grupa A
Rozgrywki grupowe
30 lipca 2012
1 sierpnia 2012
3 sierpnia 2012
5 sierpnia 2012
7 sierpnia 2012
Mecz o 7 miejsce

</doc>
<doc id="2872452" url="https://pl.wikipedia.org/wiki?curid=2872452" title="Lista skrótów nazwisk botaników i mikologów">
Lista skrótów nazwisk botaników i mikologów



</doc>
<doc id="2872454" url="https://pl.wikipedia.org/wiki?curid=2872454" title="Franowo Park">
Franowo Park

HOMEPARK Franowo (do 2017 jako Park Handlowy Franowo, a jeszcze wcześniej jako Centrum Handlowe Franowo) – park handlowy przy ul. Szwedzkiej, powstały na przełomie XX i XXI wieku na Franowie w Poznaniu.
Historia.
W 1991 roku otwarto pierwszy w Polsce konceptowy sklep IKEA. W 1994 r. został on przeniesiony w miejsce powstającego kompleksu handlowego Centrum Franowo. Nowa placówka miała powierzchnię 6500 m². Cztery lata później nastąpiła kolejna zmiana lokalizacji sklepu. Pod koniec 1999 r. IKEA otworzyła w Poznaniu przy ul. Szwedzkiej największy w tym czasie dom meblowy tej sieci w Polsce. Miał on powierzchnię 14 600 m². Poznański sklep został uznany w 2007 r. za najlepszą placówkę szwedzkiego koncernu na świecie pod względem wzrostu wielkości sprzedaży. W 2008 r. nastąpiła rozbudowa sklepu – obecnie dom meblowy na dwóch kondygnacjach zajmuje powierzchnię 29 500 m².
W 1996 roku rozpoczął tu działalność hipermarket Jumbo wraz z galerią handlową o wielkości 16 tys. m², w której początkowo znajdowały się takie sklepy, jak: RTV Euro AGD, Świat Dywanów, Office Depot.
W 2002 roku w związku z wykupem przez grupę handlową Ahold sklepów Jumbo, ten na Franowie został przemianowany na Hypernovą, natomiast w 2004 roku hipermarket ten został zastąpiony Carrefourem.
1 czerwca 2011 została otwarta kolejna część centrum – sklep budowlany OBI o powierzchni 11,5 tys. m².
Tego samego roku, 18 listopada miało miejsce otwarcie jednego z największych w Polsce (powierzchnia wynosi 4800 tys. m²) marketu sportowego Decathlon.
Pod koniec 2012 roku rozpoczęły się prace ziemne pod nowym pawilonem handlowym. Będzie mieć 14 tys. m² powierzchni. Jednym z najemców będzie tu market dla majsterkowiczów – Jula. Przy tej okazji powstanie tu też nowy parking z miejscami na około 1000 samochodów. Po rozbudowie PH Franowo będzie miał 80 tys. m² powierzchni handlowej z 35 sklepami.
Jula została oficjalnie otwarta 4 czerwca 2013 roku. Planowane otwarcie dalszej części nowego obiektu planowane jest na 25 września 2013. W pawilonie znajdzie się pierwszy w Wielkopolsce sklep Sports Direct, a także: Smyk, RTV Euro AGD, Jysk oraz Bel-Pol.
Wiosną 2015 roku zdecydowano o tym, że z początkiem lipca rozpocznie się rozbiórka pierwszego pawilonu wybudowanego w 1994 roku. W jego miejsce powstanie nowy pawilon, nieco mniejszy o powierzchni 7 tysięcy m². Zabraknie w nim już jednak hipermarketu Carrefour (ten został przeniesiony do CH Posnania). Pojawi się w nim za to supermarket sieci Piotr i Paweł. Jego otwarcie planowane jest na drugą połowę 2016 roku.
W 2017 roku Park Handlowy Franowo (bez budynku IKEI i nowo dobudowanej części z supermarketem Piotr i Paweł) został sprzedany funduszowi inwestycyjnemu Pradera, było to częścią transakcji wartej 900 mln euro. Jednym że skutków tego przejęcia był rebranding PH w kwietniu 2017, otrzymał on wtedy nazwę Franowo Park, później we wrześniu 2017, właściciel zdecydował o kolejnym rebrandingu na HOMEPARK Franowo.
Bulwary Poznańskie.
Bulwary Poznańskie były pomysłem innowacyjnym na polskim rynku, ponieważ miało to być centrum handlowe, ale nie przypominające żadnego z dotychczas wznoszonych centrów. Tradycyjnie mieszczą się one w jednym, ogromnym budynku, w którym sklepy mieszczą się w poszczególnych boksach.
Bulwary Poznańskie miały do złudzenia przypominać centrum handlowe małego miasteczka złożone z niewielkich, maksymalnie dwupiętrowych budynków, na parterze których znajdowałyby się sklepy. Między nimi miały być kawiarnie, w których można by odpocząć między zakupami, fontanny i mnóstwo zieleni – wszystko tak jak w centrum niewielkiego, ale bardzo ładnego miasta. Otwarcie Bulwarów Poznańskich miało nastąpić jesienią 2011 roku.
Badania marketingowe, które firma przeprowadziła na początku inwestycji, potwierdzały słuszność tej koncepcji i wstępne zainteresowanie przyszłych klientów oraz najemców. Jednak rzeczywistość pokazała, że komercjalizacja została zrealizowana na poziomie niewystarczającym, by kontynuować ten projekt.
W październiku 2010 roku Inter IKEA Centre Group Polska zrezygnowała z realizacji tej inwestycji i chce opracować nową strategię zagospodarowania terenu.
Budynki.
Wszystkie obiekty znajdujące się na terenie PH (oprócz sklepu IKEA mającej dwie kondygnacje) mają jedną kondygnację. Znajduje się tu ponad 1600 bezpłatnych miejsc parkingowych z wydzielonymi miejscami dla osób niepełnosprawnych.
Sklepy.
Do dyspozycji klientów Parku są sklepy takie jak: IKEA, OBI, Decathlon; restauracja McDonald’s, a także galeria, w której znajdują się m.in. sklepy: RTV Euro AGD, Komfort; salonik prasowy Inmedio, oddział Banku Pekao czy też filia Poczty Polskiej.
Komunikacja.
W pobliżu parku handlowego znajduje się ulica Bolesława Krzywoustego (droga wojewódzka nr 433), umożliwiająca dojazd do centrum Poznania oraz obwodnicy autostradowej i ulica Szwedzka, docelowo mająca stać się częścią planowanej III ramy komunikacyjnej miasta.
Komunikacja miejska.
Bezpośredni dojazd do obiektu zapewnia trasa tramwajowa, obsługiwana przez MPK Poznań – linie
do przystanku "Szwedzka".

</doc>
<doc id="2872455" url="https://pl.wikipedia.org/wiki?curid=2872455" title="Kaplica św. Barbary w Szczercowie">
Kaplica św. Barbary w Szczercowie

Kaplica św. Barbary – zabytkowy drewniany kościół katolicki znajdujący się w Szczercowie w powiecie bełchatowskim, w województwie łódzkim. Jest kaplicą cmentarną w Parafii Narodzenia Najświętszej Maryi Panny w Szczercowie w dekanacie szczercowskim, w archidiecezji łódzkiej.
Historia.
Drewniany kościół, obecnie kaplica, pw. św. Barbary wybudowany został w XVII wieku w Puszczy. Był kościołem parafialnym parafii św. Leonarda w Puszczy Osińskiej. W 1741 przeprowadzono renowację tego obiektu. Po likwidacji parafii św. Leonarda w 1790 świątynia stopniowo podupadała.
W 1868 po pożarze kościoła św. Piotra i Pawła mieszczanie szczercowscy zakupili puszczański kościół i ustawili przy rynku, gdzie stał do 1872, do czasu ukończenia budowy nowej murowanej świątyni. W roku tym został rozebrany i przeniesiony na cmentarz parafialny, gdzie stoi do dziś pełniąc funkcję kaplicy. W przypisach do "Liber Beneficiorum" Jana Łaskiego wspomina się, że przy kościółku "ˌˌprzemieszkiwał pustelnikˈˈ".
Architektura i wyposażenie.
Kościół jest orientowany, drewniany, wybudowany w konstrukcji zrębowej, oszalowany deskami i posadowiony jest na murowanym z cegieł fundamencie. Prezbiterium jest prostokątne, zamknięte trójbocznie. Ściany kwadratowej nawy są wzmocnione lisicami i ozdobione malowanymi płycinami, które zwieńczono łukami. Prezbiterium ozdobione we wnętrzu gwiazdami na szarym tle. Nad wejściem do kruchty łuk z inskrypcją "REPARAVIT HANG ECCLESIAN JACOB AD 1741", datą pierwszego remontu świątyni. Podłoga drewniana z desek. Dach kryty blachą, dwuspadowy, nad prezbiterium wielospadowy. W kalenicy dachu kwadratowa sygnaturka. Na tylnej ścianie ołtarza głównego jest umieszczony epigraf: "Kaplica ta odrestaurowana i malowana staraniem i nakładem Mateusza Topolskiego, Antoniego Gadomskiego w 1880/1881 roku".

</doc>
<doc id="2872460" url="https://pl.wikipedia.org/wiki?curid=2872460" title="Liban na Letnich Igrzyskach Olimpijskich 1952">
Liban na Letnich Igrzyskach Olimpijskich 1952

Liban na Letnich Igrzyskach Olimpijskich 1952 reprezentowało 9 zawodników, sami mężczyźni, był to 2 występ reprezentacji Libanu na igrzyskach.

</doc>
<doc id="2872464" url="https://pl.wikipedia.org/wiki?curid=2872464" title="Sciaena labrax">
Sciaena labrax



</doc>
<doc id="2872465" url="https://pl.wikipedia.org/wiki?curid=2872465" title="Sciaena diacantha">
Sciaena diacantha



</doc>
<doc id="2872466" url="https://pl.wikipedia.org/wiki?curid=2872466" title="Perca sinuosa">
Perca sinuosa



</doc>
<doc id="2872467" url="https://pl.wikipedia.org/wiki?curid=2872467" title="Perca punctulata">
Perca punctulata



</doc>
<doc id="2872468" url="https://pl.wikipedia.org/wiki?curid=2872468" title="Perca elongata">
Perca elongata



</doc>
<doc id="2872469" url="https://pl.wikipedia.org/wiki?curid=2872469" title="Perca diacantha">
Perca diacantha



</doc>
<doc id="2872470" url="https://pl.wikipedia.org/wiki?curid=2872470" title="Labrax vulgaris">
Labrax vulgaris



</doc>
<doc id="2872471" url="https://pl.wikipedia.org/wiki?curid=2872471" title="Labrax lupus">
Labrax lupus



</doc>
<doc id="2872472" url="https://pl.wikipedia.org/wiki?curid=2872472" title="Labrax linnei">
Labrax linnei



</doc>
<doc id="2872473" url="https://pl.wikipedia.org/wiki?curid=2872473" title="Labrax labrax">
Labrax labrax



</doc>
<doc id="2872474" url="https://pl.wikipedia.org/wiki?curid=2872474" title="Labrax elongatus">
Labrax elongatus



</doc>
<doc id="2872475" url="https://pl.wikipedia.org/wiki?curid=2872475" title="Labrax diacanthus">
Labrax diacanthus



</doc>
<doc id="2872476" url="https://pl.wikipedia.org/wiki?curid=2872476" title="Dicentrarchus lupus">
Dicentrarchus lupus



</doc>
<doc id="2872477" url="https://pl.wikipedia.org/wiki?curid=2872477" title="Dicentrarchus elongatus">
Dicentrarchus elongatus



</doc>
<doc id="2872478" url="https://pl.wikipedia.org/wiki?curid=2872478" title="Centropomus mullus">
Centropomus mullus



</doc>
<doc id="2872479" url="https://pl.wikipedia.org/wiki?curid=2872479" title="Centropomus lupus">
Centropomus lupus



</doc>
<doc id="2872481" url="https://pl.wikipedia.org/wiki?curid=2872481" title="Roccus labrax">
Roccus labrax



</doc>
<doc id="2872482" url="https://pl.wikipedia.org/wiki?curid=2872482" title="Morone labrax">
Morone labrax



</doc>
<doc id="2872483" url="https://pl.wikipedia.org/wiki?curid=2872483" title="Perca labrax">
Perca labrax



</doc>
<doc id="2872486" url="https://pl.wikipedia.org/wiki?curid=2872486" title="Polsko-mongolskie wyprawy paleontologiczne">
Polsko-mongolskie wyprawy paleontologiczne

Polsko-mongolskie wyprawy paleontologiczne – seria ośmiu wypraw naukowych na pustynię Gobi, zorganizowanych przez Instytut Paleozoologii Polskiej Akademii Nauk i Instytut Geologii Mongolskiej Akademii Nauk. Ekspedycje odbyły się w latach 1963, 1964, 1965, 1967, 1968, 1969, 1970 i 1971. Kierownikami naukowymi wypraw byli Julian Kulczycki (1963), Kazimierz Kowalski (1964) i Zofia Kielan-Jaworowska (pozostałe wyprawy). Za techniczną organizację ekspedycji odpowiadał Maciej Kuczyński. Główne rezultaty badań opublikowano w latach 1969–1984 na łamach czasopisma Palaeontologia Polonica ("Results of the Polish-Mongolian Palaeontological Expeditions"). Plon wypraw stanowiły skamieniałości szkieletów i jaj kredowych dinozaurów, kredowych i trzeciorzędowych ssaków, oraz wielu innych zwierząt (gadów, ptaków, bezkręgowców), w tym wielu nowych dla nauki. Opracowanie zebranego wówczas materiału trwa do dziś.
Opis wypraw znajduje się w popularnonaukowych książkach Zofii Kielan-Jaworowskiej i Macieja Kuczyńskiego.

</doc>
<doc id="2872487" url="https://pl.wikipedia.org/wiki?curid=2872487" title="Arthur McAleenan">
Arthur McAleenan

Arthur McAleenan (ur. 15 października 1894 w Nowym Jorku, zm. 16 maja 1920 tamże) − amerykański skoczek, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w trzech konkurencjach w skokach do wody. W skokach indywidualnych z trampoliny odpadł w pierwszej rundzie rywalizacji zajmując trzecie miejsce w grupie pierwszej i dziewiąte w klasyfikacji ogólnej. W skokach standardowych z wieży nie ukończył rywalizacji, a w skokach standardowych i złożonych z wieży odpadł z rywalizacji w pierwszej rundzie, zajmując piąte miejsce w grupie drugiej i piętnaste miejsce w klasyfikacji ogólnej.
Zginął w wypadku drogowym.

</doc>
<doc id="2872490" url="https://pl.wikipedia.org/wiki?curid=2872490" title="Kawafis">
Kawafis



</doc>
<doc id="2872492" url="https://pl.wikipedia.org/wiki?curid=2872492" title="Shozo Saijo">
Shozo Saijo



</doc>
<doc id="2872493" url="https://pl.wikipedia.org/wiki?curid=2872493" title="Spišsko-šarišské medzihorie">
Spišsko-šarišské medzihorie

Spišsko-šarišské medzihorie lub krótko: Šariš – obniżenie śródgórskie w Obniżeniu Liptowsko-Spiskim łańcucha Centralnych Karpat Zachodnich na Słowacji ciągnące się z północnego zachodu na południowy wschód od Lubowli po Preszów (już za granicami regionu). Region graniczy od północy z Beskidem Sądeckim i Pieninami (na niewielkim odcinku), od północnego zachodu z Magurą Spiską i Górami Lewockimi, od południowego zachodu z górami Bachureň i Wyżyną Szaryską, od południowego wschodu zaś z Górami Czerchowskimi, Beskyskim predhoriem i Kotliną Koszycką.
Jest to region o złożonej strukturze wewnętrznej – jego północno część jest zbudowana ze skał fliszu magurskiego, a południowa zaś z fliszu centralnokarpackiego. 
Obniżenie to składa się z sześciu regionów:
Przez Šariš biegnie Wielki Europejski Dział Wodny między zlewiskami Bałtyku i Morza Czarnego. Głównymi rzekami regionu są Poprad, przepływający przez część północną, oraz Torysa, przepływająca przez część południową. Na obszarze regionu znajdują się następujące miasta: Lubowla, Lipany, Sabinov, Wielki Szarysz.

</doc>
<doc id="2872494" url="https://pl.wikipedia.org/wiki?curid=2872494" title="Aaviku (Haljala)">
Aaviku (Haljala)

Aaviku – wieś w Estonii, w prowincji Virumaa Zachodnia, w gminie Haljala.

</doc>
<doc id="2872495" url="https://pl.wikipedia.org/wiki?curid=2872495" title="Khalil Taha">
Khalil Taha

Khalil Whede Taha (arab. خليل طه ur. 5 czerwca 1932, zm. 27 lipca 2020) – libański zapaśnik, olimpijczyk.
W 1952 reprezentował swój kraj na igrzyskach w Helsinkach, brał udział w zapasach w wadze półśredniej w stylu klasycznym - zajął 3. miejsce. Dziesiąty na mistrzostwach świata w 1953. Wicemistrz igrzysk śródziemnomorskich w 1951
roku.
Jego brat Safi Taha również reprezentował Liban w zapasach na igrzyskach olimpijskich.

</doc>
<doc id="2872496" url="https://pl.wikipedia.org/wiki?curid=2872496" title="Pedro Miguel Da Silva Rocha">
Pedro Miguel Da Silva Rocha

Pedrinho, właśc. Pedro Miguel Silva Rocha (ur. 6 marca 1985 w Póvoa de Varzim) – portugalski piłkarz grający na pozycji prawego obrońcy. Od 2019 gra w Leixões SC.
Kariera klubowa.
Od 2002 szkolił się w szkółce piłkarskiej Varzim SC. Zadebiutował z Varzim SC w Liga Honra. 25 stycznia 2013 roku podpisał kontrakt z Académica Coimbra. 1 sierpnia 2007 roku, przeszedł na zasadzie wypożyczenia do Varzim SC i powraca w styczniu do Académica Coimbra.
7 czerwca 2011 roku podpisał kontrakt z FC Lorient. 6 sierpnia 2011 rozegrał swój pierwszy mecz w Ligue 1 na Paris Saint-Germain. 22 grudnia 2012 strzelił swoją pierwszą bramkę w Ligue 1, w meczu przeciwko Stade de Reims. W 2015 przeszedł do Rio Ave FC.

</doc>
<doc id="2872498" url="https://pl.wikipedia.org/wiki?curid=2872498" title="Kawafis (film)">
Kawafis (film)

Kawafis (gr. "Καβάφης") – grecki film biograficzny z 1996 roku w reżyserii Janisa Smaragdisa, poświęcony poecie Konstandinosowi Kawafisowi (1863-1933).
W filmie wykorzystano czytane przez narratora fragmenty utworów poety. Film oparty jest głównie na grze obrazów i muzyki Vangelisa – tytułowy bohater przez cały film nie wypowiada ani jednej kwestii.
Obsada.
Źródło: "The Internet Movie Database"

</doc>
<doc id="2872499" url="https://pl.wikipedia.org/wiki?curid=2872499" title="Essu">
Essu

Essu – wieś w Estonii, w prowincji Virumaa Zachodnia, w gminie Haljala.

</doc>
<doc id="2872501" url="https://pl.wikipedia.org/wiki?curid=2872501" title="Idavere">
Idavere

Idavere – wieś w Estonii, w prowincji Virumaa Zachodnia, w gminie Haljala.

</doc>
<doc id="2872502" url="https://pl.wikipedia.org/wiki?curid=2872502" title="Fatema Mernissi">
Fatema Mernissi

Fatema Mernissi (ur. w 1940 w Fezie, zm. 30 listopada 2015 w Rabacie) – marokańska pisarka, socjolożka i pionierka feminizmu w świecie arabskim.
Życiorys.
Urodziła się w średnio zamożnej rodzinie. Pierwszy etap edukacji odbyła w szkole publicznej. Od 1957 studiowała politologię, najpierw na Uniwersytecie Mohammeda V w Rabacie, potem na Sorbonie i Brandeis University, gdzie zdobyła doktorat. Następnie, w latach 1974–1981 nauczała na Uniwersytecie Mohammeda V jako wykładowca literatury. W 1975 roku wydała swoją pierwszą książkę, "Beyond the Veil". Zajmowała się szczególnie kwestią równouprawnienia kobiet w krajach arabskich. W latach 80. XX wieku prowadziła badania socjologiczne dla m.in. UNESCO i Międzynarodowej Organizacji Pracy. Wyniki tych badań przedstawiła w książce "Le Maroc raconté par ses femmes" (1983). W połowie lat 90. przestała zajmować się kwestią kobiet i zajęła się tematami społecznymi. Pod koniec życia wykładała socjologię na Uniwersytecie Mohammeda V.

</doc>
<doc id="2872503" url="https://pl.wikipedia.org/wiki?curid=2872503" title="Abramis vulgaris">
Abramis vulgaris



</doc>
<doc id="2872504" url="https://pl.wikipedia.org/wiki?curid=2872504" title="Abramis vetula">
Abramis vetula



</doc>
<doc id="2872505" url="https://pl.wikipedia.org/wiki?curid=2872505" title="Kandle">
Kandle

Kandle – wieś w Estonii, w prowincji Virumaa Zachodnia, w gminie Haljala.

</doc>
<doc id="2872506" url="https://pl.wikipedia.org/wiki?curid=2872506" title="Abramis microlepidotus">
Abramis microlepidotus



</doc>
<doc id="2872507" url="https://pl.wikipedia.org/wiki?curid=2872507" title="Abramis gehini">
Abramis gehini



</doc>
<doc id="2872508" url="https://pl.wikipedia.org/wiki?curid=2872508" title="Konstantinos Kawafis">
Konstantinos Kawafis



</doc>
<doc id="2872510" url="https://pl.wikipedia.org/wiki?curid=2872510" title="Abramis brama sinegorensis">
Abramis brama sinegorensis



</doc>
<doc id="2872511" url="https://pl.wikipedia.org/wiki?curid=2872511" title="Abramis brama orientalis">
Abramis brama orientalis



</doc>
<doc id="2872512" url="https://pl.wikipedia.org/wiki?curid=2872512" title="Abramis brama danubii">
Abramis brama danubii



</doc>
<doc id="2872513" url="https://pl.wikipedia.org/wiki?curid=2872513" title="Abramis argyreus">
Abramis argyreus



</doc>
<doc id="2872514" url="https://pl.wikipedia.org/wiki?curid=2872514" title="Abramidopsis leuckartii">
Abramidopsis leuckartii



</doc>
<doc id="2872515" url="https://pl.wikipedia.org/wiki?curid=2872515" title="Abramis leuckartii">
Abramis leuckartii



</doc>
<doc id="2872516" url="https://pl.wikipedia.org/wiki?curid=2872516" title="Cyprinus brama">
Cyprinus brama



</doc>
<doc id="2872518" url="https://pl.wikipedia.org/wiki?curid=2872518" title="Kavastu (Haljala)">
Kavastu (Haljala)

Kavastu – wieś w Estonii, w prowincji Virumaa Zachodnia, w gminie Haljala.

</doc>
<doc id="2872519" url="https://pl.wikipedia.org/wiki?curid=2872519" title="Jim Johnson">
Jim Johnson

James Robert Johnson (ur. 27 czerwca 1983) – amerykański baseballista występujący na pozycji miotacza (relief pitchera).
Przebieg kariery.
Po ukończeniu szkoły średniej w 2001 roku, został wybrany w piątej rundzie draftu przez Baltimore Orioles i początkowo występował w klubach farmerskich tego zespołu, między innymi w Bowie Baysox, reprezentującym Double-A. W Major League Baseball zadebiutował 29 lipca 2006 w meczu przeciwko Chicago White Sox, w którym zaliczył pierwszą w karierze przegraną.
W sezonie 2012 po raz pierwszy został powołany do Meczu Gwiazd i zwyciężył w American League w klasyfikacji save'ów (51), jednocześnie bijąc rekord klubowy należący do Randy'ego Myersa, który w sezonie 1997 zaliczył 45 save'ów. W grudniu 2013 w ramach wymiany zawodników przeszedł do Oakland Athletics.
W sierpniu 2014 został zawodnikiem Detroit Tigers, zaś w grudniu 2014 podpisał roczny kontrakt z Atlanta Braves. 31 lipca 2015 w ramach wymiany przeszedł do Los Angeles Dodgers. W listopadzie 2015 powrócił do Atlanta Braves, wiążąc się roczną umową. Po zakończeniu sezonu 2016 podpisał nowy, dwuletni kontrakt z Braves.
W listopadzie 2017 w ramach wymiany zawodników przeszedł do Los Angeles Angels.

</doc>
<doc id="2872520" url="https://pl.wikipedia.org/wiki?curid=2872520" title="Kaplica w Pysznicy-Olszowcu">
Kaplica w Pysznicy-Olszowcu

Kaplica pw. Zesłania Ducha Świętego i św. Klary w Pysznicy-Olszowcu, określana kaplicą Matki Bożej Śnieżnej – zabytkowa kaplica drewniana obrządku rzymskokatolickiego znajdująca się w diecezji sandomierskiej w dekanacie Pysznica, w parafii Pysznica. Zbudowana w 1792.
Historia.
Drewniana kaplica pod wezwaniem Ducha Świętego i Św. Klary w sołectwie Pysznicy – Olszowcu wybudowana została w 1792 roku. Jej fundatorem był Stanisław Wojciechowski. Zakrystia została w całości dostawiona w początkach XX wieku, zaś kruchta w okresie międzywojennym. W roku 1913 lub na początku 1914 był przeprowadzony remont dachu. Gonty zostały zdjęte, a w ich miejsce została położona blacha. Na wieży był dzwon do I wojny światowej, zabrany przez wojska austriackie w 1915 roku. Ściany zewnętrzne kapliczki były obite gontami do 1992 roku, kiedy to rozpoczął się gruntowny jej remont. W latach 70 XX w. została uszkodzona przez pożar, który udało się ugasić. Restaurowana w latach 90. XX w. Obecnie jest położona nowa blacha miedziana, a ściany z zewnątrz są obite deskami, które zabezpieczają je przed zniszczeniem. Kaplica ta jest wpisana do rejestru zabytków.
Architektura.
Kaplica drewniana, konstrukcji zrębowej. Ściany wykonano w ciosanych bali sosnowych. Jednonawowa na planie prostokąta, bez wyodrębnionego z nawy prezbiterium, zamknięta trójbocznie. Kruchta od frontu na planie kwadratu i zakrystia z boku nawy na planie prostokąta. Dach dwuspadowy, kryty blachą miedzianą z wieżyczką na sygnaturkę, zwieńczoną hełmem kopulastym z latarnią. Wewnątrz strop płaski. Chór muzyczny wsparty na dwóch słupach o prostej linii parapetu. Prosta belka tęczowa. Ołtarz główny z obrazem MB Śnieżnej. Polichromia iluzjonistyczna z elementami roślinnymi o charakterze ludowym wyróżniająca się na tym terenie dużymi wartościami artystycznymi. Obrazy ludowe na ścianach.

</doc>
<doc id="2872522" url="https://pl.wikipedia.org/wiki?curid=2872522" title="Kisuvere">
Kisuvere

Kisuvere – wieś w Estonii, w prowincji Virumaa Zachodnia, w gminie Haljala.

</doc>
<doc id="2872524" url="https://pl.wikipedia.org/wiki?curid=2872524" title="Jan Jawicz">
Jan Jawicz

Jan Jawicz (ur. 23 kwietnia 1897 w Kaplonosach, zm. 1986) – major administracji Wojska Polskiego.
Życiorys.
Pochodził z miejscowości Kaplonosach, w powiecie włodawskim. W latach I wojny światowej początkowo służył w armii rosyjskiej, następnie, od końca 1915 roku w Brygadzie Strzelców Polskich, Dywizji Strzelców Polskich, a od lata 1917 roku w I Korpusie Polskim w Rosji, a następnie od 1918 roku w III Korpusie Polskim w Rosji. 
W latach 1919–1927 służył pod rozkazami generała broni Lucjana Żeligowskiego. Początkowo w jego Grupie Operacyjnej, pełniąc funkcję komendanta stacji rozdzielczej w Mińsku. Od 1920 roku był adiutantem Naczelnego Dowódcy Wojsk Litwy Środkowej. Jego oddziałem macierzystym był wówczas Wileński pułk strzelców. Następnie był kierownikiem kancelarii Inspektora Armii nr 2 w Warszawie, pozostając oficerem nadetatowym 85 pp. W kwietniu 1925 roku został przeniesiony do 21 pułku piechoty w Warszawie. W grudniu tego roku został przydzielony do Adiutantury ówczesnego Ministra Spraw Wojskowych generała Żeligowskiego na stanowisko oficera ordynansowego. 3 maja 1926 roku awansował na kapitana ze starszeństwem z dniem 1 lipca 1925 roku i 279. lokatą w korpusie oficerów piechoty.
Po zamachu majowym oficer ordynansowy Żeligowskiego jako Inspektora Armii. Po przejściu generała na emeryturę służył pod rozkazami inspektora armii, generała broni Kazimierza Sosnkowskiego, w latach 1927–1938 jako jego oficer ordynansowy, a od 1938 roku jako oficer dyspozycyjny. W 1937 roku został przeniesiony do grupy administracyjnej korpusu oficerów administracji, zachowując umundurowanie korpusu oficerów piechoty. Na majora został awansowany ze starszeństwem z dniem 19 marca 1938 roku i 46. lokatą w korpusie oficerów administracji, grupa administracyjna.
Po wybuchu II wojny światowej uczestnik obrony Lwowa, negocjował z Sowietami warunki poddania miasta. Internowany przez Armię Czerwoną, zbiegł z niewoli i przedostał się na Węgry, a następnie do Francji. Oficer dyspozycyjny Sosnkowskiego jako Komendanta Głównego Związku Walki Zbrojnej (listopad 1939–czerwiec 1940). Po klęsce Francji i przeniesieniu władz polskich do Londynu w dalszym ciągu współpracował z Sosnkowskim, także po dymisji generała z funkcji państwowych latem 1941 r. Od 8 lipca 1943 do 30 września 1944 r. oficer sztabowy do zleceń Naczelnego Wodza. Po dymisji Sosnkowskiego w dalszym ciągu jego oficer do zleceń. Od lipca 1945 r. służył w Gabinecie Naczelnego Wodza generała dywizji Tadeusza Bór-Komorowskiego, zaś od listopada 1945 do 1946 r. w Oddziale Ogólnym Sztabu Naczelnego Wodza. Po wojnie początkowo przebywał na emigracji, później powrócił do kraju, gdzie zmarł w 1986 r.

</doc>
<doc id="2872525" url="https://pl.wikipedia.org/wiki?curid=2872525" title="Hüseyin Atıcı">
Hüseyin Atıcı

Hüseyin Atıcı (ur. 3 maja 1986 w Giresun) – turecki lekkoatleta specjalizujący się w pchnięciu kulą.
W 2007 nie przeszedł przez eliminacje podczas młodzieżowych mistrzostw Europy w Debreczynie. Piąty zawodnik mistrzostw krajów bałkańskich z 2011. W tym samym roku zajął 8. miejsce na uniwersjadzie w Shenzhen. W 2012 nie udało mu się awansować do finału podczas halowych mistrzostw świata w Stambule. W tym samym roku był czwarty na mistrzostwach Starego Kontynentu. Reprezentował Turcję na igrzyskach olimpijskich w Londynie, na których zajął 19. miejsce w eliminacjach i nie awansował do finału. Brązowy medalista igrzysk solidarności islamskiej (2013). Wielokrotny medalista mistrzostw Turcji oraz reprezentant kraju w pucharze Europy w rzutach.
Rekordy życiowe: stadion – 20,42 (5 czerwca 2012, Ankara); hala – 19,59 (28 lutego 2013, Göteborg). Oba rezultaty są aktualnymi rekordami Turcji.

</doc>
<doc id="2872527" url="https://pl.wikipedia.org/wiki?curid=2872527" title="Szpital Specjalistyczny „Inflancka” im. Krysi Niżyńskiej „Zakurzonej”">
Szpital Specjalistyczny „Inflancka” im. Krysi Niżyńskiej „Zakurzonej”

Szpital Specjalistyczny „Inflancka” im. Krysi Niżyńskiej „Zakurzonej” – Samodzielny Publiczny Zespół Opieki Zdrowotnej, popularnie nazywany Szpital Inflancka, wcześniej funkcjonujący pod nazwami: Miejski Szpital Ginekologiczno-Położniczy, Szpital Ginekologiczno-Położniczy – warszawski szpital ginekologiczno-położniczy mieszczący się przy ulicy Inflanckiej 6 na Muranowie.
Budynek placówki został wzniesiony w latach 1938-39 jako jeden z budynków kompleksu obiektów przy bocznicy kolejowej przy ul. Stawki.

</doc>
<doc id="2872528" url="https://pl.wikipedia.org/wiki?curid=2872528" title="Szpital Inflacka">
Szpital Inflacka



</doc>
<doc id="2872530" url="https://pl.wikipedia.org/wiki?curid=2872530" title="Historia Łotwy - kalendarium">
Historia Łotwy - kalendarium



</doc>
<doc id="2872531" url="https://pl.wikipedia.org/wiki?curid=2872531" title="Mamadou Samassa">
Mamadou Samassa



</doc>
<doc id="2872532" url="https://pl.wikipedia.org/wiki?curid=2872532" title="Komitet „Karabach”">
Komitet „Karabach”

Komitet „Karabach” (orm. Ղարաբաղ կոմիտե) – ormiańska organizacja polityczna powstała w 1987, stawiająca sobie za cel w pierwszej kolejności oderwanie Górskiego Karabachu od Azerbejdżańskiej SRR i przyłączenie go do niepodległej Armenii, w dalszej – budowę ormiańskiego państwa narodowego w granicach przekraczających obszary Armeńskiej SRR.
Komitet rozpoczął swoją działalność w październiku 1987, według innego źródła – 23 lutego 1988. Jako cel stawiał sobie budowę Armenii jako państwa wyłącznie Ormian, bez mniejszości narodowych, w granicach przekraczających obszar Armeńskiej SRR, obejmujących oprócz niego Górski Karabach, Nachiczewan, Armawir, Gandżę, Geranboj, Achalkalaki oraz część Turcji. Wśród założycieli organizacji byli Lewon Ter-Petrosjan (przyszły prezydent niepodległej Armenii), Igor Muradian, Gagik Safarian, Manuel Sargsjan, Aszot Manuczarian, Hrair Ulubabian. Według niektórych autorów, organizacja powstała z inspiracji emigracyjnej Armeńskiej Federacji Rewolucyjnej (dasznaków).
Działacze komitetu szybko zdobyli popularność wśród Ormian, występując na wiecach niepodległościowych w miastach Armeńskiej SRR i w innych skupiskach Ormian w ZSRR. Zjednoczenie wszystkich ziem ormiańskich w niepodległym państwie było jedynym głoszonym przez nich hasłem – świadomie zrezygnowali np. z krytyki gospodarki radzieckiej czy panującej w kraju korupcji, by skupiać całą uwagę wyłącznie na kwestii zjednoczenia.
Dążąc do usunięcia z terytorium Armenii mniejszości azerskiej, od początku istnienia organizacji prowokowali antyazerskie zamieszki w miastach ormiańskich, doprowadzając do masowych ucieczek Azerów z Armenii i Górskiego Karabachu. Od 1988 Komitet posiadał na terenie Górskiego Karabachu własne oddziały paramilitarne, określane jako "oddziały samoobrony", które dokonywały napaści na Azerów. W mniejszości w organizacji pozostawali umiarkowani działacze, którzy dopuszczali możliwość dialogu z politykami azerskimi i dalszego współistnienia obu społeczności.
Po masakrze w Sumgaicie Komitet "Karabach" przesłał list do I sekretarza KPZR Michaiła Gorbaczowa, domagając się wykrycia i ukarania sprawców pogromu. Wyrażono również nadzieję, że konflikt ormiańsko-azerski o Górski Karabach zostanie przedyskutowany na forum Politbiura KPZR.
17 maja 1988 przedstawiciele Komitetu, łamiąc zakaz zgromadzeń publicznych wprowadzony po masakrze, zorganizowali kolejne manifestacje narodowe w centrum Erywania. 
Sześć dni wcześniej, na skutek wewnętrznych różnic zdań, Igor Muradian i jego zwolennicy zostali wykluczeni z Komitetu. Od tej pory w jego skład wchodzili Lewon Ter-Petrosjan, Wazgen Manukian, Aszot Manuczarian, Rafael Gazarian, Babken Araksjan, Dawit Wartanian, Samson Gazarian, Hambartsum Galstian, Aleksander Hakopian, Samuel Keworkian i Wano Sirategian. Nowi członkowie Komitetu byli przekonani, że jego działalność powinna wpisywać się w aktywność antykomunistycznej opozycji w całym ZSRR.
8 sierpnia 1988 Komitet przekształcił się w partię demokratyczną i narodową o nazwie Ormiański Ruch Narodowy. W listopadzie tego samego roku podległe jej "oddziały samoobrony" wypędziły z Armeńskiej SRR nawet 200 tys. Azerów, co Piotr Kwiatkiewicz uznaje za czystkę etniczną. Milicja państwowa w większości przypadków nie interweniowała. Dopiero pod koniec roku władze radzieckie wprowadziły w strefie nadgranicznej dwóch republik stan wyjątkowy, uniemożliwiając dalsze wypędzenia Azerów. 10 grudnia 1988, w obawie przed popularnością byłych liderów Komitetu (obecnie działaczy Ormiańskiego Ruchu Narodowego) i ich zdolnością do mobilizowania społeczeństwa ormiańskiego, władze radzieckie dokonały ich aresztowania

</doc>
<doc id="2872533" url="https://pl.wikipedia.org/wiki?curid=2872533" title="Howard Winstone">
Howard Winstone

Howard Winstone MBE (ur. 15 kwietnia 1939 w Merthyr Tydfil, zm. 30 września 2000 tamże) – walijski bokser, zawodowy mistrz świata w wadze piórkowej.
Kariera amatorska.
Zdobył złoty medal w wadze koguciej na Igrzyskach Imperium Brytyjskiego i Wspólnoty Brytyjskiej w 1958 w Cardiff.
Kariera zawodowa.
Rozpoczął karierę boksera zawodowego w 1959. Wygrał pierwsze 34 walki, zanim w 1962 pokonał go Leroy Jeffery. Wcześniej w 1961 pokonał takich pięściarzy, jak Floyd Robertson, Terry Spinks i Olli Mäki. W 1961 zdobył tytuł mistrza Wielkiej Brytanii w wadze piórkowej, a w 1964, po pokonaniu Alberto Sertiego, został mistrzem Europy EBU w tej kategorii. Siedem razy bronił skutecznie tego tytułu i zrezygnował jako czempion. W 1965 pokonał przyszłego mistrza świata José Legrę.
W następnej walce 7 września 1965 w Londynie zmierzył się o tytuł mistrza świata z obrońcą tytułu Vicente Saldívarem, ale przegrał na punkty. Po raz drugi walczył z Saldívarem 15 czerwca 1967 w Cardiff, znowu ulegając na punkty, a po raz trzeci 14 października tego roku w Meksyku, przegrywając przez techniczny nokaut w 12. rundzie. Po tej walce Saldívar zrezygnował z tytułu mistrzowskiego.
World Boxing Council wyznaczyła do walki o wakujące mistrzostwo świata Winstone'a i Mitsunoriego Sekiego. 23 stycznia 1968 w Londynie Winstone pokonał rywala przez techniczny nokaut w 9. rundzie i został nowym mistrzem. Nie cieszył się jednak długo tytułem, gdyż w pierwszej obronie 24 lipca tego roku w Porthcawl pokonał go José Legrá przez techniczny nokaut w 5. rundzie. Po tej walce Winstone wycofał się.
W 1968 otrzymał Order Imperium Brytyjskiego. Po zakończeniu kariery mieszkał w Merthyr Tydfil aż do śmierci w 2000.

</doc>
<doc id="2872534" url="https://pl.wikipedia.org/wiki?curid=2872534" title="Anna Karaszewska">
Anna Karaszewska

Anna Katarzyna Karaszewska (ur. 10 marca 1970) – polska socjolożka, działaczka gospodarcza i społeczna, prezeska zarządu stowarzyszenia Kongres Kobiet (2011–2013, 2019–2022).
Życiorys.
Ukończyła studia z zakresu socjologii na Uniwersytecie Warszawskim. Pracowała jako konsultantka i dyrektor programowa centrum rozwoju kadr menedżerskich w przedsiębiorstwie sektora energetycznego, następnie w firmie szkoleniowej. Pełniła funkcję zastępczyni dyrektora generalnego i dyrektorki ds. rozwoju strategicznego w Polskiej Konfederacji Pracodawców Prywatnych Lewiatan. Wchodziła w skład władz Konfederacji Europejskiego Biznesu BusinessEurope. Została dyrektor zarządzającą spółki prawa handlowego Ingeus.
Zaangażowana w działalność na rzecz kobiet. W ramach programu USAID organizowała pierwszą krajową sieć kobiet prowadzących działalność gospodarczą i system wsparcia rozwoju przedsiębiorczości polskich kobiet. Jest jedną z inicjatorek Kongresu Kobiet, w 2011 wybrana na prezeskę zarządu powstałego na bazie tego ruchu stowarzyszenia. Funkcję tę pełniła do 2013, po czym została wiceprezeską organizacji. W 2019 ponownie wybrana na prezeskę zarządu stowarzyszenia, którym kierowała do 2022.
Odznaczona Srebrnym Krzyżem Zasługi (2005).

</doc>
<doc id="2872543" url="https://pl.wikipedia.org/wiki?curid=2872543" title="Freddie Brown">
Freddie Brown

Freddie Brown (urodzony 24 lipca 1986 roku w La Verene w stanie Kalifornia) – amerykański zawodnik futbolu amerykańskiego, grający na pozycji wide receiver. Obecnie wolny agent. W rozgrywkach akademickich NCAA występował w drużynie Utah.
W roku 2009 przystąpił do draftu NFL. Został wybrany w siódmej rundzie (252. wybór) przez zespół Cincinnati Bengals. W zespole tym występował w sezonach 2009 i 2010. Po rozwiązaniu umowy z poprzednim klubem, w sezonie 2010 na krótko związał się z zespołem Minnesota Vikings. Od rozwiązania kolejnego kontraktu jest wolnym agentem.

</doc>
<doc id="2872547" url="https://pl.wikipedia.org/wiki?curid=2872547" title="Mistrzostwa Europy w Piłce Ręcznej Kobiet 2014 (eliminacje)">
Mistrzostwa Europy w Piłce Ręcznej Kobiet 2014 (eliminacje)

Kwalifikacje do Mistrzostw Europy w Piłce Ręcznej Kobiet 2014 miały na celu wyłonienie żeńskich reprezentacji narodowych w piłce ręcznej, które wystąpiły w finałach tego turnieju.
Informacje ogólne.
Turniej finałowy organizowanych przez EHF mistrzostw Europy odbędzie się w Chorwacji i na Węgrzech w grudniu 2014 roku i weźmie w nim udział szesnaście drużyn. Zgłoszenia chętnych do udziału zespołów EHF przyjmował od 6 lutego do 8 marca 2013 roku. Zespoły miały rywalizować w siedmiu grupach eliminacyjnych, z których awans do turnieju głównego uzyskają dwie czołowe, a w razie konieczności przed fazą grupową miała zostać rozegrana faza preeliminacyjna.
Z uwagi na fakt, iż chęć udziału w tym turnieju wyraziło dwadzieścia osiem reprezentacji, z których automatycznie do mistrzostw zakwalifikowały się obie drużyny pełniące rolę gospodarzy, zbędna okazała się zaplanowana na 31 maja – 2 czerwca 2013 roku faza preeliminacyjna. Eliminacje dla dwudziestu sześciu pozostałych reprezentacji rozpoczęły się zatem 23 października tego roku. Drużyny te zostały podzielone na pięć czterozespołowych i dwie trzyzespołowe grupy, które rywalizują systemem ligowym, a do turnieju finałowego Mistrzostw Europy awansują dwie czołowe z każdej grupy. Termin i procedura losowania grup zostały ustalone przez gospodarzy zawodów, a zespoły zostały rozstawione według przygotowanego rankingu EHF.
Reprezentacje rywalizowały systemem kołowym podzielone na siedem grup – pięć czterozepołowych i dwie liczące po trzy zespoły. Zwycięzcy grup oraz drużyny z drugiego miejsca uzyskały awans do turnieju finałowego Mistrzostw Europy. Mecze odbywały się w sześciu terminach:
Wszystkie spotkania były opublikowane w Internecie i dostępne jako wideo na życzenie, przy czym część z nich była transmitowana na żywo.
Przed rozpoczęciem eliminacji EHF opublikowała profile uczestniczących w nich zespołów.
Losowanie grup.
Losowanie grup odbyło się w węgierskim Veszprém 26 maja 2013 roku. Przed losowaniem zespoły zostały podzielone na cztery koszyki według rankingu ustalonego przez EHF.
W wyniku transmitowanego w Internecie losowania wyłonionych zostało siedem grup:

</doc>
<doc id="2872548" url="https://pl.wikipedia.org/wiki?curid=2872548" title="Pfaffing">
Pfaffing



</doc>
<doc id="2872550" url="https://pl.wikipedia.org/wiki?curid=2872550" title="Halfdan Mahler">
Halfdan Mahler

Halfdan T. Mahler (ur. 21 kwietnia 1923 w Vivild, zm. 14 grudnia 2016) – duński lekarz.
W 1951 podjął pracę w Światowej Organizacji Zdrowia (WHO), w Indiach, w narodowym programie zwalczania gruźlicy.
W latach 1962–1969 był szefem jednostki zwalczania gruźlicy w centrali WHO w Genewie, a w 1970 został mianowany wicedyrektorem WHO.
W 1973, Dr Mahler został wybrany na trzeciego z kolei dyrektora generalnego WHO, a w 1978 i w 1983 na kolejne dwie pięcioletnie kadencje. Podczas jego kadencji WHO przyjęło w 1979 globalną strategię „Zdrowie dla wszystkich w 2000”.

</doc>
<doc id="2872551" url="https://pl.wikipedia.org/wiki?curid=2872551" title="Oblężenie Zamościa">
Oblężenie Zamościa



</doc>
<doc id="2872553" url="https://pl.wikipedia.org/wiki?curid=2872553" title="Kõldu">
Kõldu

Kõldu – wieś w Estonii, w prowincji Virumaa Zachodnia, w gminie Haljala.

</doc>
<doc id="2872554" url="https://pl.wikipedia.org/wiki?curid=2872554" title="Rott a.Inn">
Rott a.Inn



</doc>
<doc id="2872555" url="https://pl.wikipedia.org/wiki?curid=2872555" title="Kärmu">
Kärmu

Kärmu – wieś w Estonii, w prowincji Virumaa Zachodnia, w gminie Haljala.

</doc>
<doc id="2872556" url="https://pl.wikipedia.org/wiki?curid=2872556" title="Glasperlenspiel">
Glasperlenspiel

Glasperlenspiel – niemiecki zespół grający muzykę elektropop. W skład zespołu wchodzą Carolin Niemczyk (ur. 24 lipca 1990 w Singen (Hohentwiel)) i Daniel Grunenberg (ur. 8 listopada 1988 w Stockach). Oboje należeli wcześniej do Stockacher Kirchen-Pop-Band Crazy Flowers, którego repertuar składał się z współczesnych coverów i piosenek pop z tekstem sakralnym.
"Keine Zeit" byłą 7-osobową kapelą, która oprócz piosenek sakralnych wykonywała także piosenki świeckie. Ich repertuar zawierał głównie covery, ale także własne kompozycje duetu Niemczyk i Grunenberg bazujący na niemieckich tekstach, którzy założyli zespół nadają nazwę Glasperlenspiel inspirując się powieścią pod tym samym tytułem autorstwa Hermanna Hessego. Niemczyk i Grunenberg są parą od 2006. Przyznali to w programie „einundzwanzig.TV“.
18 stycznia 2010 wygrali jako "Keine Zeit" z piosenką "Versinke" konkurs Radia ENERGY Newcomer Contest 2009/2010.
29 września 2011 zespół Glasperlenspiel wystąpił na Bundesvision Song Contest 2011 reprezentując land Badenia-Wirtembergia i zdobyli czwarte miejsce wykonując utwór "Echt".
16 marca 2012 zespół wydał drugi singiel "Ich bin ich" z albumu "Beweg dich mit mir". W niemieckim notowaniu zajął on miejsce 32.
10 sierpnia 2012 miała miejsce premiera videoklipu do trzeciego singla "Freundschaft". Z tej okazji została nagrana nowa wersja tego singla. Singiel wspiął się jeden dzień przed terminem premiery do Top 20 niemieckiego iTunes Charts i zajął ostatecznie miejsce 17 w notowaniach singli. W austriackich notowaniach singiel osiągnął Top 50.
16 maja 2020 z utworem "Immer da" reprezentowali Polskę na pierwszej edycji organizowanego przez telewizję ProSieben konkursu "Free European Song Contest" będącego niemiecką kopią Konkursu Piosenki Eurowizji. Glasperlenspiel zajął tam 11 miejsce na 16 uczestników.

</doc>
<doc id="2872559" url="https://pl.wikipedia.org/wiki?curid=2872559" title="Parafia Chrystusa Króla w Bażanach">
Parafia Chrystusa Króla w Bażanach

Parafia Chrystusa Króla – polska rzymskokatolicka parafia, znajdująca się we wsi Bażany w gminie Kluczbork, należąca do dekanatu kluczborskiego, w diecezji opolskiej.
Historia parafii.
Kościół w Bażanach został wybudowany w 1942 roku, jego konsekracja miała miejsce 30 sierpnia 1942 roku. Do 1986 roku był to kościół filialny Parafii Św. Trójcy w Bogacicy, z której 7 października 1986 roku została wyodrębniona tworząc odrębną parafię.
Już w 1975 roku kościół parafialny został poddany remontowi, m.in. zmieniono wystrój prezbiterium, a poświęcenia nowego ołtarza dokonał ksiądz biskup Antoni Adamiuk, ówczesny biskup pomocniczy diecezji opolskiej. W latach 2001–2002 przeprowadzone zostały kolejne prace remontowe, m.in. wyremontowano dach i odnowiono elewację kościoła.
Liczebność i zasięg parafii.
Parafię zamieszkuje 523 mieszkańców i swym zasięgiem obejmuje ona tylko wieś Bażany.
Duszpasterze.
Od 15 grudnia 2021 roku proboszczem parafii jest ks. Bogdan Węgrzyn.

</doc>
<doc id="2872561" url="https://pl.wikipedia.org/wiki?curid=2872561" title="HMS H34">
HMS H34

HMS H34 (pennant number - N34) – brytyjski okręt podwodny typu "H". Zbudowany w latach 1917–1918 w stoczni Cammell Laird w Birkenhead, gdzie okręt został wodowany 5 listopada 1918 roku. Do służby w Royal Navy został przyjęty 10 września 1919 roku.
HMS H34 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tego typu.
W lipcu 1945 roku okręt został sprzedany i złomowany w Troon.

</doc>
<doc id="2872563" url="https://pl.wikipedia.org/wiki?curid=2872563" title="Walter Winans">
Walter Winans

Walter Winans (ur. 5 kwietnia 1852 w Petersburgu, zm. 12 sierpnia 1920 w Barking) − amerykański strzelec, malarz, rzeźbiarz i olimpijczyk.
Po przenosinach do Stanów pod koniec XVII wieku rodzina Wynantsów zmieniła swoje holenderskie nazwisko na Winans i rozpoczęła działalność przy budowie dróg. Ojciec Waltera Winansa był jednym z dwójki braci, którzy wyjechali do Imperium Rosyjskiego, by budować kolej, więc przyszły mistrz olimpijski przyszedł na świat w Petersburgu. Został wysłany jako młodzieniec do Anglii, gdzie przejawiał talent w wielu dziedzinach. Swój pierwszy złoty medal, na IV Igrzyskach Olimpijskich w Londynie, zdobył dla Stanów Zjednoczonych nigdy nie będąc na terytorium tego kraju. Na kolejnych igrzyskach w Sztokholmie, zdobył srebro w strzelectwie i złoto w olimpijskim konkursie sztuki, w konkurencji rzeźbiarstwa, stając się jedynym Amerykaninem, który zdobył złoty medal zarówno w konkurencji sportowej, jak i artystycznej.

</doc>
<doc id="2872565" url="https://pl.wikipedia.org/wiki?curid=2872565" title="Lihulõpe">
Lihulõpe

Lihulõpe – wieś w Estonii, w prowincji Virumaa Zachodnia, w gminie Haljala.

</doc>
<doc id="2872570" url="https://pl.wikipedia.org/wiki?curid=2872570" title="Liiguste">
Liiguste

Liiguste – wieś w Estonii, w prowincji Virumaa Zachodnia, w gminie Haljala.

</doc>
<doc id="2872571" url="https://pl.wikipedia.org/wiki?curid=2872571" title="Aschau i.Chiemgau">
Aschau i.Chiemgau



</doc>
<doc id="2872573" url="https://pl.wikipedia.org/wiki?curid=2872573" title="Pehka">
Pehka

Pehka – wieś w Estonii, w prowincji Virumaa Zachodnia, w gminie Haljala.

</doc>
<doc id="2872574" url="https://pl.wikipedia.org/wiki?curid=2872574" title="Międzynarodowa Rada ds. Katechezy">
Międzynarodowa Rada ds. Katechezy

Międzynarodowa Rada ds. Katechezy – wchodzi w skład aparatu administracyjnego Kurii Rzymskiej. Podlega Papieskiej Radzie ds. Nowej Ewangelizacji i kieruje nią przewodniczący tej rady a członkiem z urzędu jest sekretarz tej dykasterii. Od momentu powstania w 1973 do stycznia 2013 podlegała Kongregacji ds. Duchowieństwa.
Obecnie kieruje nią abp Rino Fisichella.
16 stycznia 2013 Benedykt XVI na mocy listu apostolskiego w formie motu proprio "Fides per doctrinam" przeniósł ją do Papieskiej Rady ds. Nowej Ewangelizacji.

</doc>
<doc id="2872576" url="https://pl.wikipedia.org/wiki?curid=2872576" title="Ostrowczyk Polny">
Ostrowczyk Polny

Ostrowczyk Polny (ukr. Острівчик-Пильний, "Ostriwczyk-Pylnyj") – wieś na Ukrainie, w obwodzie lwowskim, w rejonie buskim. W 2001 roku liczyła 411 mieszkańców.
Historia.
Do scalenia w 1934 roku w II Rzeczypospolitej miejscowość była siedzibą gminy wiejskiej w powiecie złoczowskim województwa tarnopolskiego. Następnie weszła w skład gminy wiejskiej Skwarzawa.

</doc>
<doc id="2872577" url="https://pl.wikipedia.org/wiki?curid=2872577" title="Põdruse">
Põdruse

Põdruse – wieś w Estonii, w prowincji Virumaa Zachodnia, w gminie Haljala.

</doc>
<doc id="2872578" url="https://pl.wikipedia.org/wiki?curid=2872578" title="Sławomir Witkowski">
Sławomir Witkowski

Sławomir Witkowski (ur. 2 czerwca 1961 w Gdańsku) – polski malarz, grafik, pedagog Akademii Sztuk Pięknych w Gdańsku.
Życiorys.
W latach 1980-1981 studiował na Wydziale Wychowania Plastycznego Uniwersytetu Marii Skłodowskiej-Curie w Lublinie. W latach 1981-1986 w Państwowej Wyższej Szkole Sztuk Plastycznych (ASP) w Gdańsku. Dyplom uzyskał w 1986 roku w pracowni docenta Cypriana Kościelniaka.
Od 1986 roku pracował jako grafik użytkowy w reklamie; od 1990 roku w PWSSP (ASP) w Gdańsku. Współtwórca "Nowej Ekspresji", ruchu artystycznego lat 80. w Polsce. Brał udział w wystawach twórców polskiej transawangardy: „Ekspresja lat 80.” (1986, Sopot); „Arsenał 88” (1988, W-wa); „Co słychać” (1988, W-wa). Współzałożyciel "Grupy czterech 1987" wprowadzającej w przestrzeń wystawienniczą Polski Północnej grafikę barwną przełamującą monopol i dyktat klasycznej grafiki czarno-białej. Od 1986 pracuje także jako grafik w reklamie. W latach 1988–1998 współpracował z Teatrem Wybrzeże i Teatrem Miniatura w Gdańsku, Teatrem Miejskim w Gdyni i Teatrem Ekspresji Wojciecha Misiuro, projektując afisze teatralne, programy i scenografie. Od 1995 roku jako dyrektor kreatywny prowadzi własną Agencję Reklamową „Ideamedia” w Gdańsku. W latach 2008-2016 Prodziekan, a od 2016 Dziekan Wydziału Grafiki ASP w Gdańsku. W 2014 roku uzyskał tytuł profesora. Prowadzi Pracownię Plakatu i Form Reklamowych. Zajmuje się projektowaniem Graficznym, malarstwem rysunkiem i fotografią.
Wystawy indywidualne (do 2008): 
Wystawy zbiorowy w kraju i nagrody: 
Wystawy zbiorowy za granicą i nagrody (do 1996): 

</doc>
<doc id="2872579" url="https://pl.wikipedia.org/wiki?curid=2872579" title="Pawieł Kusznikow">
Pawieł Kusznikow

Pawieł Kusznikow (ros. "Павел Кушников", ur. 24 sierpnia 1893 w Petersburgu) − rosyjski gimnastyk, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w jednej konkurencji gimnastycznej – w wieloboju indywidualnym. W łącznej klasyfikacji zajął najlepsze wśród zawodników rosyjskich, trzydzieste ósme miejsce, zdobywając 90 punktów. 

</doc>
<doc id="2872580" url="https://pl.wikipedia.org/wiki?curid=2872580" title="Feilnbach">
Feilnbach



</doc>
<doc id="2872583" url="https://pl.wikipedia.org/wiki?curid=2872583" title="Adam (Góry Orlickie)">
Adam (Góry Orlickie)

 Adam (niem. "Adamsberg ", czes. "Adam"), 765 m n.p.m. – wzniesienie w Górach Orlickich w Sudetach Środkowych. Leży na europejskim dziale wodnym pomiędzy zlewiskami Morza Bałtyckiego i Morza Północnego.
Wzniesienie położone w Sudetach Środkowych, w południowo-wschodniej części Grzbietu Głównego Gór Orlickich zwanym Czeskim Grzebieniem, przechodzącego przez Orlicę w kierunku północno-zachodnim, rozdzielającym dorzecza Dzikiej Orlicy i Nysy Kłodzkiej. Wznosi się około 3,4 km na zachód od centrum Kamieńczyka
Kopulaste wzniesienie o płaskim wyraźnie zaznaczonym wierzchołku i dość stromo opadających zboczach. Zbocze północne jest krótkie i nieco łagodniejsze, które przez Pastvinská vrchovina oddziela wzniesienie od wzniesienia Kamyk położonego po polskiej stronie. Wzniesienie stanowi wyraźną kulminacją pomiędzy dolinami rzek: Vitanovskýego potoku na południu i Orlički na północy jest najwyższym wzniesieniem w najniższej południowo-wschodniej części Gór Orlickich. Wyrasta z najdłuższego Grzbietu Głównego, ciągnącego się od północnego zachodu przez Orlicę, Wielką Desztnę w kierunku południowo-wschodnim. Południowe zbocze wraz ze szczytem porasta las świerkowy z domieszką liściastego drzewostanu, natomiast wschodnie i północne zbocze zajmują użytki rolne i łąki. Wzniesienie zbudowane jest z łupków łyszczykowych z wkładkami wapieni krystalicznych należących do metamorfiku bystrzycko-orlickiego. Południowo-zachodnim zboczem poniżej szczytu, w kierunku od południowego wschodu na północny zachód, rozciąga się system ciężkich fortyfikacji i obiektów fortu artyleryjskiej Grupy warownej Adam. Zbudowanego przed II wojną światową, w celu obrony ówczesnej rubieży przed Niemcami. Twierdza jest ciągle używana przez Armię Republiki Czeskiej. W zamkniętej przestrzeni w późniejszym okresie wzniesiono dodatkowe obiekty wojskowe, oraz maszt 22 kV na wschodnim stoku wzniesienia. Południowym zboczem około 50 metrów poniżej szczytu trawersuje leśna asfaltowa droga prowadząca z Pastvin, którą wykonano w celu budowy artyleryjskiej Grupy warownej "Adam" w drugiej połowie lat trzydziestych XX wieku. W późniejszym okresie drogę przedłużono do drogi II/311. Na północ od szczytu położona jest czeska miejscowość České Petrovice, a u południowo-wschodniego podnóża rozciąga się miejscowość Petrovičky. Położenie góry na południowo-wschodnim skraju Gór Orlickich, oraz rozległy kopulasty kształt czynią górę rozpoznawalną w terenie.

</doc>
<doc id="2872585" url="https://pl.wikipedia.org/wiki?curid=2872585" title="Sauste">
Sauste

Sauste – wieś w Estonii, w prowincji Virumaa Zachodnia, w gminie Haljala.

</doc>
<doc id="2872586" url="https://pl.wikipedia.org/wiki?curid=2872586" title="Paweł Kusznikow">
Paweł Kusznikow



</doc>
<doc id="2872588" url="https://pl.wikipedia.org/wiki?curid=2872588" title="Kavafis">
Kavafis



</doc>
<doc id="2872589" url="https://pl.wikipedia.org/wiki?curid=2872589" title="Bernau a.Chiemsee">
Bernau a.Chiemsee



</doc>
<doc id="2872590" url="https://pl.wikipedia.org/wiki?curid=2872590" title="Tatruse">
Tatruse

Tatruse – wieś w Estonii, w prowincji Virumaa Zachodnia, w gminie Haljala.

</doc>
<doc id="2872592" url="https://pl.wikipedia.org/wiki?curid=2872592" title="Konstantinos Stefanopulos">
Konstantinos Stefanopulos



</doc>
<doc id="2872593" url="https://pl.wikipedia.org/wiki?curid=2872593" title="Private">
Private



</doc>
<doc id="2872594" url="https://pl.wikipedia.org/wiki?curid=2872594" title="Vanamõisa (Haljala)">
Vanamõisa (Haljala)

Vanamõisa – wieś w Estonii, w prowincji Virumaa Zachodnia, w gminie Haljala.

</doc>
<doc id="2872595" url="https://pl.wikipedia.org/wiki?curid=2872595" title="Aleksandr Achiun">
Aleksandr Achiun

Aleksandr Achiun (ros. "Александр Ахюн", ur. 24 czerwca 1892 w Hacıkənd) – rosyjski gimnastyk, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w jednej konkurencji gimnastycznej – w wieloboju indywidualnym. W łącznej klasyfikacji zajął drugie wśród zawodników rosyjskich, trzydzieste dziewiąte miejsce, zdobywając 87,75 punktu.

</doc>
<doc id="2872597" url="https://pl.wikipedia.org/wiki?curid=2872597" title="Magaye Gueye">
Magaye Gueye

Magaye Serigne Falilou Dit Nelson Gueye (ur. 6 lipca 1990 w Nogent-sur-Marne) – francuski piłkarz senegalskiego pochodzenia występujący na pozycji napastnika.
Kariera klubowa.
Gueye piłkarskiego rzemiosła uczył się w RC Strasbourg już od 2003 roku, a pierwszy profesjonalny kontrakt podpisał trzy lata później – w 2008 roku. Po dobrym sezonie sekundy Ligue 2, zagrał 24 mecze i zdobyć 9 goli. 1 lipca 2010 roku wstąpił do klubu angielskiej Everton F.C..
31 stycznia 2013 roku przeszedł na zasadzie wypożyczenia do Stade Brestois 29.
Kariera reprezentacyjna.
Gueye grał w młodzieżowych reprezentacjach Francji w wielu kategoriach wiekowych.

</doc>
<doc id="2872598" url="https://pl.wikipedia.org/wiki?curid=2872598" title="Pietrycze">
Pietrycze

Pietrycze (ukr. Пе́тричі) – wieś w rejonie buskim obwodu lwowskiego Ukrainy. Do scalenia w 1934 r. w II Rzeczypospolitej miejscowość była siedzibą gminy wiejskiej w powiecie złoczowskim województwa tarnopolskiego.
W miejscowości znajdował się majątek rodziny Drzewickich, które odziedziczyła Stefana Drzewicka (1877–1927), żona Wiktora Jasińskiego i Tadeusza Rylskiego.
Znajduje się tu przystanek kolejowy Pietrycze, położony na linii Lwów – Zdołbunów.
Położenie.
Na podstawie Słownika geograficznego Królestwa Polskiego i innych krajów słowiańskich Pietrycze to: „wieś w powiecie złoczowskim, położona 18 km na północny-zachód od sądu powiatowego, stacji kolejowej i urzędu poczty i telegrafu w Złoczowie”.

</doc>
<doc id="2872599" url="https://pl.wikipedia.org/wiki?curid=2872599" title="Siemion Kulikow">
Siemion Kulikow

Siemion Kulikow (ros. "Семён Куликов", ur. 8 lipca 1891 w Petersburgu) − rosyjski gimnastyk, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w jednej konkurencji gimnastycznej – w wieloboju indywidualnym. W łącznej klasyfikacji zajął trzecie wśród zawodników rosyjskich, czterdzieste pierwsze miejsce, zdobywając 79,5 punktu. 

</doc>
<doc id="2872602" url="https://pl.wikipedia.org/wiki?curid=2872602" title="Varangu">
Varangu

2 miejscowości w Estonii:

</doc>
<doc id="2872603" url="https://pl.wikipedia.org/wiki?curid=2872603" title="Fiodor Zabielin">
Fiodor Zabielin

Fiodor Zabielin (ros. "Фёдор Забелин", ur. 27 maja 1888 w Petersburgu) − rosyjski gimnastyk, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w jednej konkurencji gimnastycznej – w wieloboju indywidualnym. W łącznej klasyfikacji zajął czwarte wśród zawodników rosyjskich, czterdzieste drugie miejsce, zdobywając 76,25 punktu. Był ostatnim z klasyfikowanych zawodników.

</doc>
<doc id="2872605" url="https://pl.wikipedia.org/wiki?curid=2872605" title="Aleksandr Achjun">
Aleksandr Achjun



</doc>
<doc id="2872607" url="https://pl.wikipedia.org/wiki?curid=2872607" title="Varangu (Haljala)">
Varangu (Haljala)

Varangu – wieś w Estonii, w prowincji Virumaa Zachodnia, w gminie Haljala.

</doc>
<doc id="2872608" url="https://pl.wikipedia.org/wiki?curid=2872608" title="HMS H41">
HMS H41

HMS H41 (pennant number - H41) – brytyjski okręt podwodny typu "H". Zbudowany w latach 1917–1918 w stoczni Armstrong Whitworth w Newcastle upon Tyne, gdzie okręt został wodowany 26 lipca 1918 roku. Do służby w Royal Navy został przyjęty 1 listopada 1918 roku.
HMS H41 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tego typu.
Okręt został zatopiony w czasie kolizji z tendrem HMS „Vulcan” w dniu 18 października 1919 roku w porcie w Blyth. Nikt z załogi nie zginął.
12 marca 1920 roku okręt został sprzedany firmie Young w Sunderland.

</doc>
<doc id="2872609" url="https://pl.wikipedia.org/wiki?curid=2872609" title="Rektorzy i wykładowcy Akademii Sztuk Pięknych w Gdańsku">
Rektorzy i wykładowcy Akademii Sztuk Pięknych w Gdańsku



</doc>
<doc id="2872610" url="https://pl.wikipedia.org/wiki?curid=2872610" title="Johan Arneng">
Johan Arneng

Bo Johan Peter Arneng (ur. 14 czerwca 1979 w Uddevalli) – piłkarz szwedzki grający na pozycji środkowego pomocnika.
Życiorys.
Kariera klubowa.
Swoją karierę piłkarską Arneng rozpoczął w klubie IFK Sunne. Następnie w 1995 roku podjął treningi w Degerfors IF. W 1998 roku zadebiutował w nim w drugiej lidze szwedzkiej. W tym samym roku odszedł do włoskiego Empoli FC, jednak nie przebił się do składu i nie rozegrał w nim żadnego meczu. W 1999 roku został zawodnikiem Raufoss IL z Norwegii i grał w nim do 2001 roku. Wtedy też odszedł do Vålerenga Fotball. W 2002 roku zdobył z nią Puchar Norwegii.
W 2003 roku Arneng przeszedł do Djurgårdens IF. Zadebiutował w nim 8 kwietnia 2003 w zwycięskim 4:0 wyjazdowym meczu z Östers IF. Wraz z Djurgårdens dwukrotnie wywalczył mistrzostwo Szwecji w sezonach 2003 i 2005. Zdobył też dwa Puchary Szwecji w latach 2004 i 2005. W Djurgårdens grał do końca 2007 roku.
W 2008 roku Arneng został zawodnikiem norweskiego Aalesunds FK. Swój debiut w nim zaliczył 5 kwietnia 2008 w zwycięskim 4:2 domowym meczu z SK Brann. W 2009 roku zdobył z Aalesunds Puchar Norwegii.
Na początku 2011 roku Arneng wrócił do Szwecji i został zawodnikiem klubu Syrianska FC. Swój debiut w nim zanotował 1 maja 2011 w przegranym 0:2 wyjazdowym spotkaniu z Kalmar FF.
W latach 2013–2014 występował w szwedzkim klubie IK Sirius Fotbol.
Kariera reprezentacyjna.
W reprezentacji Szwecji Arneng zadebiutował 22 stycznia 2004 roku w przegranym 0:3 meczu Carlsberg Cup 2004 z Norwegią, rozegranym w Hongkongu. W kadrze narodowej od 2004 do 2005 rozegrał 2 mecze.

</doc>
<doc id="2872613" url="https://pl.wikipedia.org/wiki?curid=2872613" title="Võle">
Võle

Võle – wieś w Estonii, w prowincji Virumaa Zachodnia, w gminie Haljala.

</doc>
<doc id="2872614" url="https://pl.wikipedia.org/wiki?curid=2872614" title="K2 Holding">
K2 Holding

K2 Holding S.A. (do 2020 roku – K2 Internet S.A.) – polska agencja interaktywna z siedzibą w Warszawie, założona w 1997 r.
Historia.
Początki spółki sięgają 1997 r., kiedy powstało K2 Internet Provider s.c. dostarczające łącza internetowe i świadczące usługi z zakresu budowy serwisów www. Założycielem spółki był Michał Lach. W kolejnym roku do spółki dołączył Janusz Żebrowski jako inwestor. W 2000 część akcji objął niemiecki fundusz typu venture capital BMP AG.
Od 2008 akcje agencji K2 notowane są na GPW.
Nagrody i wyróżnienia.
W 2009 Michał Lach, założyciel i ówczesny przewodniczący Rady Nadzorczej K2 Internet S.A. otrzymał tytuł Przedsiębiorcy Roku jako zwycięzca w konkursie „Ernst &amp; Young Przedsiębiorca Roku 2009” w kategorii Usługi.
W 2011 została najwyżej ocenianą agencją interaktywną w badaniu Grand Check realizowanym przez czasopismo Press i TNS Polska.
W 2012 agencja K2 została nagrodzona tytułem „Agencji Roku” przez stowarzyszenie IAB Polska.

</doc>
<doc id="2872615" url="https://pl.wikipedia.org/wiki?curid=2872615" title="Somerset Lowry-Corry (4. hrabia Belmore)">
Somerset Lowry-Corry (4. hrabia Belmore)

Somerset Lowry-Corry, 4. hrabia Belmore (potocznie lord Belmore; ur. 9 kwietnia 1835 w Londynie, zm. 6 kwietnia 1913 w Enniskillen) – brytyjski arystokrata i polityk, członek Partii Konserwatywnej, w latach 1868-1872 gubernator Nowej Południowej Walii. 
Życiorys.
Był najstarszym synem 3. hrabiego Belmore, którego tytuł odziedziczył już jako dziesięcioletni chłopiec. Ukończył Eton College, a następnie studia w Trinity College na Uniwersytecie Cambridge. W styczniu 1857 został członkiem Izby Lordów, gdzie zasiadał aż do śmierci. Od lipca 1866 do sierpnia 1867 był członkiem rządu lorda Derby jako wiceminister spraw wewnętrznych. 
22 sierpnia 1867 lord Belmore został mianowany gubernatorem Nowej Południowej Walii, oficjalnie rozpoczął urzędowanie na tym stanowisku 8 stycznia 1868. 12 marca tego samego roku towarzyszył księciu Edynburga w czasie wizyty w jednej z dzielnic Sydney, w trakcie której zamachowiec Henry James O’Farrell niegroźnie postrzelił księcia w plecy. Sam gubernator wyszedł z incydentu bez szwanku. Na wyraźne życzenie księcia apelował następnie do rządu autonomicznego Nowej Południowej Walii, aby nie wykonywać orzeczonej wobec O’Farrella kary śmierci, jednak prośba ta nie została wysłuchana. W dalszej części swojej kadencji doprowadził m.in. do przyjęcia ustawodawstwa, za sprawą którego parlament kolonii uzyskał prawo znacznie ściślejszej kontroli nad rządem w kwestiach budżetowych. 
W lutym 1872 podał się do dymisji przed końcem kadencji, motywując to złym stanem zdrowia jego żony, a także chęcią powrotu do obowiązków parlamentarnych w Londynie. Wróciwszy do Wielkiej Brytanii, nadal pracował w Izbie Lordów, zasiadał także w sądach pokoju i sądach apelacyjnych w Irlandii, gdzie posiadał swoje rodowe dobra. Zmarł w swoim zamku w Enniskillen w dzisiejszej Irlandii Północnej w kwietniu 1913, w wieku 77 lat. 

</doc>
<doc id="2872616" url="https://pl.wikipedia.org/wiki?curid=2872616" title="Westerham">
Westerham



</doc>
<doc id="2872618" url="https://pl.wikipedia.org/wiki?curid=2872618" title="Erazm Łobaczewski">
Erazm Łobaczewski

Erazm Antoni Łobaczewski herbu Jastrzębiec (ur. ok. 1835 we Lwowie, zm. 9 sierpnia 1899 w Zagórzu) – doktor praw, adwokat, burmistrz Sanoka i Przemyśla, właściciel Zagórza, działacz społeczny.
Życiorys.
Erazm Antoni Łobaczewski wywodził się z rodu Łobaczewskich herbu Jastrzębiec, używających przydomku „Wnuczek”. Urodził się w polsko-austriackiej rodzinie we Lwowie, był synem Wawrzyńca Hipolita i Apolonii z domu Aliser. Miał brata Ignacego Leonarda (radca C. K. Wyższego Sądu Krajowego, zm. 1900), wraz z którym w 1896 otrzymał od cesarza Franciszka Józefa zatwierdzenie staropolskiego szlachectwa.
Ukończył studia na Wydziale Prawa Uniwersytetu Lwowskiego uzyskując tytuł naukowy doktora praw. 30 października 1861 został mianowany adwokatem w Złoczowie. Następnie przybył do Sanoka i od około 1865 był tam adwokatem. W 1867 został radnym w Sanoku, 14 marca 1867 został wybrany zwierzchnikiem gminy miejskiej tj. przewodniczącym Rady Miasta (burmistrzem Sanoka). W okresie pełnienia urzędu, Rada Miasta uchwaliła, że "„językiem urzędowym Zwierzchności Miasta Sanoka i Rady Miejskiej jest język polski”". Burmistrz Łobaczewski wprowadził regulamin policyjny porządku i czystości w mieście ustanawiając policję miejską. Pod jego kierownictwem wytyczono i nazwano 24 ulice i 5 placów miejskich. Z jego inicjatywy powstały również: Czytelnia Miejska, w 1867 Fundusz Pożyczek dla Rzemieślników (został jego prezesem) oraz Towarzystwo Oszczędności. Łobaczewski był również prezesem zarządu oddziału (filii) sanockiego Polskiego Towarzystwa Pedagogicznego w Sanoku do 1868. Jego pracę w samorządzie doceniły władze krajowe we Lwowie powołując go w 1868 na urząd radcy prawnego w Urzędzie Namiestnikowskim. Wówczas ustąpił z posady burmistrza Sanoka. Po złożonej rezygnacji uchwałą Rady Miejskiej z 29 października 1868 został uwolniony z urzędu naczelnika miasta z dniem 1 listopada 1868 (jego następcą został dotychczasowy zastępca, Jan Okołowicz). W uznaniu zasług dla Sanoka uchwałą Rady Miejskiej z 23 grudnia 1868 przyznano mu tytuł honorowego obywatela. Był wybierany do Rady c. k. powiatu sanockiego: 10 października 1867 jako przedstawiciel gmin miejskich, pełnił funkcję zastępcy prezesa wydziału, w 1877 wybrany z grupy większych posiadłości, w wyborze uzupełniającym w sierpniu 1888 wybrany z grupy miast, później ponownie wybrany z grupy gmin miejskich, pełnił funkcję zastępcy członka wydziału (1890). 1 kwietnia 1869 Rada Miejska w Sanoku uchwaliła wydać mu pełnomocnictwo do zastępowania miasta i zatwierdziła go na urzędzie syndyka miasta.
Od stycznia 1869 przeniósł swoją działalność adwokacką do Przemyśla i tam funkcjonował jako adwokat. Był jednym z inicjatorów, a następnie członkiem Zarządu powołanego w 1872 roku Towarzystwa Prawniczego w Przemyślu. W Przemyślu został wybrany członkiem rady miejskiej, a w latach 1870-1872 pełnił urząd burmistrza Przemyśla.
Był członkiem reprezentacji Sanoka, która w 1880 spotkała się z podróżującym po Galicji cesarzem Austrii Franciszkiem Józefem I w Krakowie i we Lwowie. Był doradcą prawnym Kolei Łupkowskiej, przebiegającej przez Przełęcz Łupkowską jako część Pierwszej Węgiersko-Galicyjskiej Kolei Żelazna. W 1886 ponownie przeniósł się do Sanoka. Został tam radnym miejskim. W 1888 otworzył w Sanoku kancelarię adwokacką (praktykantem był w niej Natan Nebenzahl). W Radzie Miejskiej był wybierany asesorem 14 sierpnia 1890, 19 stycznia 1893. Jako adwokat pracował przy C. K. Sądzie Powiatowym od 1886, następnie przy ustanowionym tamże w 1887 C. K. Sądzie Obwodowym w Sanoku. 9 września 1889 został członkiem wydziału założonego wówczas w Sanoku oddziału Towarzystwa Prawniczego. Należał do Przemyskiej Izby Adwokatów. Był członkiem i zastępcą prezydenta rady dyscyplinarnej Izby Adwokatów Przemysko-Samborsko-Sanockiej. Od około 1890 do około 1897 był zastępcą burmistrza Sanoka, Cyryla Jaksa Ładyżyńskiego.
W latach 70. XIX wieku nabył od rodziny Rylskich wsie Zagórz i Wielopole. Słynął z dobroczynności. Był patronem kościoła parafialnego w Zagórzu, wspierał finansowo miejscową szkołę powszechną. Wyjednał u władz krajowych we Lwowie zgodę na otwarcie gimnazjum męskiego w Sanoku, a następnie wyłożył sporą sumę pieniędzy na budowę budynku szkoły. Jako posiadacz dóbr tabularnych był uprawniony do wyboru posła na Sejm Krajowy w kurii wielkich posiadłości okręgu wyborczego sanockiego: w 1884 jako właściciel Zagórza, Klasztornego i Wielopola), w 1893 jako właściciel Zagórza i Klasztornego.
Został członkiem sanockiego gniazda Polskiego Towarzystwa Gimnastycznego „Sokół” oraz członkiem zwyczajnym Macierzy Szkolnej dla Księstwa Cieszyńskiego. Działał w Towarzystwie „Kasyno” w Sanoku. Według relacji z 1870 w Płowcach pod Sanokiem działała tzw. „spółka adwokacka” (dr Seweryn Popiel, dr Erazm Łobaczewski i inni), ukierunkowana na wydobycie nafty. Był członkiem przedsiębiorstwa Gwarectwo Naftowe „Kraków”.
Jego żoną była Władysława Marianna (córka Franciszka Ritterschilda i Franciszki z domu Kostrzyckiej). Ich dziećmi byli: Stanisław (ur. 1866, prawnik), Zygmunt (1869-, pułkownik kawalerii Wojska Polskiego, Wawrzyniec (1875-1940, pułkownik kawalerii Wojska Polskiego, ofiara zbrodni katyńskiej), Maria Celestyna Helena. Dobra w Zagórzu posiadali synowie Stanisław (ok. 1905 – 531,7 ha), następnie Zygmunt i wspólnicy (w 1911 – 525 ha).
Od 1897 Erazm Łobaczewski chorował i wówczas przeniósł się do swojego majątku w Zagórzu. Tam zmarł 9 sierpnia 1899 w wieku 64 lat. Jego pogrzeb odbył się 12 sierpnia 1899 w kościele parafialnym w Zagórzu. Grobowiec rodziny Łobaczewskich znajduje się na Starym Cmentarzu w Zagórzu.

</doc>
<doc id="2872619" url="https://pl.wikipedia.org/wiki?curid=2872619" title="Darin Ruf">
Darin Ruf

Darin Cortland Ruf (ur. 28 lipca 1986) – amerykański baseballista występujący na pozycji pierwszobazowego w Samsung Lions.
Przebieg kariery.
Ruf studiował na Creighton University, gdzie w latach 2006–2008 grał w drużynie uniwersyteckiej Creighton Bluejays. W 2009 został wybrany w dwudziestej rundzie draftu przez Philadelphia Phillies i początkowo występował w klubach farmerskich tego zespołu, między innymi w Reading Phillies, reprezentującym poziom Double-A. W sezonie 2012 zwyciężając w Eastern League w klasyfikacji pod względem liczby zdobytych home runów (37) i zaliczonych RBI (98), mając najlepszy slugging percentage (0,629) i on-base percentage (1,041), został wybrany najbardziej wartościowym zawodnikiem i najlepszym debiutantem tej ligi.
W Major League Baseball zadebiutował 14 września 2012 w meczu przeciwko Houston Astros jako pinch hitter. 25 września 2012 w spotkaniu z Washington Nationals zdobył pierwszego w MLB home runa.
11 listopada 2016 w ramach wymiany zawodników przeszedł do Los Angeles Dodgers, jednak w lutym 2017 podpisał kontakt z koreańskim zespołem Samsung Lions.

</doc>
<doc id="2872622" url="https://pl.wikipedia.org/wiki?curid=2872622" title="Andreas Kalvos">
Andreas Kalvos



</doc>
<doc id="2872623" url="https://pl.wikipedia.org/wiki?curid=2872623" title="Maritza Figueroa">
Maritza Figueroa

Maritza Figueroa Amador (ur. 8 marca 1976) – nikaraguańska lekkoatletka, olimpijka z Sydney.
W 2000 reprezentowała swój kraj na igrzyskach w Sydney, startowała w biegu na 400 metrów kobiet i odpadła w 1 rundzie eliminacji z czasem 58.82.
Rok później brała udział w igrzyskach Ameryki Środkowej i zdobyła brązowy medal w biegu na 200 metrów. 

</doc>
<doc id="2872626" url="https://pl.wikipedia.org/wiki?curid=2872626" title="HMS H42">
HMS H42

HMS H42 (pennant number - H42) – brytyjski okręt podwodny typu "H". Zbudowany w latach 1917–1918 w stoczni Armstrong Whitworth w Newcastle upon Tyne, gdzie okręt został wodowany 21 października 1918 roku. Do służby w Royal Navy został przyjęty 1 maja 1919 roku.
HMS H42 należał do serii okrętów typu "H" ze zmienioną konstrukcją. Po internowaniu części okrętów budowanych na zlecenie w Stanach Zjednoczonych zapadła decyzja o przeniesieniu produkcji do Wielkiej Brytanii. Od początku 1917 roku do końca 1920 roku w stoczniach Vickers, Cammell Laird, Armstrong Whitworth, Beardmore oraz HM Dockyard wybudowano 23 okręty tego typu.
Okręt został zatopiony w czasie kolizji z niszczycielem HMS „Versatile” w dniu 23 marca 1922 roku w okolicach Gibraltaru. Nikt z załogi pod dowództwem Lt. D.C. Sealya nie ocalał.

</doc>
<doc id="2872627" url="https://pl.wikipedia.org/wiki?curid=2872627" title="Myia">
Myia

Myia (gr. , VI–V wiek p.n.e.) – filozofka pitagorejska i jedna z córek Teano i Pitagorasa. Była żoną Milona z Krotonu, słynnego zapaśnika. Przewodniczyła orszakowi dziewcząt, a jako dorosła – orszakowi kobiet.
Pozostał po niej list adresowany do niejakiej Fillis (Phyllis) zawierający porady dotyczące pielęgnacji niemowląt, zgodnej z zasadami harmonii.

</doc>
<doc id="2872629" url="https://pl.wikipedia.org/wiki?curid=2872629" title="Lee Joon">
Lee Joon

Lee Joon (kor. 이준), właśc. Lee Chang-sun (kor. 이창선, ur. 7 lutego 1988 w Seulu) – południowokoreański wokalista, aktor, tancerz, model, gospodarz programów, były członek męskiej grupy pop MBLAQ spod egidy wytwórni J.Tune Camp (spółka zależna J. Tune Entertainment). Po wygaśnięciu kontraktu z J. Tune Camp artysta zdecydował się nie odnawiać umowy z wytwórnią i po podpisaniu w dniu 6 stycznia 2014 kontraktu z aktorską agencją Prain TPC Lee Joon podjął decyzję o skupieniu się wyłącznie na aktorstwie .
Kariera.
MBLAQ.
MBLAQ to pięcioosobowa męska grupa wykonująca muzykę K-pop należąca do wytwórni J. Tune Camp. Jej mentorem i twórcą jest popularny muzyk, aktor i tancerz południowokoreański Rain. Po odbyciu stosownego treningu Lee Joon został jej członkiem jako wokalista i główny tancerz.
Grupa zadebiutowała 9 października 2009 roku na koncercie Raina "Legend of Rainism", zbierając wiele pochwał. 14 października 2009 wydała debiutancki krążek "Just BLAQ", minialbum "Y" 19 maja 2010, a 10 stycznia 2011 pierwszy album studyjny "BLAQ Style". W maju 2011 zespół z sukcesem zadebiutował w Japonii z japońskim wydawnictwem "Your luv", a w lipcu ukazał się ich kolejny minialbum "Mona Lisa". Kolejny japoński singel w październiku osiągnął również znakomite wyniki. Styczeń 2012 to czwarty minialbum "100%ver".
W październiku 2014 pojawiła się wiadomość, iż kontrakt Lee Joona z wytwórnią J. Tune Camp wygasł i obie strony są na etapie rozmów. W dniu 16 grudnia 2014 media poinformowały, iż renegocjacje kontraktu Lee Joona z wytwórnią zakończyły się fiaskiem i Lee Joon nie jest już członkiem MBLAQ .
Działalność poza zespołem.
Artysta zaczynał swoją karierę w reklamach, był modelem peruk, po drodze były telezakupy, reklamy napoi niwelujących skutki nadmiernego spożycia alkoholu. Z czasem otrzymał małą, epizodyczną rólkę w sitcomie "That Person is Coming".
Przełomem dla kariery Lee Joona był udział w Hollywoodzkiej produkcji kina akcji "Ninja Assassin" – tłumaczonej w Polsce jako "Ninja Zabójca". Mimo młodego wieku i braku doświadczenia na dużym ekranie przeszedł przez casting i otrzymał rolę młodego Raizo, młodszą "wersję" Raina, który grał w tej produkcji główną rolę. W 2009 roku film wszedł do kin. W tym też czasie Lee Joon po treningu stał się członkiem MBLAQ. Grupa zadebiutowała w październiku 2009 roku.
Oprócz działalności w zespole, Lee Joon stał się też stałym członkiem obsady popularnych południowokoreańskich programów rozrywkowych: "Oh! My School" i "Star Golden Bell". W 2010 roku został wybrany do obsady jednoodcinkowej dramy "Housewife Kim Kwang Ja’s Third Activity", która weszła na ekrany 22 września tegoż roku oraz "Jungle Fish 2" (drama i film), gdzie współnagrywał również ścieżkę dźwiękową. W 2011 Lee Joon użyczył swojego głosu w koreańskim dubbingu filmu animowanego "Gnomeo i Julia".
W styczniu 2012 wraz z Lizzy członkinią żeńskiej grupy pop After School, Lee Joon wziął udział w wydaniu specjalnym programu "MBC Lunar New Year Pit-a-Pat Shake!". Jest to spin off popularnego koreańskiego programu "We Got Married". We wrześniu 2012 Lee Joon i aktorka Oh Yeon-seo zostali parą w regularnej już edycji popularnego programu "We Got Married", polegającego na tworzeniu fikcyjnej pary małżeńskiej. Po pół roku para opuściła program przed zakończeniem serii, a oficjalnym powodem był konflikt grafików obu gwiazd.
We wrześniu 2012 Lee Joon został wybrany do obsady "IRIS 2", sequela popularnej na całym świecie koreańskiej dramy akcji "Irys". W listopadzie 2012 został wybrany jako odtwórca głównej roli – aktora osiągającego popularność i spadającego na dno – w filmie produkowanym przez Kim Ki-duka "Rough Play".
Życie osobiste.
Lee Joon urodził się i wychował w Seulu w Korei Południowej. Jego matka jest profesorem muzyki na uniwersytecie, więc od najmłodszych już lat miał kontakt z muzyką i śpiewem. Ma jedną starszą siostrę. Ukończył "Seoul Arts High School" na specjalizacji taniec. Studiował taniec nowoczesny na "Korea National University of Arts", a obecnie uczęszcza na "Kyung Hee Cyber University" – na wydziale Technologii Informatycznych i Komunikacji. Początkowo chciał on zostać aktorem, jednak pozytywny wynik castingu zapewnił mu miejsce w męskiej grupie wokalno-tanecznej.
25 listopada 2009 roku macierzysta wytwórnia Lee Joona J. Tune Camp wydała oświadczenie, w którym potwierdziła, że u artysty zdiagnozowano wirusa H1N1. Niestety dla gwiazdora właśnie wówczas wszedł na ekrany kin film z jego udziałem "Ninja Assassin". Rok później podczas wywiadu Lee Joon wyznał również, że cierpi na bezsenność i chorobę dwubiegunową, które to schorzenia są efektem przepracowania i stresu, a na które cierpiał już przed debiutem. Zdiagnozowano u niego również zaburzenia błędnika.
Filmografia.
Teledyski i współpraca z innymi artystami.
Występy gościnne u innych artystów

</doc>
<doc id="2872635" url="https://pl.wikipedia.org/wiki?curid=2872635" title="Lekkoatletyka na Letnich Igrzyskach Olimpijskich 1912 – bieg na 3000 m drużynowo mężczyzn">
Lekkoatletyka na Letnich Igrzyskach Olimpijskich 1912 – bieg na 3000 m drużynowo mężczyzn

Bieg na 3000 metrów drużynowo mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie.
Były to czwarte zawody w biegu drużynowym w historii igrzysk, pierwszy raz na dystansie 3000 metrów. W każdym z biegów brało udział po pięciu reprezentantów każdego z krajów. Pierwsi trzej zawodnicy z każdej reprezentacji byli zawodnikami punktowanymi, na zasadzie pierwsze miejsce = jeden punkt. Drużyna z najmniejszą ilością punktów wygrywała.
Mistrzem olimpijskim w tej konkurencji została drużyna Stanów Zjednoczonych.
W rywalizacji wzięło udział 24 biegaczy z pięciu reprezentacji.
Wyniki.
Eliminacje.
Wszystkie trzy biegi eliminacyjne rozegrane zostały w piątek, 12 lipca 1912 r.
Bieg 1
Wyniki drużynowe:
Wyniki indywidualne:
Bieg 2
Wyniki drużynowe:
Wyniki indywidualne:
Wszyscy zawodnicy szwedzcy przekroczyli linię mety "ramię w ramię".
Bieg 3
Brytyjczycy wygrali walkowerem.
Wyniki drużynowe:
Wyniki indywidualne:
Wszyscy zawodnicy brytyjscy przekroczyli linię mety "ramię w ramię".
Finał.
Finał rozegrano w sobotę, 13 lipca 1912 r.
Wyniki drużynowe:
Wyniki indywidualne:

</doc>
<doc id="2872641" url="https://pl.wikipedia.org/wiki?curid=2872641" title="Kościół św. Bartłomieja w Ołoboku">
Kościół św. Bartłomieja w Ołoboku

Kościół pw. św. Bartłomieja w Ołoboku – rzymskokatolicki kościół parafialny we wsi Ołobok, w gminie Skąpe, w powiecie świebodzińskim, w województwie lubuskim. Należy do dekanatu Świebodzin – Miłosierdzia Bożego. Mieści się przy ulicy Kościelnej, w południowej części dawnego miasta, obecnie wsi.
Historia i architektura.
Obecna świątynia została gruntownie przebudowana w 1795 i roku otrzymała cechy klasycystyczne. Z dawnego kościoła przetrwała południowa kruchta z krzyżowo-żebrowym sklepieniem. Nowa świątynia została ufundowana przez Dominikę I von Giller, ostatnią opatkę klasztoru cysterek w Trzebnicy. Jest to świątynia murowana, wybudowana z cegły, o jednej nawie z prostokątnym prezbiterium, do którego są dobudowane z lewej i prawej strony dwa pomieszczenia. Przy nawie od strony zachodniej mieści się kwadratowa wieża. Nawa pokryta jest drewnianym stropem, chór posiada sklepienie kolebkowe z lunetami.

</doc>
<doc id="2872643" url="https://pl.wikipedia.org/wiki?curid=2872643" title="PGA Polska">
PGA Polska

PGA Polska czyli Stowarzyszenie Instruktorów Golfa − stowarzyszenie skupiające profesjonalnych instruktorów golfa oraz zawodników turniejowych. Misją organizacji jest popularyzacja golfa, wdrażanie najwyższych standardów w edukacji, podnoszenie poziomu rywalizacji sportowej oraz reprezentowanie wartości etycznych, wynikających z tradycji i historii golfa.
Głównym celem PGA Polska jest szeroko pojęta edukacja członków organizacji, przygotowywanie kursów i szkoleń, organizowanie krajowych i międzynarodowych turniejów dla osób zrzeszonych w organizacji. Misją PGA Polska jest także wraz z Polskim Związkiem Golfa propagowanie golfa wśród społeczeństwa.
PGA Polska powstała w 1993 roku z inicjatywy Pierre’a Karstroma, Marka Sokołowskiego, i Jacka A. Gazeckiego, z początku, ze względu na obowiązujące prawo, jako spółka. Potam przekształcono ją w stowarzyszenie. Pierre Karstrom był jego pierwszym prezesem w latach 1993-1995, kolejne kadencje pełnili Marek Sokołowski (1995-1999), Edwin Myszk (1999-2003) i Marek Podstolski (2003-2012). Obecnym prezesem jest Jarosław Sroka.
W latach 1999-2001 zorganizowano pierwszy cykl turniejów zawodowych pod nazwą A-Z Medica Tour. Na przełomie kolejnych lat zmieniali się sponsorzy tytularni (Audi, Armada, Deutsche Bank) a turnieje zyskiwały coraz bardziej na popularności. Dzisiaj zawody odbywają się pod nazwą PGA Pro Tour.
W 2007 roku, dzięki wdrożonemu programowi szkolenia (stworzonemu przez Mike’a O’Briena, za co golfista został odznaczony tytułem Five Star Professional) pierwsi polscy zawodowcy zakończyli 3-letni kurs i otrzymali tytuł Qualified PGA Professional.
W październiku 2010 roku PGA of Europe, zrzeszające 34 organizacje krajowe i 12 tysięcy członków na całym kontynencie, nadało PGA Polska statut Fully Aproved PGAs of Europe.

</doc>
<doc id="2872644" url="https://pl.wikipedia.org/wiki?curid=2872644" title="Aneksja Hawajów">
Aneksja Hawajów

Aneksja Hawajów – włączenie wysp Archipelagu Hawajskiego do Stanów Zjednoczonych Ameryki w 1898 roku.
Przebieg wydarzeń.
Wyspy Hawajskie stały się tematem debaty ogólnoamerykańskiej, gdy zaczęła wzrastać idea ekspansji na zachód (Chiny). Początkiem dla niej stać się miały właśnie wyspy zorganizowane wówczas w Królestwo Hawajów. Pierwsze próby podboju podjęto w latach 50. XIX w., gdy zamierzano je skolonizować. W 1854 r. negocjowano traktat w sprawie przyłączenia wysp do USA. Nie został on podpisany ze względu na śmierć władcy Hawajów Kamehamehy III. Jego następca zdecydował się na podpisanie w roku 1865 wyłącznie traktatu handlowego. W 1875 r. podpisano obustronny traktat handlowy, zakładający wymianę handlową wolną od ceł (dotyczący głównie trzciny cukrowej), a ponadto zawierający klauzulę, że żadna część Hawajów nie zostanie przekazana państwom trzecim, a Hawaje będą faktycznym protektoratem amerykańskim. Traktat miał obowiązywać siedem lat, jednak w 1884 został podpisany nowy, będący faktycznie przedłużeniem poprzedniego (z tym że dołączono do niego punkt o wyłącznym prawie USA do portu Pearl Harbor). W tym okresie zwiększało się osadnictwo Amerykanów na Hawajach; zdominowali oni gospodarkę wyspy opartą na uprawie i przetwarzaniu trzciny cukrowej. Amerykanie zaczęli też zajmować stanowiska w rządzie.
W 1891 roku, gdy na tronie zasiadła królowa Liliʻuokalani, pozycja Amerykanów została zachwiana. Królowa postanowiła ograniczyć władzę amerykańską i utrzymać suwerenność. 14 stycznia 1893 rozwiązała legislatywę, powołała nowy rząd i proklamowała nową konstytucję. 17 stycznia wybuchł jednak bunt białych osadników (otwarcie popierał go poseł USA na Hawajach, John Stevens), który doprowadził do obalenia królowej. W 1893 Rząd Tymczasowy wystąpił do USA z propozycją aneksji. 14 lutego 1893 podpisano układ o aneksji wysp. Nie został on jednak ratyfikowany przez Senat – nastąpił regres w polityce hawajskiej (zmiana posła amerykańskiego w tym państwie, wycofanie wojsk USA i podjęcie rozmów z Rządem Tymczasowym na temat restauracji monarchii). W roku 1894 powołano więc republikę. Nowa konstytucja zezwalała na zawarcie w przyszłości unii handlowej i politycznej z USA. Po zwycięstwie republikanów w USA w roku 1896 wznowiono ekspansywną politykę wobec Hawajów. Rokowania zaczęły się po objęciu fotela prezydenta przez Williama McKinleya. 16 czerwca 1897 podpisano układ o aneksji, a ratyfikowano go 6 lipca 1898. Układ określany jest mianem "The Newlands Resolution", które wzięło się od nazwiska autora tekstu – kongresmena Francisa G. Newlandsa.

</doc>
<doc id="2872646" url="https://pl.wikipedia.org/wiki?curid=2872646" title="Flintsbach a.Inn">
Flintsbach a.Inn



</doc>
<doc id="2872649" url="https://pl.wikipedia.org/wiki?curid=2872649" title="Suleyman Sleyman">
Suleyman Sleyman

Suleyman Sleyman (ur. 28 grudnia 1979 w Södertälje) – szwedzki piłkarz pochodzenia asyryjskiego grający na pozycji środkowego obrońcy. Od 2009 roku jest zawodnikiem klubu Syrianska FC.
Kariera klubowa.
Swoją karierę piłkarską Sleyman rozpoczął w klubie Syrianska FC z miasta Södertälje. W 1996 roku awansował do kadry pierwszej drużyny i wtedy też zadebiutował w nim w szwedzkiej 1. Division. W zespole Syrianska grał do końca 1997 roku.
Na początku 1998 roku Sleyman przeszedł z Syrianski do sztokholmskiego Hammarby IF. Podstawowym zawodnikiem tego zespołu stał się w 2001 roku. W tamtym sezonie wywalczył z Hammarby mistrzostwo Szwecji, pierwsze w shistorii tego klubu. Z kolei w sezonie 2003 wywalczył wicemistrzostwo kraju. W Hammarby występował do końca sezonu 2008. W klubie tym rozegrał 162 mecze ligowe i strzelił w nich 1 gola.
W 2009 roku Sleyman został piłkarzem Syrianski, która awansowała z 1. Division do Superettan. W sezonie 2010 awansował z Syrianską z drugiej do pierwszej ligi Szwecji.
Kariera reprezentacyjna.
Swój jedyny mecz w reprezentacji Szwecji Sleyman rozegrał 13 stycznia 2008 przeciwko Kostaryce. Był to mecz towarzyski, a Szwecja wygrała w nim 1:0.

</doc>
<doc id="2872651" url="https://pl.wikipedia.org/wiki?curid=2872651" title="Jens Keller">
Jens Keller

Jens Keller (ur. 24 listopada 1970 w Stuttgarcie) – niemiecki piłkarz, a obecnie trener piłkarski. Prowadził drużynę 1. FC Union Berlin.
Życiorys.
13 października 2010 roku został trenerem VfB Stuttgart. Po dwóch miesiącach został zwolniony.
16 grudnia 2012 roku został trenerem FC Schalke 04.

</doc>
<doc id="2872655" url="https://pl.wikipedia.org/wiki?curid=2872655" title="Michl">
Michl

Michl – austriacko-bawarskie imię i nazwisko:

</doc>
<doc id="2872657" url="https://pl.wikipedia.org/wiki?curid=2872657" title="Suazyjska Premier League (1992)">
Suazyjska Premier League (1992)

Suazyjska Premier League (1992) była kolejnym sezonem mistrzostw Suazi w piłce nożnej. Liga skupiała 12 zespołów. Tytuł obroniła drużyna Mbabane Highlanders. W Pucharze Eswatini, zwyciężyła natomiast ekipa Denver Sundowns, która pokonała w finale ekipę Royal Leopards Simunye (2–0).

</doc>
<doc id="2872659" url="https://pl.wikipedia.org/wiki?curid=2872659" title="Augustyn (Markewycz)">
Augustyn (Markewycz)



</doc>
<doc id="2872662" url="https://pl.wikipedia.org/wiki?curid=2872662" title="Liga Mistrzów UEFA (2012/2013)/Faza grupowa">
Liga Mistrzów UEFA (2012/2013)/Faza grupowa

Do startu w fazie grupowej uprawnione są 32 drużyny (w tym 10 zwycięzców rundy play-off). Losowanie odbyło się 30 sierpnia 2012 (godz. 17:45). W jego trakcie zespoły zostały rozdzielone na 4 koszyki, następnie rozlosowane i podzielone na 8 grup po 4 drużyny każda. Do jednej grupy nie mogły trafić drużyny z tego samego koszyka i federacji.
Wszystkie zespoły zagrają ze sobą dwukrotnie w systemie mecz-rewanż. Po 2 najlepsze drużyny z każdej grupy awansują do fazy pucharowej, drużyny z 3. miejsc otrzymają prawo gry w 1/16 finału Ligi Europy UEFA.
Podział na koszyki.
Drużyny zostały podzielone na koszyki na podstawie klubowego rankingu UEFA. Obrońcą pucharu jest , która automatycznie została przydzielona do koszyka nr 1. Poza nią do koszyka trafiły zespoły z miejsc 1-12. Zespoły z miejsc 13-31 do koszyka nr 2, 32-60 koszyka nr 3 oraz 63-171 do koszyka nr 4.
OT Obrońca pucharu. Zwycięzca poprzedniej edycji automatycznie wstawiany jest na 1 miejsce w koszyku nr 1.
KM Kwalifikacje mistrzowskie
KN Kwalifikacje niemistrzowskie
Grupy.
Zasady ustalania kolejności w tabeli:
Grupa A.
 
 
Grupa B.
 
Grupa D.
 

</doc>
<doc id="2872663" url="https://pl.wikipedia.org/wiki?curid=2872663" title="Rada Hufca">
Rada Hufca



</doc>
<doc id="2872667" url="https://pl.wikipedia.org/wiki?curid=2872667" title="Kościół Niepokalanego Poczęcia Najświętszej Maryi Panny w Przewozie">
Kościół Niepokalanego Poczęcia Najświętszej Maryi Panny w Przewozie

Kościół pw. Niepokalanego Poczęcia Najświętszej Maryi Panny w Przewozie – rzymskokatolicki kościół parafialny w Przewozie, w gminie Przewóz, w powiecie żarskim, w województwie lubuskim. Należy do dekanatu Łęknica. Mieści się przy ulicy Krótkiej.
Architektura.
Do budowy kościoła użyto kamienia polnego i cegły spojonej zaprawą wapienną. Jest to świątynia o trzech nawach zamknięta pięciobocznym prezbiterium, z masywną wieżą, wybudowaną na planie czworoboku znajdującą się od północnej strony budowli. Świątynia została zbudowana w stylu gotyckim jednak ze względu na użyte materiały budowlane, nie jest to budowla lekka i smukła. Wręcz przeciwnie, jej sylwetka jest przysadzista i masywna. 
Wewnątrz świątyni mieści się obszerna zakrystia pokryta ostrołukowym sklepieniem. Do budowli wchodzi się przy elewacji zachodniej przez kruchtę otwartą na wnętrze ostrołukowym otworem, niestety częściowo zasłoniętym wybudowanym chórem, gdzie mieszczą się organy świątynne. Instrument, chociaż jest mały, ale posiada wspaniałą barwę dźwięków. Budowla posiada także kruchtę mieszczącą się obok wieży świątynnej.
Historia.
Pierwsza wzmianka o świątyni pojawia się w dokumencie papieża Klemensa V z 1311. Obecna świątynia została wybudowana w XV wieku. Podczas wojny trzydziestoletniej w 1631 roku świątynia uległa spaleniu. Po 48 latach odbudowano ją. Podobne klęski nawiedziły budowlę w 1597, 1612 i 1719.
Wyposażenie.
Ołtarz główny, ambona i chrzcielnica reprezentują styl barokowy. Witraże w prezbiterium pochodzą z początku XX wieku. Pozostałe witraże pochodzą z początku XXI wieku.

</doc>
<doc id="2872671" url="https://pl.wikipedia.org/wiki?curid=2872671" title="Memorial Armando Picchi">
Memorial Armando Picchi

Memorial Armando Picchi (z wł. "Turniej pamięci Armando Picchi") – międzynarodowy towarzyski klubowy turniej piłkarski rozegrany w latach 1971, 1987-88, 1995 i 1999, na stadionie Ardenza w Livorno (Włochy), który w 1990 został przemianowany na "Stadio Armando Picchi" i organizowany przez miejscowy klub Livorno Calcio.
Turniej po raz pierwszy odbył się w czerwcu 1971 roku na Stadio Olimpico w Rzymie, został organizowany przez Federazione Italiana Giuoco Calcio i Lega Nazionale Professionisti jako Trofeo Nazionale di Lega Armando Picchi.
Trofeum został zaprojektowany przez Alberto Lievore, we współpracy z Alvaro Marchini i Italo Allodi w celu upamiętnienia Armando Picchi, historycznego kapitana Interu Mediolan lat sześćdziesiątych, który zmarł w maju 1971 roku. Turniej pierwotnie miał być rozgrywany corocznie w czerwcu, ze stałym udziałem dwóch finalistów Pucharu Włoch i dwóch najlepszych drużyn w Serie A, ale problemy z wolnymi datami spowodowało, że organizacja ograniczyła się do jedynej inauguracyjnej edycji.
Dopiero później klub Livorno Calcio, w którym rozpoczynał swoją karierę Armando Picchi, reaktywował turniej, który otrzymał nazwę Memorial Armando Picchi. W 1999 roku została rozegrana ostatnia edycja.
Początkowo w turnieju występowały cztery drużyny i rozgrywano dwa mecze półfinałowe oraz mecz o 3 miejsce i finał, ale w ostatnich latach turniej rozgrywany w formacie pojedynczego meczu. W edycji 1999 mecze trwały po 45 minut. W przypadku remisu przeprowadzana była seria rzutów karnych. Zwycięzca pierwszego meczu grał w trzecim spotkaniu, przegrany w drugim. W turnieju zwyciężała drużyna, która zdobyła najwięcej punktów. W przypadku takiej samej ich liczby decydowała większa liczba zwycięstw w bezpośrednich spotkaniach.

</doc>
<doc id="2872672" url="https://pl.wikipedia.org/wiki?curid=2872672" title="Leopoldina (nagroda)">
Leopoldina (nagroda)

Leopoldina – nagroda naukowa, ustanowiona w 2004 roku przez Niemiecko-Polskie Towarzystwo Uniwersytetu Wrocławskiego, przyznawana pracownikom UWr. za prace z dziedziny nauk humanistycznych, stanowiące istotny wkład w kulturę europejską i uwzględniające tematykę polsko-niemiecką. Nagroda jest wręczana w Auli Leopoldyńskiej na uroczystym posiedzeniu Towarzystwa. Jej obecna wysokość wynosi 20 tys. zł.

</doc>
<doc id="2872676" url="https://pl.wikipedia.org/wiki?curid=2872676" title="Gregorio Pereyra">
Gregorio Pereyra

Gregorio Pereyra – argentyński strzelec. Mistrz świata z 1913 roku w konkurencji karabinu wojskowego leżąc z 300 m (zdobył 186 punktów).

</doc>
<doc id="2872681" url="https://pl.wikipedia.org/wiki?curid=2872681" title="Yanez (strzelec)">
Yanez (strzelec)

Yanez – argentyński strzelec. Wicemistrz świata z 1913 roku w konkurencji karabinu wojskowego leżąc (300 m).

</doc>
<doc id="2872683" url="https://pl.wikipedia.org/wiki?curid=2872683" title="15 Wielkopolska Brygada Zmechanizowana">
15 Wielkopolska Brygada Zmechanizowana



</doc>
<doc id="2872684" url="https://pl.wikipedia.org/wiki?curid=2872684" title="Pourquala">
Pourquala

Pourquala – argentyński strzelec. Wicemistrz świata z 1913 roku w konkurencji karabinu wojskowego stojąc (300 m).

</doc>
<doc id="2872685" url="https://pl.wikipedia.org/wiki?curid=2872685" title="Mistrzostwa Świata w Siatkówce Plażowej 2011">
Mistrzostwa Świata w Siatkówce Plażowej 2011

VIII. Mistrzostwa świata w siatkówce plażowej odbyły się w dniach 13 czerwca - 19 czerwca 2011 roku w Rzymie.

</doc>
<doc id="2872686" url="https://pl.wikipedia.org/wiki?curid=2872686" title="Nakaz misyjny Chrystusa">
Nakaz misyjny Chrystusa



</doc>
<doc id="2872687" url="https://pl.wikipedia.org/wiki?curid=2872687" title="Wacław Adamczyk">
Wacław Adamczyk



</doc>
<doc id="2872691" url="https://pl.wikipedia.org/wiki?curid=2872691" title="Szlifierz (obraz Francisco Goi)">
Szlifierz (obraz Francisco Goi)



</doc>
<doc id="2872692" url="https://pl.wikipedia.org/wiki?curid=2872692" title="Ludwik I Parmeński (Goya)">
Ludwik I Parmeński (Goya)



</doc>
<doc id="2872693" url="https://pl.wikipedia.org/wiki?curid=2872693" title="Dysfemizm">
Dysfemizm

Dysfemizm (z gr. , od „źle” i „mówić”) – przeciwieństwo eufemizmu, zastąpienie przyzwoitego, oględnego, obojętnego słowa (wyrażenia) drażliwym, dosadnym, nieprzyzwoitym.

</doc>
<doc id="2872697" url="https://pl.wikipedia.org/wiki?curid=2872697" title="Pływanie na Letnich Igrzyskach Olimpijskich 1912 – 4 × 100 m stylem dowolnym kobiet">
Pływanie na Letnich Igrzyskach Olimpijskich 1912 – 4 × 100 m stylem dowolnym kobiet

Sztafeta na 4 × 100 m stylem dowolnym kobiet była jedną z konkurencji pływackich rozgrywanych podczas V Igrzysk Olimpijskich w Sztokholmie. Razem z zawodami indywidualnymi na dystansie 100 metrów stylem dowolnym były pierwszymi kobiecymi konkurencjami pływackimi w historii igrzysk. 
Dwie najlepsze zawodniczki z wyścigu indywidualnego, Fanny Durack oraz Mina Wylie, nie wzięły udziału w tej konkurencji, gdyż były jedynymi przedstawicielkami ekipy Australazji. Wygrała ekipa Brytyjek, przed Niemkami, Austriaczkami i Szwedkami.
Były to pierwsze oficjalne zawody na tym dystansie. Wynik Brytyjek stał się automatycznie pierwszym rekordem olimpijskim i rekordem świata.

</doc>
<doc id="2872699" url="https://pl.wikipedia.org/wiki?curid=2872699" title="Mistrzostwa Europy w Piłce Siatkowej Mężczyzn 2015">
Mistrzostwa Europy w Piłce Siatkowej Mężczyzn 2015

Mistrzostwa Europy w piłce siatkowej mężczyzn 2015 − XXIX edycja mistrzostw rozgrywane w Bułgarii i Włoszech pomiędzy 9-18 października 2015.
Wybór gospodarza.
Kandydaci do organizacji Mistrzostw Europy w Piłce Siatkowej Mężczyzn 2015:
Eliminacje i uczestnicy.
Bezpośredni awans na Mistrzostwa Europy 2015 uzyska 5 najlepszych drużyn poprzednich mistrzostw oraz gospodarze turnieju. 
Pozostałych uczestników wyłoniły trójstopniowe eliminacje.
Rozgrywki.
Faza grupowa.
Grupa A.
 Sofia
Tabela
Wyniki
Grupa B.
 Turyn
Tabela
Wyniki
Grupa C.
 Warna
Tabela
Wyniki
Grupa D.
 Busto Arsizio
Tabela
Wyniki
Faza finałowa.
Półfinały.
 Sofia
Mecz o 3. miejsce.
 Sofia
Finał.
 Sofia

</doc>
<doc id="2872700" url="https://pl.wikipedia.org/wiki?curid=2872700" title="Wacław Adamczyk (żołnierz)">
Wacław Adamczyk (żołnierz)

Wacław Adamczyk, ps. "Oster" (ur. 3 czerwca 1906, zm. ?) – polski działacz ruchu ludowego, żołnierz Batalionów Chłopskich, kapitan.
Życiorys.
Urodził się jako syn Stanisława i Konstancji. W młodości mieszkał w Skokowie, gdzie trudnił się rolnictwem. W młodości wstąpił do Związku Młodzieży Wiejskiej RP „Wici” i Stronnictwa Ludowego. Po wybuchu II wojny światowej wstąpił do ruchu oporu. Początkowo należał do Związku Walki Zbrojnej, następnie do Stronnictwa Ludowego „Roch” i Batalionów Chłopskich. Został mianowany komendantem Państwowego Korpusu Bezpieczeństwa na terenie gminy Godów. Decyzją Komendy Głównej Armii Krajowej otrzymał stopień kapitana. Po zajęciu Lubelszczyzny przez Armię Czerwoną został uwięziony, a następnie 23 sierpnia 1944 wywieziony do łagrów w Riazaniu, Diagilewie i Susłongierze. Powrócił do kraju 28 października 1947. Zaangażował się w działalność SL i Zjednoczonego Stronnictwa Ludowego. Dalsze jego losy są nieznane.

</doc>
<doc id="2872701" url="https://pl.wikipedia.org/wiki?curid=2872701" title="Sobór florencki">
Sobór florencki



</doc>
<doc id="2872705" url="https://pl.wikipedia.org/wiki?curid=2872705" title="Great Guitars of Jazz">
Great Guitars of Jazz

Great Guitars of Jazz – album złożony z nagrań siedmiu gitarzystów jazzowych. LP został wydany przez wytwórnię
MGM Records. Producentami płyty byli Norman Granz i Creed Taylor (według discogs.com był to album przeznaczony dla dyskdżokejów).

</doc>
<doc id="2872706" url="https://pl.wikipedia.org/wiki?curid=2872706" title="Sobór konstantynopolitański IV (prawosławny)">
Sobór konstantynopolitański IV (prawosławny)

Sobór Konstantynopolitański IV – sobór biskupów chrześcijańskich, zwołany na przełomie 879 i 880 roku jako kontynuacja soboru z 869/870 (druga sesja). Zrehabilitowano na nim Focjusza. Druga sesja soboru została początkowo uznana za powszechną przez Kościół katolicki i prawosławie, jednak w XI wieku na skutek schizmy wschodniej Kościół katolicki powrócił do opinii o błędach Focjusza i uznał jedynie pierwszą fazę soboru. Prawosławie nie uznaje natomiast owej części, uznając jedynie obrady z 879/880.

</doc>
<doc id="2872711" url="https://pl.wikipedia.org/wiki?curid=2872711" title="I Believe in You (singel Kylie Minogue)">
I Believe in You (singel Kylie Minogue)

„I Believe in You” – singel australijskiej piosenkarki Kylie Minogue, pochodzi z albumu "Ultimate Kylie" (z 2004 roku). Utwór napisali Minogue i członkowie Scissora Sistersa Jake Shears i Babydaddy.

</doc>
<doc id="2872713" url="https://pl.wikipedia.org/wiki?curid=2872713" title="Trybuna Galerii Uffizich">
Trybuna Galerii Uffizich

Trybuna Galerii Uffizich – obraz olejny niemieckiego malarza Johanna Zoffany’ego, znajdujący się w Royal Collection na Zamku w Windsorze
Opis obrazu.
Obraz przedstawia wnętrze sali z północno-wschodniej części Galerii Uffizi we Florencji. Wykonanie jego zostało zlecone przez królową Charlottę, żonę króla Jerzego III, która wykorzystując podróż malarza wraz z rodziną do Florencji, zapragnęła mieć dzieła ze słynnej Trybuny Galerii Uffizich. Galeria obrazów gromadziła dzieła wielkich mistrzów. W jej wnętrzu wielu malarzy za specjalną zgodą, studiowało zgromadzone tam arcydzieła. Zoffany, posiadając list polecający od królowej nie miał problemu z uzyskaniem pozwolenia. Po kilku miesiącach pracy, Zoffanego spotkała osobista tragedia. Jego roczny synek spadł ze schodów i zmarł z powodu obrażeń mózgu. Mimo to w 1778 roku obraz ukończył i rok później powrócił do Anglii.
Obraz ukazuje ogromną salę, ściany której zapełnione są kilkunastoma płótnami. W centralnym punkcie, na sztaludze wisi akt autorstwa Tycjana "Wenus z Urbino". Wokół niego skupiona jest grupa koneserów sztuki, podziwiający słynne dzieło. Jest wśród nich Honourable Felton Hervey, angielski malarz Thomas Patch, sir Horace Mann, Valentine Knightley of Fawsley i John Gordon. Mężczyzną stojącym naprzeciwko obrazu jest kustosz Galerii Uffizi Pietro Bastianelli
W całej sali nagromadzonych jest dziesiątki rzeźb antycznych. Zoffany z bardzo dużą dbałością o szczegóły odtworzył najsłynniejsze prace europejskich malarzy. Wśród nich można rozpoznać:
Pod obrazem "Wenus z Urbino" znajduje się praca Guercino "Sybilla". Wokół obrazów widać liczne rzeźby oraz znane osobistości Florencji i koneserzy. Wśród grupki osób skupionych wokół obrazu Rafaela "Niccolini-Cowper Madonna", po lewej stronie Zoffany przedstawił swój autoportret (postać wychylająca się zza obrazu).
Ukończone dzieło trafiło do królewskiej wiejskiej rezydencji w Kew Hause w południowej Anglii. Tam, król Jerzy III zaprosił członków Akademii Królewskiej by ocenili obraz. Ci zgodnie orzekli, iż autor obrazu powinien otrzymać dożywotnim rocznym stypendium w wysokości od siedmiuset do tysiąca funtów. Niestety Zoffany nie otrzymał takiego wynagrodzenia a dodatkowo został oskarżony o nadużycia finansowe – miał podczas realizacji zlecenia pracować dodatkowo nad portretem austriackiego cesarza Józefa II i jego rodziny czym naraził skarbiec królewski na dodatkowe koszty. Około 1788 roku, po tym jak król w przypływie ataku szału chciał zniszczyć dzieło, obraz został usunięty z Kew House.

</doc>
<doc id="2872714" url="https://pl.wikipedia.org/wiki?curid=2872714" title="Magdalena Kuza">
Magdalena Kuza

Magdalena Kuza (ur. 1 czerwca 1993 w Busku-Zdroju) – zawodniczka w dyscyplinie casting (wędkarstwo rzutowe), członkini kadry narodowej seniorów, najbardziej utytułowana sportsmenka w historii wędkarstwa polskiego uwzględniając wszystkie dyscypliny tego sportu, mistrzyni świata kobiet w ogólnej klasyfikacji 5-boju z 2017 roku.
Magdalena Kuza w latach 2007–2011 na mistrzostwach świata juniorów zdobyła łącznie 23 medale: 9 złotych, 12 srebrnych, 2 brązowe. Od 2008 do 2017 r. na mistrzostwach świata seniorów wywalczyła ogółem 49 medali: 13 złotych, 17 srebrnych i 19 brązowych.
Jest posiadaczką 35 medali mistrzostw Polski: 25 złotych, 6 srebrnych i 4 brązowych, wywalczonych w latach 2004–2017 w kategoriach kadetów, juniorek oraz kobiet .
Magdalena Kuza z odległością 75,06 m osiągniętą na zawodach w Wiedniu, 2 lipca 2011 r., jest aktualną rekordzistką świata juniorek (a do września 2018 roku była także rekordzistką w kategorii kobiet) w konkurencji o nazwie "odległość spinningowa", polegającej na rzucie na odległość wędką spinningową jednorącz ciężarkiem o wadze 7,5 grama.
Do niej należy też 9 rekordów Polski juniorek i kobiet w różnych konkurencjach i wielobojach.
Jest zawodniczką Rzutowego Wędkarskiego Klubu Sportowego „Skish” Okręgu Kieleckiego Polskiego Związku Wędkarskiego w dyscyplinie castingu.
Życie prywatne.
Jest córką Jacka i Renaty Kuzów. Ukończyła I Liceum Ogólnokształcącego im. T. Kościuszki w Busku-Zdroju. Absolwentka lingwistyki stosowanej – filologii angielskiej w Wyższej Szkole Europejskiej im. ks. Józefa Tischnera w Krakowie oraz studiów magisterskich na kierunku przekład i komunikacja międzykulturowa na Uniwersytecie Jagiellońskim w Krakowie.

</doc>
<doc id="2872715" url="https://pl.wikipedia.org/wiki?curid=2872715" title="Claudia van der Salm">
Claudia van der Salm

Claudia van der Salm – holenderska brydżystka.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2872716" url="https://pl.wikipedia.org/wiki?curid=2872716" title="Maciej Czaczyk">
Maciej Czaczyk

Maciej Czaczyk (ur. 17 marca 1994 w Szczecinie) – polski duchowny rzymskokatolicki, piosenkarz i gitarzysta, laureat drugiej edycji programu "Must Be the Music. Tylko muzyka" (2011).
Życiorys.
Wczesne lata.
Urodził się 17 marca 1994 w Szczecinie. Jest synem Jacka Czaczyka. Kiedy miał 6 lat, rodzice zapisali go na lekcje gry na pianinie. Okazało się jednak, że bardziej niż pianino interesowała go gitara należąca do jego dziadka, który pokazał mu pierwsze chwyty i rozbudził chęć kontynuowania nauki gry na tym instrumencie. Nauki tej podjął się Waldemar Baranowski ze szczecińskiego zespołu After Blues, który był jego nauczycielem przez cztery lata. W tym czasie piosenkarz zafascynował się bluesem, a w szczególności twórczością Tadeusza Nalepy.
Jest absolwentem liceum Zespołu Szkół Ponadgimnazjalnych nr 2 w Gryfinie, gdzie zdał maturę.
Kariera muzyczna.
Grał na instrumentach produkcji Gibson Guitar Corporation. Muzyk używał przede wszystkim gitary Gibson Les Paul, natomiast korzystał również z innych gitar elektrycznych tej firmy. Używał ponadto wzmacniaczy Marshall JCM 900 i kolumn głośnikowych Marshall oraz Mesa Boogie. Wykorzystywał do tego przewody Monster Cable.
W czerwcu 2011 wziął udział w precastingu do drugiej edycji programu "Must Be the Music. Tylko muzyka" telewizji Polsat. W etapie castingowym zaprezentował utwór „I co” Tadeusza Nalepy, który zagwarantował wokaliście udział w półfinale, w którym wykonał balladę „Tears in Heaven” z repertuaru Erica Claptona. Podczas finałowego występu ponownie wykonał utwór „I co”, i głosami telewidzów zwyciężył w finale konkursu, dzięki czemu wygrał 100 tys. złotych oraz występ podczas Sylwestrowej Mocy Przebojów Polsatu.
W listopadzie 2011 był gościem specjalnym programu "Się kręci" nadawanego w telewizji Polsat. Po sukcesie osiągniętym w programie talent show rozpoczął swoją pierwszą w karierze trasę koncertową. Podczas koncertów wspierali go muzycy: Paweł Rozmarynowski, Tomasz Lewandowski oraz Tomasz Nawrocki. Wystąpił w rodzinnym Gryfinie, Krakowie, Katowicach, Międzyrzeczu, jak również podczas 15-lecia Fundacji Polsat w Teatrze Wielkim w Warszawie. W 2012 kontynuował koncertowanie, śpiewając m.in. w Szczecinie, Pyrzycach, Nowogardzie, Łobzie, Luzinie, Chojnie oraz Golubiu-Dobrzyniu.
Po udziale w programie "Must Be the Music" rozpoczął także współpracę z Robertem Jansonem, z którym pracował nad swoim debiutanckim albumem. Album zapowiadał singlami: „Nie bój się”, „Dla Ciebie” i „Liście na wietrze”, do którego nakręcono teledysk w Poznaniu, Szczecinie oraz okolicach Warszawy. Utwór dotarł do pierwszego miejsca zestawienia AirPlay, najczęściej granych utworów w polskich rozgłośniach radiowych.
W lutym 2012 wziął udział w gali „Gwiazdy Dobroczynności”, organizowanej przez Newsweek pod patronatem telewizji Polsat, TVP2 i TVN w warszawskim hotelu InterContinental. Trzy dni później w klubie Space współpracował przy nagrywaniu nowej ramówki telewizji Polsat. W październiku wystąpił w jednym z odcinków czwartej edycji "Must Be the Music. Tylko muzyka", w którym wykonał premierowo utwór „Liście na wietrze”.
Był nominowany w kategorii "Kultura" do nagrody „Bociana”, wyróżnienia starosty gryfińskiego za promocję powiatu. 4 grudnia 2012 wydał swój debiutancki album studyjny, zatytułowany po prostu "Maciej Czaczyk". Album został również dopuszczony do sprzedaży w internecie za pośrednictwem iTunes, Deezer i Muzodajni. Utwór „Sam już nie wiem” był ostatnim singlem promującym jego debiutancki album. Piosenka została nazwana „największym hitem na ferie zimowe” radia Eska.
13 stycznia 2013 wystąpił wraz z zespołem podczas 21. finału Wielkiej Orkiestry Świątecznej Pomocy na Targu Węglowym w Gdańsku oraz w hali Zespołu Szkół Mechaniczno-Informatycznych im. Henryka Mierzejewskiego w Lęborku.
Duszpasterstwo.
Po maturze w 2013 wstąpił do Arcybiskupiego Wyższego Seminarium Duchownego w Szczecinie. Święcenia w stopniu diakona przyjął 2 marca 2019 w bazylice archikatedralnej św. Jakuba w Szczecinie z rąk ks. bpa Henryka Wejmana. Święcenia kapłańskie otrzymał 29 czerwca 2019 z rąk abp. Andrzeja Dzięgi. Po święceniach kapłan otrzymał nominację na wikariusza Rzymskokatolickiej parafii p.w. św. Jana Chrzciciela w Myślibórzu. Od 27 sierpnia 2022 zgodnie z decyzją arcybiskupa Andrzeja Dzięgi będzie pełnił posługę wikariusza w parafii św. Jana Chrzciciela w Szczecinie.

</doc>
<doc id="2872717" url="https://pl.wikipedia.org/wiki?curid=2872717" title="Florian Piekarski">
Florian Piekarski

Florian Piekarski (ur. 1868 w Słonimie, zm. 20 lutego 1919 w Warszawie) – polski malarz.
Naukę rozpoczął w prowadzonej przez Wojciecha Gersona Warszawskiej Klasie Rysunkowej, w 1899 wyjechał do Krakowa i rozpoczął naukę w tamtejszej Szkole Sztuk Pięknych pod kierunkiem Leona Wyczółkowskiego. Podczas nauki był uczestnikiem organizowanych przez Jana Stanisławskiego warsztatach i plenerach, krytycy sztuki nazywali Floriana Piekarskiego jednym z najwybitniejszych uczniów tego malarza. Naukę ukończył w 1904, od 1905 regularnie wystawiał swoje prace w Towarzystwie Zachęty Sztuk Pięknych. W 1908 razem z Franciszkiem Łubieńskim wykonał na zlecenie Stanisława Graeve cykl obrazów przedstawiających budownictwo ludowe, stroje i folklor okolic Sieradza. Przed wybuchem I wojny światowej Florian Piekarski wyjechał do Francji, podróżował po prowincji tworząc liczne pejzaże, okresowo przebywał też w Szwajcarii. Powrócił do kraju i zmarł w 1919 w Warszawie.
Florian Piekarski był twórcą niewielkich nastrojowych pejzaży i portretów; pozostawił ogromną spuściznę malarską, na którą składały się setki pejzaży i studiów portretowych, jednak spuścizna ta uległa niemal całkowitemu rozproszeniu; jego obrazy znajdują się w zbiorach Muzeum Okręgowego w Sieradzu, Lwowskiej Galerii Sztuki i Wileńskiego Państwowego Muzeum Sztuk Pięknych.

</doc>
<doc id="2872720" url="https://pl.wikipedia.org/wiki?curid=2872720" title="Oscar Moore and Friends">
Oscar Moore and Friends

Oscar Moore and Friends – album amerykańskiego gitarzysty jazzowego Oscara Moore’a złożony z nagrań
opublikowanych wcześniej na płytach:
CD wydany w 1998 przez wytwórnię Fresh Sound.

</doc>
<doc id="2872721" url="https://pl.wikipedia.org/wiki?curid=2872721" title="Kanał zasłonowy">
Kanał zasłonowy

Kanał zasłonowy (łac. "canalis obturatorius") - kanał leżący w przednim kącie otworu zasłonionego. Zazwyczaj ma około 20 — 30 mm długości.

</doc>
<doc id="2872722" url="https://pl.wikipedia.org/wiki?curid=2872722" title="Europejska Komisja na rzecz Demokracji przez Prawo">
Europejska Komisja na rzecz Demokracji przez Prawo

Europejska Komisja na rzecz Demokracji przez Prawo (ang. "European Commission for Democracy through Law", fr. "Commission européenne pour la démocratie par le droit") – organ doradczy Rady Europy do spraw prawa konstytucyjnego. Komisja zwana jest również, niekiedy także w dokumentach oficjalnych, „Komisją Wenecką” (ang. "Venice Commission", fr. "Commission de Venise"). W jej skład wchodzą eksperci w dziedzinie prawa, przede wszystkim konstytucyjnego i międzynarodowego. Miejscem obrad jest Scuola Grande di San Giovanni Evangelista w Wenecji.
Komisja Wenecka jest organem Rady Europy i nie należy jej mylić z instytucjami Unii Europejskiej.
Powstanie Komisji.
Komisja powstała w 1990 roku na podstawie tzw. rozszerzonego porozumienia częściowego Rady Europy. Inicjatywę jej utworzenia przypisuje się ówczesnemu włoskiemu ministrowi, Antonio Mario La Pergoli. Powstanie Komisji związane było przede wszystkim z przemianami ustrojowymi państw Europy Środkowo-Wschodniej. Celem jej powołania było zapewnienie tym państwom instytucjonalnej pomocy w okresie transformacji. Obecnie uważana jest za instytucję o charakterze międzynarodowego prawnego think-tanku. Początkowo w jej skład weszło jedynie 18 państw członków założycieli.
Państwa Członkowskie Komisji.
W 1990 roku w skład Europejskiej Komisji na rzecz Demokracji przez Prawo wchodziło 18 państw. Obecnie jest ich 60 (stan na grudzień 2015 r.). Jedno z państw (Białoruś) posiada status członka stowarzyszonego, pięć posiada status obserwatora: Stolica Apostolska, Kanada, Argentyna, Japonia i Urugwaj. Status specjalny posiadają: Unia Europejska, Autonomia Palestyńska i Republika Południowej Afryki. Polska jest Państwem Członkowskim Komisji od 30 kwietnia 1992 roku.
Struktura organizacyjna.
Członkowie.
Komisja Wenecka liczy ponad stu członków umocowanych przez Państwa Członkowskie oraz przedstawicieli obserwatorów i organizacji o statusie specjalnym. Są wśród nich m.in. sędziowie i prezesi narodowych sądów konstytucyjnych (np. reprezentujący Węgry, od 2013 roku honorowy przewodniczący, Péter Paczolay), wysocy rangą politycy i urzędnicy państwowi (np. wicepremier Izraela Dan Meridor), ombudsmani (Lydie Err, Luksemburg). Do kwietnia 2016 Polskę reprezentowała była premier, Hanna Suchocka, wybrana wiceprzewodniczącą Komisji, a także, jako członek subsydiarny, dr hab. Krzysztof Drzewicki, profesor Uniwersytetu Gdańskiego. W kwietniu 2016 w ich miejsce powołani zostali nowi reprezentanci Polski – prof. Bogusław Banaszak i dr hab. Mariusz Muszyński.
Członkowie Komisji powoływani są przez Państwa Członkowskie Komisji na okres 4 lat, przy czym możliwy jest ponowny wybór. W okresie trwania kadencji odwołanie członka jest utrudnione; może nastąpić wyłącznie na podstawie jego rezygnacji lub uchwały samej Komisji. Kilkukrotnie zdarzało się, że wnioskowano o przedterminowe odwołanie członka Komisji, który z jakichś powodów stracił zaufanie Państwa Członkowskiego. Za każdym razem Komisja stawała jednak po stronie zasady niezależności i odmawiała zadośćuczynienia wnioskowi.
W czerwcu 2016 honorową przewodniczącą Komisji została Hanna Suchocka.
Biuro Komisji.
Biuro (ang. "Bureau") Komisji, tj. jej prezydium, składa się z przewodniczącego, jego trzech zastępców i czterech członków. Są oni wybierani w głosowaniu, spośród członków Komisji. Kadencja członków Biura wynosi dwa lata, przy czym możliwa jest reelekcja.
19 grudnia 2015 po raz czwarty z rzędu przewodniczącym Komisji został wybrany przedstawiciel Włoch Gianni Buquicchio, wykładowca i wieloletni wysokiej rangi urzędnik organów Rady Europy.
Wiceprzewodniczący Komisji:
Członkowie:
Sekretariat i obsługa organizacyjna.
Zgodnie ze statutem Komisji, jej obsługę organizacyjno-techniczną zapewnia Sekretariat Generalny Rady Europy. W jego ramach funkcjonuje odrębny, stały sekretariat Komisji z siedzibą w kwaterze głównej Rady Europy w Strasburgu.
Sekretarza Komisji wybiera sekretarz generalny Rady Europy. Od 24 lutego 2010 roku funkcję sekretarza Komisji pełni Thomas Markert.
Sposób działania.
Członkowie Komisji spotykają się cztery razy do roku (w marcu, czerwcu, październiku i grudniu) na posiedzeniach plenarnych, które odbywają się w Wenecji, w Scuola Grande di San Giovanni Evangelista. Posiedzenia te mają na celu głównie podsumowanie prac prowadzonych przez cały rok, w grupach roboczych i problemowych oraz podkomisjach.
Działalność.
Komisja na rzecz Demokracji przez Prawo zajmuje się głównie prawem konstytucyjnym w szerokim znaczeniu: nie tylko samymi ustawami zasadniczymi poszczególnych państw i poprawkami do nich, ale również np. prawem wyborczym, prawem mniejszości czy ochroną praw człowieka poprzez instytucje ombudsmana.
Pomoc konstytucyjna (opinie).
Pomoc konstytucyjna jest głównym obszarem działalności Komisji. Zapewnia ona poszczególnym państwom doradztwo w sprawach związanych z prawem konstytucyjnym. Komisja realizuje w ten sposób swą rolę polegającą na ochronie praw człowieka i wzmocnieniu instytucji demokratycznych. Procedura wydawania opinii rozpoczyna się zwykle na wniosek danego państwa. Wniosek taki mogą złożyć również organy Rady Europy (Komitet Ministrów Rady Europy, Zgromadzenie Parlamentarne, Kongres Władz Lokalnych i Regionalnych i Sekretarz Generalny), a także organizacje i państwa uczestniczące w pracach Komisji.
Po otrzymaniu odpowiedniego wniosku Komisja powołuje grupę sprawozdawców (ang. "rapporteurs"), wybieranych zwykle spośród członków Komisji. Doradzają oni władzom konkretnego państwa w przygotowywaniu projektów aktów prawnych. Na podstawie ich uwag i spostrzeżeń sekretariat Komisji opracowuje wstępną, skonsolidowaną opinię dotyczącą zgodności tych projektów ze standardami demokratycznymi i ochrony praw człowieka. W opinii tej wskazuje także na możliwość ewentualnego udoskonalenia projektu. Komisja przyjmuje tak przygotowaną wstępną opinię na posiedzeniu plenarnym, zwykle w obecności przedstawicieli odpowiedniego państwa. Zwykle opinie podejmowane są poprzez konsensus. Przeprowadzanie głosowań większościowych w tych sprawach jest raczej rzadkością.
Komisja nie ma możliwości nakładania jakichkolwiek sankcji na państwa, które jej zdaniem nie stosują standardów demokratycznych. Komisja posługuje się dialogiem jako metodą wywierania wpływu. W toku swoich działań sprawozdawcy spotykają się zwykle z przedstawicielami różnych sił politycznych i instytucji w danym państwie tak, aby zapewnić sobie możliwie obiektywny ogląd sytuacji.
Rola w rozwiązywaniu konfliktów.
Autorytet Komisji i jej ekspercki, ponad polityczny charakter wpływają na jej doniosłą rolę w rozwiązywaniu konfliktów, także tych o charakterze etnicznym. Komisja oferuje pomoc prawną, polegającą zwykle na dokonaniu interpretacji obowiązującego prawa lub opracowaniu projektu aktu prawnego, który mógłby służyć jako rozwiązanie kompromisowe, możliwe do przyjęcia przez zwaśnione strony. Na wniosek Unii Europejskiej (Wspólnot Europejskich) Komisja służyła w tej roli podczas konfliktów w Bośni i Hercegowinie, Serbii, Czarnogórze, Byłej Jugosłowiańskiej Republice Macedonii oraz w Kosowie. Zaangażowała się także w pomoc w rozwiązywaniu konfliktów dotyczących statusu prawnomiędzynarodowego Abchazji, Osetii Południowej oraz Naddniestrza.
Współpraca z sądami konstytucyjnymi.
Komisja aktywnie uczestniczy w dostarczaniu narzędzi służących bieżącej komunikacji sądów konstytucyjnych państw członkowskich pomiędzy sobą. Wynika to z przeświadczenia, że wspomaganie władz państwowych w tworzeniu aktów prawnych może być tylko o tyle stosowane, o ile zapewni się prodemokratyczną wykładnię obowiązującego prawa. Początkowo, w 1992 roku, powstało przy Komisji centrum informacyjne, powołano również sieć urzędników łącznikowych (ang. "liaison officers"), ustanowionych dla poszczególnych sądów. Trzy razy w roku składają oni relacje w Biuletynie Orzecznictwa Konstytucyjnego (ang. "Bulletin on Constitutional Case-Law") i wprowadzają orzecznictwo do prowadzonej przez Komisję bazy danych CODICES. W ten sposób Komisja zachęca poszczególne sądy do dialogu orzeczniczego i do wymiany poglądów między sądami państw, w których system demokratyczny ma głębokie fundamenty, i tymi, w których wykształcił się dopiero niedawno.
W 2009 roku Komisja zorganizowała pierwszy kongres Światowej Konferencji Sprawiedliwości Konstytucyjnej (ang. "World Conference on Constitutional Justice"), która odbyła się w Kapsztadzie. Uczestniczyli w nim przedstawiciele 93 sądów konstytucyjnych i najwyższych oraz rad konstytucyjnych z całego świata. Głównym celem tej konferencji było zintensyfikowanie dialogu pomiędzy orzecznikami w sprawach obejmujących prawa człowieka i prodemokratyczną wykładnię konstytucyjną. Obecnie Światowa Konferencja jest już organem stałym.
Wspólna Rada Sprawiedliwości Konstytucyjnej.
Wspólna Rada Sprawiedliwości Konstytucyjnej (ang. "Joint Council on Constitutional Justice") powstała w 2002 roku. Zastąpiła ona wcześniejszą podkomisję o tej samej nazwie, będącą forum wymiany poglądów pomiędzy urzędnikami łącznikowymi. Rada jest ciałem o charakterze mieszanym, złożonym z urzędników łącznikowych poszczególnych sądów (w tym sądów międzynarodowych: Europejskiego Trybunału Praw Człowieka, Trybunału Sprawiedliwości Unii Europejskiej i Międzyamerykańskiego Trybunału Praw Człowieka) oraz członków Komisji.
Badania, konferencje i seminaria.
Istotnym elementem działalności Komisji jest prowadzenie badań oraz organizowanie konferencji i seminariów dotyczących zakresu spraw należących do jej właściwości.
Opinie ogólne i analizy eksperckie.
Komisja decyduje się na wydawanie opinii ogólnych (tj. nie dotyczących poszczególnych państw i ich systemu prawnego), gdy w swojej działalności natrafia na zagadnienia o szczególnie istotnym znaczeniu. Dobrym przykładem jest "Opinia Komisji nr 359/2006 dotycząca ochrony praw człowieka w sytuacjach kryzysowych" ściśle wyliczająca możliwe kryteria i okoliczności uzasadniające zmniejszenie poziomu ochrony tych praw. Innym przykładem może być "Raport o roli opozycji parlamentarnej" z 2010 roku. Tego rodzaju dokumenty nie stanowią wskazówek dla konkretnego państwa, ale raczej monograficzne opracowanie danego problemu, które może być inspiracją dla władz różnych organizacji państwowych. Z opracowań Komisji często korzysta również Rada Europy, gdy powołuje się na nie w dokumentach przyjmowanych przez siebie.
Komisja korzysta również często z usług zewnętrznych ekspertów, szczególnie w skomplikowanych dziedzinach prawa. Przykładem takiej eksperckiej analizy jest opinia nr 309/2004, odnosząca się do regulacji rynku mediowego we Włoszech – "Zasady rozwiązywania konfliktu interesów (prawo Frattiniego). Analiza i ocena". Analizy takie są również publikowane i podawane przez Komisję do wiadomości publicznej.
Konferencje i seminaria.
W ramach swojej działalności polegającej na upowszechnianiu standardów i wartości demokratycznych Komisja stale organizuje konferencje dotyczące ogólnych zagadnień prawa związanych z zakresem jej działania. Przykładem konferencji pierwszego rodzaju może być "Zasada prawa jako koncept praktyczny" (ang. The Rule of Law as a Practical Concept), która odbyła się 2 marca 2012 roku w Londynie. Komisja organizuje również seminaria i spotkania robocze, których tematyka odnosi się do konkretnych wyzwań stojących przed władzami danych państw – np. seminarium dla tunezyjskich sędziów, dotycząca niezawisłości sędziowskiej.
Kwestie wyborcze i referendalne.
Jednym z zagadnień, jakimi zajmuje się Komisja, są sprawy związane z wyborami i referendami: ordynacje i kodeksy wyborcze, funkcjonowanie partii politycznych, procedura stanowienia prawa i inne. Komisja brała również czynny udział w przygotowywaniu projektów aktów prawnych odnoszących się do kwestii wyborczych: tak było np. w przypadku Albanii, której Komisja pomagała przygotować projekty stosownych ustaw trzy razy (w latach 1997, 2000 i 2003). Komisja zajmuje się także sprawami referendalnymi, jak w przypadku Czarnogóry.
Rada na rzecz Demokratycznych Wyborów.
Rada Europy postanowiła utworzyć obok Komisji specjalistyczny organ, którego zakresem działania będą przede wszystkim kwestie wyborcze. W skład utworzonej w 2002 Rady na rzecz Demokratycznych Wyborów (ang. "Council for Democratic Elections", "CDE") wchodzą członkowie Komisji oraz przedstawiciele Zgromadzenia Parlamentarnego i Kongresu Władz Lokalnych i Regionalnych. Rada na rzecz Demokratycznych Wyborów nie zastępuje Komisji w tych sprawach, ale służy jej dodatkową pomocą. Głównym zadaniem CDE jest analiza wstępnych opinii i analiz Komisji przed ich skierowaniem na obrady sesji plenarnej. W pracach CDE uczestniczą także stale przedstawiciele OSCE/ODIHR (Biuro Instytucji Demokratycznych i Praw Człowieka), agendy OBWE.
Obecnym przewodniczącym Rady na rzecz Demokratycznych Wyborów jest Jos Wienen, przedstawiciel Zgromadzenia Parlamentarnego Rady Europy, zaś jego zastępcą Oliver Kask, członek Komisji Weneckiej.
Rada na rzecz Demokratycznych Wyborów podejmuje również działania niezwiązane bezpośrednio z opiniowaniem dokumentów Komisji. Jednym z jej pierwszych zadań było opracowanie "Kodeksu dobrych praktyk w sprawach wyborczych" (ang. "Code of Good Practice in Electoral Matters"). Dokument ten stanowi przede wszystkim zbiór europejskich standardów odnoszących się do procesu wyborczego, takich jak powszechność, równość czy tajność wyborów. Kodeks wskazuje również niezbędne warunki organizacyjne procedury wyborczej. Po opracowaniu przez CDE, Kodeks został następnie przyjęty również przez Komisję na sesji plenarnej, a w końcu także przez Zgromadzenie Parlamentarne oraz Kongres Władz Lokalnych i Regionalnych Rady Europy. Deklaracja w sprawie poparcia Kodeksu została także podjęta na poziomie ministerialnym przez Komitet Ministrów Rady Europy.
Działania w stosunku do Polski.
Polski minister spraw zagranicznych Witold Waszczykowski zwrócił się o wydanie przez Komisję opinii o uchwalonej 22 grudnia 2015 nowelizacji do ustawy o Trybunale Konstytucyjnym, która przyczyniła się do pogłębienia trwającego od jesieni 2015 kryzysu wokół Trybunału. 8 i 9 lutego 2016 przedstawiciele Komisji na czele z jej przewodniczącym Gianni Buquicchio odbyli wizytę w Polsce, w trakcie której przeprowadzili rozmowy z przedstawicielami wielu organów państwa na temat istoty i znaczenia tej nowelizacji. 11 marca 2016 Komisja wydała opinię na temat kryzysu konstytucyjnego w Polsce, m.in. wzywając polski rząd do niezwłocznego opublikowania wyroku Trybunału Konstytucyjnego z 9 marca 2016 obalającego nowelizację ustawy o TK z grudnia 2015.

</doc>
<doc id="2872723" url="https://pl.wikipedia.org/wiki?curid=2872723" title="Komisja wenecka">
Komisja wenecka



</doc>
<doc id="2872724" url="https://pl.wikipedia.org/wiki?curid=2872724" title="Anke Wijma">
Anke Wijma

Anke Wijma – holenderska brydżystka z tytułem World Master w kategorii kobiet (WBF).

</doc>
<doc id="2872725" url="https://pl.wikipedia.org/wiki?curid=2872725" title="Hans Kelder">
Hans Kelder

Hans Kelder – holenderski brydżysta.
Hans Kelder od roku 2006 jest trenerem (couchem) reprezentacji kobiet, juniorów i dziewcząt na europejskich i światowych zawodach.
Wyniki brydżowe.
Zawody europejskie.
W europejskich zawodach zdobył następujące lokaty:

</doc>
<doc id="2872726" url="https://pl.wikipedia.org/wiki?curid=2872726" title="Kompleks młyński Michla w Warszawie">
Kompleks młyński Michla w Warszawie

Kompleks młyński Michla – dawny kompleks produkcyjny znajdujący się przy ul. Objazdowej 2 w warszawskiej dzielnicy Pragi-Północ (Szmulowizna), składający się z młyna parowego, spichrza i portierni. Od roku 2010 obiekt znajduje się w rejestrze zabytków.
Historia.
Nieruchomość była własnością Towarzystwa Akcyjnego „Warszawski Młyn Parowy” należącego do Ludwika Michla. Produkowano tam kaszę jęczmienną i krupę perłową.
Przedsiębiorstwo zmieniało właścicieli. Przed I wojną światową głównym akcjonariuszem był Karol Michler, a w okresie międzywojennym żydowski przedsiębiorca Fiszler Bankier. Produkowano m.in. mąkę pszenną i żytnią, otręby, kaszę jęczmienną i jaglaną oraz płatki owsiane. Do młyna prowadziła bocznica kolejowa z pobliskiego Dworca Wschodniego.
W czasie II wojny światowej w wyniku ostrzału artyleryjskiego spłonęła najwyższa kondygnacja spichlerza.
Do lat 80. XX wieku z obiektów dawnego przedsiębiorstwa Ludwika Michla korzystało Stołeczne Przedsiębiorstwo Handlowo-Usługowe „Agred”, po nim zaś WSS Społem, które opuściło nieruchomość w latach 90. XX wieku.
W ostatnich latach w niezabezpieczonych w budynkach koczowali bezdomni, a także teren systematycznie był rozkradany przez złomiarzy. W 2006 r. doszło do pożaru, z którego zachował się jedynie budynek spichlerza i młyna.
Kompleks jest unikatem w skali Warszawy, będąc jednym z ostatnich zachowanych obiektów przemysłowych z przełomu XIX i XX wieku, reliktem architektury przemysłu spożywczego.
Zabytek.
W lutym 2010 spichlerz został wpisany do rejestru zabytków.
Przez teren dawnego kompleksu przemysłowego Michla według planów władz miasta miała przebiegać Trasa Świętokrzyska i część obwodnicy Śródmieścia. Staraniem mieszkańców Szmulek i Michałowa zjednoczonych wokół Praskiego Stowarzyszenia Mieszkańców „Michałów” i Fundacji Hereditas, którzy interweniowali u konserwatora zabytków, teren spichrza wraz z otoczeniem został wpisany do wojewódzkiego rejestru zabytków. Wpisu dokonała 9 lutego 2010 r. Barbara Jezierska - Mazowiecki Wojewódzki Konserwator Zabytków. pod nr A-967.
Po wpisaniu budynku spichlerza do rejestru zabytków został on prowizorycznie zabezpieczony poprzez zamurowanie okien, umieszczenie tablic informacyjnych o zagrożeniu budowlanym i ogrodzenie terenu.
Projekt rewitalizacyjny.
W 2008 roku architekt Karol Langie wspólnie z Praskim Stowarzyszeniem Mieszkańców „Michałów” proponowali projekt ośrodka kulturalno-sportowego obejmującego także teren dawnego przedsiębiorstwa Ludwika Michla, zakładający rewitalizację spichrza oraz młyna i przekształcenie ich w lokalne centrum kultury. W planowanej sali wielofunkcyjnej miały by się odbywać odczyty, koncerty i spektakle. Zakładano także powstanie mediateki, przedszkola, sali do gier towarzyskich oraz studia muzycznego. W sąsiedztwie znajdować by się miały: klub, kawiarnia, amfiteatr oraz plac zabaw dla młodzieży (parkour, skatepark, minilunapark).
Plan pozostał jedynie w sferze projektu.

</doc>
<doc id="2872727" url="https://pl.wikipedia.org/wiki?curid=2872727" title="Spichlerz ul. Objazdowa 2 w Warszawie">
Spichlerz ul. Objazdowa 2 w Warszawie



</doc>
<doc id="2872730" url="https://pl.wikipedia.org/wiki?curid=2872730" title="Rosaline Barendregt">
Rosaline Barendregt

Rosaline Barendregt – holenderska brydżystka.
Rodzice i rodzeństwo Rosaline Barendregt są brydżystami
W roku 2008 Rosaline Barendregt otrzymała nagrodę młodzieżową IBPA.
Wyniki brydżowe.
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2872731" url="https://pl.wikipedia.org/wiki?curid=2872731" title="Marleen Beuger">
Marleen Beuger

Marleen Beuger – holenderska brydżystka.
Wyniki brydżowe.
Zawody europejskie.
W europejskich zawodach zdobyła następujące lokaty:

</doc>
<doc id="2872736" url="https://pl.wikipedia.org/wiki?curid=2872736" title="Judith Nab">
Judith Nab

Judith Nab – holenderska brydżystka.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2872740" url="https://pl.wikipedia.org/wiki?curid=2872740" title="Total War">
Total War



</doc>
<doc id="2872742" url="https://pl.wikipedia.org/wiki?curid=2872742" title="Fabryka Drucianka w Warszawie">
Fabryka Drucianka w Warszawie

Fabryka „Drucianka” w Warszawie, właśc. Belgijska Spółka Akcyjna Warszawskiej Fabryki Drutu, Sztyftów i Gwoździ, po 1945 roku Warszawska Fabryka Sprężyn im. Karola Wójcika – nieistniejące już przedsiębiorstwo z siedzibą przy ul Objazdowej 1, w dzielnicy Praga-Północ w Warszawie.
Historia.
Przedsiębiorstwo zostało utworzone w 1899 roku pod firmą "Belgijska Spółka Akcyjna Warszawskiej Fabryki Drutu, Sztyftów i Gwoździ", szybko stając się głównym producentem gwoździ, łańcuchów, siatki metalowej i drutu kolczastego na terenie ówczesnego Królestwa Polskiego. Ze względu na produkowany asortyment nazywana była popularnie „Drucianką”. Zarząd spółki mieścił się w Brukseli, w Belgii. Zabudowania fabryki powstały przy ul. Objazdowej, sięgając do ul. Wojnickiej.
W 1918 roku robotnicy fabryki uczestniczyli w rozbrajaniu Niemców.
W dwudziestoleciu międzywojennym fabryka zatrudniała ok. 360 osób. W tym okresie zakład był ważnym ośrodkiem ruchu robotniczego w Warszawie, a jego pracownicy organizowali strajki przeciwko złym warunkom pracy i niskim płacom między innymi w latach: 1914 (domagano się podwyżki płac), 1916 (domagano się żywności i odzieży ochronnej), 1934/1935 (protestowano przeciwko obniżkom płac), a także często angażowali się w działania organizacji komunistycznych, między innymi Karol Wójcik – członek Socjaldemokracji Królestwa Polskiego i Litwy (SDKPiL) i Komunistycznej Partii Polski (KPP). W 1919 roku w fabryce przeprowadzono rewizję, powodem było podejrzenie ukrycia broni zarekwirowanej rok wcześniej Niemcom i mającej służyć prawdopodobnie przyszłej komunistycznej milicji narodowej, mającej powstać gdyby bolszewicy zajęli Warszawę.
Podczas kampanii wrześniowej, zakład został zbombardowany, a część budynków uległa zniszczeniu lub utraciła dachy na skutek pożaru. Od połowy 1940 roku na terenie zakładu zaczęła ukazywać się konspiracyjna gazeta, o czym powiadomił Gestapo jeden z konfidentów przekazując także listę robotników czytających ją. Robotnicy zostali aresztowani w październiku 1940 roku, podczas zorganizowanej akcji Gestapo, które wkroczyło na teren fabryki aresztując ponad 30 pracowników, w tym Karola Wójcika. Robotnicy zostali następnie deportowani do obozu koncentracyjnego KL Auschwitz. Z aresztowanych robotników wróciło pięciu.
W 1944 roku, na polecenie Władysława Dworakowskiego, na terenie fabryki powstał komitet samoobrony mający na celu ochronę zakładu przed grabieżą i zniszczeniem. W okresie powstania warszawskiego, komitet podczas ewakuacji fabryki przez Niemców, zdołał ukryć pasy transmisyjne, smary, cynk, ołów, silniki elektryczne oraz wagony z węglem, drutem i inne materiały produkcyjne. W czasie walk o wyzwalanie Pragi we wrześniu 1944 roku fabryka uległa spaleniu. Ocalał budynek magazynu wyrobów gotowych, który posłużył do odbudowy zakładu w okresie powojennym.
W 1946 roku zakład został znacjonalizowany i przyjął nazwę − Warszawska Fabryka Drutu i Gwoździ im. Karola Wójcika, na cześć jej robotnika zamordowanego w KL Auschwitz, w 1941 r. W 1951 przy wejściu do fabryki odsłonięto tablicę upamiętniającą Karola Wójcika.
W 1952 roku zakład uległ przekwalifikowaniu zmieniając nazwę na – Warszawska Fabryka Sprężyn im. Karola Wójcika i specjalizując się w wyrobie sprężyn dla przemysłu motoryzacyjnego, lotniczego i rolniczego. Jednym z odbiorców było między innymi FSO Żerań. Zakład zakończył działalność w 2000 roku. Opuszczone budynki fabryczne przez lata ulegały aktom wandalizmu oraz systematycznie były rozkradane przez złomiarzy.
Starania w sprawie ocalenia fabryki podjęło Praskie Stowarzyszenie Mieszkańców „Michałów”, jednak długo na przeszkodzie we wpisaniu obiektu do rejestru zabytków stał problem ze skontaktowaniem się z dwojgiem z wietnamskich właścicieli do których należały między innymi budynki remizy i hali produkcyjnej. Pozostała część budynków należy do miasta i PKP.
W 2010 roku zespół dawnej fabryki został wpisany do rejestru zabytków.
W 2022 roku rozpoczęto prace przygotowawcze mające na celu odrestaurowanie zabytkowych budynków z przeznaczeniem na cele handlowo-usługowe i eventowe oraz wstawienie pomiędzy nie trzech sześciokondygnacyjnych biurowców.

</doc>
<doc id="2872743" url="https://pl.wikipedia.org/wiki?curid=2872743" title="Warszawska Fabryka Drutu, Sztyftu i Gwoździ">
Warszawska Fabryka Drutu, Sztyftu i Gwoździ



</doc>
<doc id="2872744" url="https://pl.wikipedia.org/wiki?curid=2872744" title="Belgijska Fabryka Drutu w Warszawie">
Belgijska Fabryka Drutu w Warszawie



</doc>
<doc id="2872745" url="https://pl.wikipedia.org/wiki?curid=2872745" title="Warszawska Fabryka Drutu i Gwoździ im. Karola Wójcika">
Warszawska Fabryka Drutu i Gwoździ im. Karola Wójcika



</doc>
<doc id="2872746" url="https://pl.wikipedia.org/wiki?curid=2872746" title="Nußdorf a.Inn">
Nußdorf a.Inn



</doc>
<doc id="2872747" url="https://pl.wikipedia.org/wiki?curid=2872747" title="Maxime Tissot">
Maxime Tissot

Maxime Tissot (ur. 2 października 1986 w Sallanches) – francuski narciarz alpejski, uczestnik Zimowych Igrzysk Olimpijskich 2010 w Vancouver.
Jego najlepszym wynikiem na zimowych igrzyskach olimpijskich jest 16. miejsce osiągnięte w Vancouver w 2010 roku w slalomie.
Tissot raz brał udział w mistrzostw świata.
W 2011 roku w Garmisch-Partenkirchen podczas slalomu nie ukończył pierwszego zjazdu.
Tissot startuje w Pucharze Świata od sezonu 2006/2007. Zadebiutował w Pucharze Świata 7 stycznia 2007 roku w slalomie w Adelboden, jednak nie wszedł do drugiej serii. Pierwsze punkty w Pucharze Świata zdobył 21 grudnia 2009 roku w Alta Badia zajmując 15. miejsce w slalomie.

</doc>
<doc id="2872750" url="https://pl.wikipedia.org/wiki?curid=2872750" title="Nußdorf">
Nußdorf



</doc>
<doc id="2872751" url="https://pl.wikipedia.org/wiki?curid=2872751" title="I liga (piłka ręczna)">
I liga (piłka ręczna)



</doc>
<doc id="2872752" url="https://pl.wikipedia.org/wiki?curid=2872752" title="Nussdorf">
Nussdorf



</doc>
<doc id="2872754" url="https://pl.wikipedia.org/wiki?curid=2872754" title="Frank Belote">
Frank Belote

Frank Vern Belote (ur. 8 października 1883 w Burr Oak, zm. 12 października 1928 w Detroit) – amerykański lekkoatleta specjalizujący się w biegach sprinterskich i skoku wzwyż, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w trzech konkurencjach lekkoatletycznych. W biegu na 100 metrów dotarł do finału, gdzie z czasem 11,0 sek. zajął piąte miejsce. W skoku wzwyż z miejsca osiągnął wysokość 1,45 m i odpadł w rundzie eliminacyjnej. Belote był także członkiem amerykańskiej sztafety 4 × 100 metrów, która została z dyskwalifikowana w półfinale za przekroczenie strefy zmian.

</doc>
<doc id="2872758" url="https://pl.wikipedia.org/wiki?curid=2872758" title="Csurgói KK">
Csurgói KK

Csurgói KK (pełna nazwa Csurgói Kézilabda Klub) – węgierski klub piłki ręcznej mężczyzn (jednosekcyjny) z siedzibą w Csurgó, założony w 1993 i od sezonu 2008/2009 występujący w Nemzeti Bajnokság I (najwyższej klasie rozgrywkowej na Węgrzech).
W latach 2012–2014 zawodnikiem tego klubu był bramkarz reprezentacji Polski – Piotr Wyszomirski.

</doc>
<doc id="2872759" url="https://pl.wikipedia.org/wiki?curid=2872759" title="Howard Drew">
Howard Drew

Howard Porter Drew (ur. 28 czerwca 1890 w Lexington, zm. 19 lutego 1957 w West Haven) − amerykański lekkoatleta specjalizujący się w biegach sprinterskich, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w biegu na 100 metrów. Drew dotarł do finału, lecz nie pojawił się na starcie. Wystartował także w zawodach baseballowych.
Drew był mistrzem krajowym w biegu na 100 jardów w latach 1912-1913, w biegu na 220 jardów w 1913 oraz mistrzem na 60 m w hali w 1913 roku.
Rekordy życiowe: 100 jardów – 9,6 (1914); 100 metrów – 10,6 (1912); 200 metrów – 21,8 (1912).

</doc>
<doc id="2872767" url="https://pl.wikipedia.org/wiki?curid=2872767" title="Ira Courtney">
Ira Courtney

John Ira Courtney (ur. 27 kwietnia 1889 w Minneapolis, zm. 15 kwietnia 1968 w Fontanie) – amerykański lekkoatleta, uczestnik V Letnich Igrzysk Olimpijskich. W latach 1909-1914 zdobył wiele nagród i tytułów mistrzowskich jako sprinter i płotkarz. Na igrzyskach w Sztokholmie wystartował w trzech konkurencjach: biegu na 100 m, biegu na 200 m oraz w sztafecie 4 × 100 m. Wziął także udział w olimpijskich zawodach baseballowych. W późniejszych latach został mistrzem południowej Kalifornii w piłce ręcznej.
Rekordy życiowe: 100 metrów – 10,8 (1912); 200 metrów – 21,8 (1912).

</doc>
<doc id="2872770" url="https://pl.wikipedia.org/wiki?curid=2872770" title="Peter Gerhardt">
Peter Gerhardt

Peter Clarence Gerhardt (ur. 26 listopada 1877 w Virginia City, zm. 5 sierpnia 1952 w Reno) − amerykański lekkoatleta specjalizujący się w biegach sprinterskich, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w dwóch konkurencjach lekkoatletycznych. W biegu na 100 metrów dotarł do półfinału. Z identycznym wynikiem zakończył rywalizację w biegu na 200 metrów.
Koronnym dystansem Gerhardta był bieg na 220 jardów, w którym zdobył wicemistrzostwo w 1907 i trzecie miejsce w 1909 roku na mistrzostwach Stanów Zjednoczonych (AAU).
Rekordy życiowe: 100 jardów – 10.0 (1911); 100 metrów – 10.9 (1912); 200 metrów – 22.1 (1912).

</doc>
<doc id="2872773" url="https://pl.wikipedia.org/wiki?curid=2872773" title="Tinca vulgaris cestellae">
Tinca vulgaris cestellae



</doc>
<doc id="2872774" url="https://pl.wikipedia.org/wiki?curid=2872774" title="Tinca vulgaris">
Tinca vulgaris



</doc>
<doc id="2872775" url="https://pl.wikipedia.org/wiki?curid=2872775" title="Tinca linnei">
Tinca linnei



</doc>
<doc id="2872776" url="https://pl.wikipedia.org/wiki?curid=2872776" title="Tinca limosa">
Tinca limosa



</doc>
<doc id="2872777" url="https://pl.wikipedia.org/wiki?curid=2872777" title="Tinca italica">
Tinca italica



</doc>
<doc id="2872779" url="https://pl.wikipedia.org/wiki?curid=2872779" title="Tinca communis">
Tinca communis



</doc>
<doc id="2872780" url="https://pl.wikipedia.org/wiki?curid=2872780" title="Tinca chrysitis">
Tinca chrysitis



</doc>
<doc id="2872781" url="https://pl.wikipedia.org/wiki?curid=2872781" title="Leuciscus communis">
Leuciscus communis



</doc>
<doc id="2872782" url="https://pl.wikipedia.org/wiki?curid=2872782" title="Cyprinus zeelt">
Cyprinus zeelt



</doc>
<doc id="2872783" url="https://pl.wikipedia.org/wiki?curid=2872783" title="Cyprinus tincaurea">
Cyprinus tincaurea



</doc>
<doc id="2872784" url="https://pl.wikipedia.org/wiki?curid=2872784" title="Cyprinus tincauratus">
Cyprinus tincauratus



</doc>
<doc id="2872785" url="https://pl.wikipedia.org/wiki?curid=2872785" title="Cyprinus tincaauratus">
Cyprinus tincaauratus



</doc>
<doc id="2872786" url="https://pl.wikipedia.org/wiki?curid=2872786" title="Cyprinus tinca auratus">
Cyprinus tinca auratus



</doc>
<doc id="2872787" url="https://pl.wikipedia.org/wiki?curid=2872787" title="Cyprinus tinca">
Cyprinus tinca



</doc>
<doc id="2872791" url="https://pl.wikipedia.org/wiki?curid=2872791" title="Season of love">
Season of love

Season of love – dwudziesty szósty singel japońskiej piosenkarki Mai Kuraki, wydany 14 lutego 2007 roku. Utwór tytułowy został wykorzystany jako piosenka przewodnia TV dramy oraz w rozpoczęciach programu "MU-GEN ~Music Generations~". Osiągnął 6 pozycję w rankingu Oricon i pozostał na liście przez 6 tygodni, sprzedał się w nakładzie egzemplarzy.

</doc>
<doc id="2872793" url="https://pl.wikipedia.org/wiki?curid=2872793" title="Clement Wilson">
Clement Wilson

Clement Pierce Wilson (ur. 1 lutego 1891 w Belle Plaine, zm. 7 kwietnia 1983 w Bradenton) − amerykański lekkoatleta specjalizujący się w biegach sprinterskich, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w trzech konkurencjach lekkoatletycznych. W biegu na 100 metrów oraz na 200 metrów dotarł do fazy półfinałowej. Wilson był także członkiem amerykańskiej sztafety 4 × 100 metrów, która została z dyskwalifikowana w półfinale za przekroczenie strefy zmian.
Rekordy życiowe: 100 metrów – 10,8 (1912); 200 metrów – 21,9 (1912).

</doc>
<doc id="2872795" url="https://pl.wikipedia.org/wiki?curid=2872795" title="Rycerka (potok)">
Rycerka (potok)

Rycerka – potok, dopływ Soły. Jego potokiem źródłowym jest potok Dziobaki, mający liczne źródła na północno-zachodnich stokach grzbietu Mała Rycerzowa – Przełęcz Halna – Wielka Rycerzowa – Majcherowa. Najwyżej położone z tych źródeł znajdują się na wysokości około 1150 m. Spływa w kierunku północno-zachodnim, cały czas przez las i na wysokości około 740 m łączy się z potokiem Majów tworząc Rycerkę. Od tego miejsca Rycerka spływa w kierunku północnym, początkowo nadal przez las, później przez zabudowane tereny miejscowości Rycerka Dolna. Tutaj przyjmuje swój największy dopływ – lewobrzeżny Rycerski Potok, zmienia kierunek na północno-wschodni, potem znów północny i w sąsiedniej miejscowości Rajcza uchodzi do Soły. Następuje to na wysokości 499 m, w miejscu o współrzędnych .
Cały bieg i cała zlewnia Rycerki znajdują się w Beskidzie Żywieckim. Głównymi dopływami są potoki: Dziobaki (górny bieg Rycerki), Leżaje, Majów, Rycerski Potok, Widły. Spadek wysokości Rycerki od źródeł do ujścia wynosi około 650 m (łącznie ze źródłowym potokiem Dziobaki), jednak przypada on głównie na górny bieg, w dolnym biegu Rycerka ma już stosunkowo niewielki spadek.

</doc>
<doc id="2872799" url="https://pl.wikipedia.org/wiki?curid=2872799" title="Rupert Thomas">
Rupert Thomas

Rupert Broas Thomas, Jr. (ur. 21 listopada 1890 w Kansas City, zm. 28 lutego 1956 w Nowym Jorku) − amerykański lekkoatleta specjalizujący się w biegach sprinterskich, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w biegu na 100 metrów, gdzie dotarł do fazy półfinałowej.
Rekordy życiowe: 100 jardów – 10.2 (1912).

</doc>
<doc id="2872801" url="https://pl.wikipedia.org/wiki?curid=2872801" title="Harold Heiland">
Harold Heiland

Harold William „Hal” Heiland (ur. 26 kwietnia 1890 w Ilion, zm. 18 kwietnia 1963 w Los Angeles) − amerykański lekkoatleta specjalizujący się w biegach sprinterskich, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w dwóch konkurencjach lekkoatletycznych. W biegu na 100 metrów odpadł w fazie eliminacyjnej. W biegu na 200 metrów odpadł w fazie półfinałowej.
Rekordy życiowe: 100 metrów – 10,7 (1912); 200 metrów – 22,0 (1912).

</doc>
<doc id="2872803" url="https://pl.wikipedia.org/wiki?curid=2872803" title="Genesis – XX Years of Chaoz">
Genesis – XX Years of Chaoz

Genesis – XX Years of Chaoz – kompilacja nagrań polskiej grupy muzycznej Lost Soul. Wydawnictwo miało ukazać się 22 lutego 2013 roku nakładem wytwórni muzycznej Witching Hour Productions. Na albumie znalazły się utwory z repertuaru formacji zarejestrowane ponownie. Sesja nagraniowa odbyła się we wrocławskim Hellsound Studio. Miksowanie wykonał Arkadiusz "Malta" Malczewski. Natomiast autorami masteringu byli bracia Wojciech i Sławomir Wiesławscy. Okładkę i oprawę graficzną przygotowali, odpowiednio Michał "Xaay" Loranc i Piotr "Szafa" „Szafraniec we współpracy z Endorfina Studio. 
Lista utworów.
Opracowano na podstawie materiału źródłowego.

</doc>
<doc id="2872805" url="https://pl.wikipedia.org/wiki?curid=2872805" title="Michaił Jekimow">
Michaił Jekimow

Michaił Wasiljewicz Jekimow (ros. "Михаил Васильевич Екимов", ur. 23 maja 1865, zm. ?) − rosyjski jeździec, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w indywidualnym konkursie ujeżdżenia jako jedyny reprezentant kraju. Na koniu Tritonych zajął dziewiąte miejsce zdobywając 62 punkty.

</doc>
<doc id="2872807" url="https://pl.wikipedia.org/wiki?curid=2872807" title="Rycerski Potok">
Rycerski Potok

Rycerski Potok – potok, dopływ Rycerki. Powstaje z połączenia potoku Śrubita z potokiem Racza uznawanym za górny bieg Rycerskiego Potoku. Połączenie potoków Racza i Śrubita następuje na wysokości około 716 m w lesie, u wschodnich podnóży szczytu Obłaz. Od tego miejsca Rycerski Potok spływa w kierunku północnym, przez jakiś czas jeszcze przez las, później przez zabudowane tereny miejscowości Rycerka Górna. Po przyjęciu swojego największego dopływu – lewobrzeżnego potoku Radecki zmienia kierunek na północno-wschodni i w sąsiedniej miejscowości Rycerka Górna uchodzi do potoku Rycerka jako jego największy dopływ (lewy). Następuje to na wysokości około 550 m, w miejscu o współrzędnych .
Cały bieg i cała zlewnia Rycerskiego Potoku znajdują się w Beskidzie Żywieckim (w Grupie wielkiej Raczy). Głównymi dopływami są potoki: Racza (górny bieg Rycerki), Ciapków, Plaskórówka, Radecki, Zbójniczak. Spadek wysokości Rycerskiego Potoku od miejsca połączenia potoków Racza i Śrubita do ujścia do Rycerki wynosi około 217 m.

</doc>
<doc id="2872808" url="https://pl.wikipedia.org/wiki?curid=2872808" title="Janez Jazbec">
Janez Jazbec

Janez Jazbec (ur. 27 grudnia 1984 w Kranju) – słoweński narciarz alpejski, olimpijczyk.
Kariera.
Po raz pierwszy na arenie międzynarodowej pojawił się 29 listopada 1999 roku w St. Vigilio, gdzie w zawodach FIS zajął 54. miejsce w slalomie. W 2002 roku wystartował na mistrzostwach świata juniorów w Tarvisio zajął 34. miejsce w supergigancie. Jeszcze dwukrotnie startował na imprezach tego cyklu, zajmując między innymi 20. miejsce w tej samej konkurencji podczas mistrzostw świata juniorów w Mariborze w 2004 roku.
W zawodach Pucharu Świata zadebiutował 19 grudnia 2004 roku w Alta Badia, gdzie nie ukończył pierwszego przejazdu w gigancie. Pierwsze punkty wywalczył 13 grudnia 2009 roku w Val d’Isère, zajmując 21. miejsce w tej samej konkurencji. Nigdy nie stanął na podium zawodów tego cyklu, najlepszy wynik osiągnął 18 lutego 2012 roku w Bansku, kończąc rywalizację w gigancie na osiemnastej pozycji. W sezonie 2011/2012 zajął 116. miejsce w klasyfikacji generalnej.
Startował na igrzyskach olimpijskich w Vancouver w 2010 roku, gdzie zajął 19. miejsce w slalomie gigancie. Brał też udział w mistrzostwach świata w Schladming w 2013 roku, gdzie nie ukończył pierwszego przejazdu giganta.
Osiągnięcia.
Puchar Świata.
Miejsca na podium.
Jazbec nigdy nie stanął na podium zawodów PŚ.

</doc>
<doc id="2872810" url="https://pl.wikipedia.org/wiki?curid=2872810" title="Šiško Menčetić">
Šiško Menčetić

Šiško Menčetić (ur. w 1457 r., zm. w 1527 r.) – chorwacki poeta, patrycjusz pochodzący z Dubrownika, jeden z czołowych przedstawicieli literatury dubrownickiej i chorwackiego renesansu.
Obok Džore Držicia uważany jest z twórcę chorwackiej odmiany petrarkizmu. Obaj byli twórcami stylu pisania typowego dla całej późniejszej literatury dubrownickiej i dalmatyńskiej. Mimo wzorowania się na liryce włoskiej, pisarz wprowadza elementy z liryki ludowej.

</doc>
<doc id="2872815" url="https://pl.wikipedia.org/wiki?curid=2872815" title="Rotter Forst-Nord">
Rotter Forst-Nord

Rotter Forst-Nord – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górna Bawaria, w regionie Südostoberbayern, w powiecie Rosenheim. Teren jest niezamieszkany.

</doc>
<doc id="2872816" url="https://pl.wikipedia.org/wiki?curid=2872816" title="Rotter Forst-Süd">
Rotter Forst-Süd

Rotter Forst-Süd – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górna Bawaria, w regionie Südostoberbayern, w powiecie Rosenheim. Teren jest niezamieszkany.

</doc>
<doc id="2872817" url="https://pl.wikipedia.org/wiki?curid=2872817" title="Nicola Adams">
Nicola Adams

Nicola Adams (ur. 26 października 1982) – brytyjska pięściarka, mistrzyni olimpijska, medalistka mistrzostw świata oraz Europy amatorek w wadze muszej (51 kg) i koguciej (54 kg).
W 2007 roku Adams zdobyła w barwach Anglii srebrny medal na mistrzostwach Europy w kategorii do 54 kg. Rok później wynik ten powtórzyła na mistrzostwach świata. Następnie zmieniła wagę na muszą (do 51 kg) i na kolejnych dwóch mistrzostwach świata również stawała na drugim stopniu podium. W międzyczasie, w 2011 roku, zdobyła mistrzostwo Europy i mistrzostwo Unii Europejskiej. Swój największy sukces odniosła na igrzyskach olimpijskich w Londynie, gdzie kobiece konkurencje bokserskie miały swój debiut. Adams zdobyła złoty medal w kategorii do 51 kg, stając się tym samym pierwszą w historii mistrzynią olimpijską w boksie. W drodze po tytuł pokonała kolejno Bułgarkę Stojkę Petrową, Hinduskę Mary Kom i Chinkę Ren Cancan.
Sukces ten powtarza na Letnich Igrzyskach Olimpijskich 2016 w Rio de Janeiro, pokonując w finale Francuzkę Sarę Ourahmoune.
Jest otwarcie biseksualna, a w 2012 r. brytyjski The Independent uznał ją za najbardziej wpływową osobę LGBT w Wielkiej Brytanii. W 2018 zaliczona do międzynarodowego grona Barbie Sheroes, jako kobieta wzór dla dziewcząt.

</doc>
<doc id="2872818" url="https://pl.wikipedia.org/wiki?curid=2872818" title="Etnocentryzm konsumencki">
Etnocentryzm konsumencki

Etnocentryzm konsumencki (patriotyzm konsumencki, ekonomiczny lub gospodarczy) – postawa konsumencka polegająca na preferowaniu zakupu produktów rodzimego pochodzenia.
Etnocentryzm konsumencki mierzy się „skalą etnocentryzmu konsumenckiego” (ang. "CET scale", "CETSCALE", "consumer ethnocentrism scale") określającą skłonność do nabywania i preferowania produktów rodzimych w odniesieniu do takich samych produktów pochodzących z rynków zagranicznych.
Występowanie i specyfika.
Ośrodki etnocentryzmu konsumenckiego.
Najsilniejszy etnocentryzm konsumencki występuje w krajach wysoko rozwiniętych. W Europie tendencja ta najsilniej manifestowana jest w Niemczech i Francji. W Azji występuje najsilniej w Korei oraz Japonii.
Polska.
Pierwsze kampanie prowadzone w duchu promocji patriotyzmu konsumenckiego prowadzone były w okresie II RP. Po II wojnie światowej w związku z przynależnością Polski do bloku komunistycznego i pozostawania jej za żelazną kurtyną Polacy zmuszeni byli w większości do zakupu produktów krajowych, ponieważ w Polsce została wprowadzona gospodarka socjalistyczna z ograniczonym i całkowicie kontrolowanym przez państwo eksportem.
Wraz z upadkiem PRL zmieniły się również realia gospodarcze. Zamiast gospodarki kontrolowanej przez państwo wprowadzono gospodarkę kapitalistyczną oraz wolny rynek, w wyniku czego polskie przedsiębiorstwa konkurują z przedsiębiorstwami z innych krajów w skali globalnej. Od roku 1990 w Polsce prowadzonych jest kilka kampanii promujących produkty regionalne jak „Teraz Polska”, „Dobre bo Polskie”, „Polski ślad”, "Swój do swego po swoje" lub program „Doceń polskie”. Realizuje się je poprzez organizację konkursów, w których typowane są produkty o wysokiej jakości użytkowej produkowanych w Polsce oraz wprowadzanie dodatkowych oznakowań umożliwiających ich szybką identyfikację.
W święto niepodległości 11 listopada 2015 polscy informatycy udostępnili darmową aplikację "Pola" sprawdzającą po zeskanowanym kodzie kreskowym kraj pochodzenia produktu oraz udział polskiego kapitału. Program dostępny jest na platformy Android oraz IOS. Partnerem „Poli” są m.in. Centrum Analiz Klubu Jagiellońskiego oraz Instytut Logistyki i Magazynowania, który zapewnia bazę kodów kreskowych i producentów. Inną aplikacją, która również umożliwia sprawdzanie podobnych danych co "Pola," jest opublikowana w kwietniu 2015 roku przez inicjatywę WspieramRozwój.pl aplikacja "Polskie Marki". Wyszukiwanie w niej odbywa się poprzez wpisanie firmy lub całej kategorii, np. „musztardy”. Uwzględnia ona także przedsiębiorstwa usługowe.
Geneza etnocentryzmu konsumenckiego.
Pojęcie etnocentryzmu konsumenckiego jako gospodarczej formy etnocentryzmu zostało zdefiniowane w 1987 roku przez S. Sharma, T. Shimp oraz J. Shin. Według tych autorów etnocentryzm konsumencki to "...przekonanie podzielane przez konsumentów na temat powinności i moralności kupowania artykułów pochodzenia zagranicznego...". Z punktu widzenia konsumentów etnocentrycznych kupowanie produktów zagranicznych jest niewłaściwe, gdyż osłabia gospodarkę krajową powodując wzrost bezrobocia. Towary pochodzenia zagranicznego są więc z zasady odrzucane. Etnocentryczni konsumenci dokonując zakupów kierują się więc nie tylko przesłankami ekonomicznymi czy emocjonalnymi, lecz moralnymi. Konsumenci nieetnocentryczni nie dostrzegają natomiast takiej cechy produktu jak kraj pochodzenia, a w swoich wyborach kierują się innymi cechami produktu. W większości przypadków ich decyzje są też racjonalniejsze z punktu widzenia ich własnej korzyści finansowej.
Etnocentryzm konsumencki cechuje się następującymi właściwościami. Po pierwsze, wywodzi się z troski o własny kraj oraz z obawy o utratę kontroli nad gospodarką, co może być spowodowane importem. Po drugie, zawiera on pobudki skłaniające do zaniechania kupowania produktów pochodzenia zagranicznego. Dla konsumentów o wysokim poziomie etnocentryzmu nabywanie produktów zagranicznych nie stanowi tylko kwestii ekonomicznej, lecz stwarza również problemy natury moralnej. To właśnie zaangażowanie moralne powoduje, że konsumenci w ekstremalnych przypadkach nabywają produkty krajowe, pomimo że ich jakość jest znacznie niższa od produktów importowanych. Po trzecie założyć można, że poziom etnocentryzmu konsumenckiego jest sumą tendencji pojedynczych osób będących częścią danej grupy społecznej. Etnocentryzm konsumencki jest więc formą patriotyzmu gospodarczego w sferze konsumpcji i wynika z troski o własny kraj oraz obawy przed utratą kontroli nad własnym interesem ekonomicznym. Jako zjawisko społeczne jest więc wynikiem świadomych i celowych decyzji. Opiera się on na takich zjawiskach jak:
Natomiast na stopień etnocentryzmu konsumenckiego jednostki mają wpływ czynniki szczegółowe, takie jak cechy:
Skłonność do preferowania przez konsumentów produktów krajowych, nawet w sytuacji, gdy są one gorsze w opinii jednostki która je nabywa powoduje szereg pozytywnych skutków ekonomicznych z punktu widzenia kraju rodzimego. Przyczynia się to do rozwoju produkcji krajowej, tworzy barierę marketingową dla zagranicznych przedsiębiorstw, wpływa na zmniejszenie bezrobocia, zmusza przedsiębiorstwa zagraniczne do inwestowania w kraju. Z drugiej jednak strony powoduje też skutki negatywne do których należą: zahamowanie procesów innowacyjnych w gospodarce, izolowanie gospodarcze kraju, pogorszenie jakości krajowych wyrobów, spadek aktywności marketingowej podmiotów krajowych, brak obiektywizmu polegający na przekonaniu, że krajowe jest zawsze lepsze. Rozmiary skutków etnocentryzmu zależą w dużym stopniu od jego nasilenia. Najbardziej odczuwalne efekty daje środowisko silnie etnocentryczne oraz internacjonalistyczne z tym, że w przypadku tego drugiego efekty są odwrotne.
Pierwsze badania dotyczące etnocentryzmu konsumenckiego przeprowadzili T. Shimp, S. Sharma i J. Shin, poświęcając uwagę opracowaniu i psychometrycznemu testowaniu skali do pomiaru etnocentryzmu. Według poczynionych założeń, omawiana skala służy do pomiarów raczej tendencji niż postawy. Odnosi się ona bardziej do skłonności w reagowaniu na zagraniczne produkty w ogóle niż na konkretnie określony przedmiot. Skala będąca 17 -itemowym kwestionariuszem z zastosowaniem skali Likerta, poddana została testom na reprezentatywnej próbie konsumentów pochodzących z wybranych regionów w USA. Wyniki przeprowadzonych badań wykazały rzetelność skali oraz jednowymiarową strukturę po zastosowaniu konfirmacyjnej analizy czynnikowej. W badaniu, autorzy wykazali wysoką ujemną korelację między ogólną postawą odnośnie do produktów zagranicznego pochodzenia a stopniem etnocentryzmu oraz pozytywny związek między stopniem etnocentryzmu oraz posiadaniem lub zamiarem zakupu samochodu produkcji krajowej. Szczególnie interesujące okazały się wyniki badań dotyczących stopnia etnocentryzmu konsumenckiego w regionach o różnym poziomie zagrożenia bezrobociem. Tendencje etnocentryczne okazały się szczególnie mocne w tych rejonach, gdzie lokalny przemysł zagrożony był konkurencją zagraniczną. Szczególnie wysoki poziom etnocentryzmu odnotowano więc w Detroit, będącym kolebką przemysłu motoryzacyjnego USA, gdzie obawa przed utratą pracy na skutek konkurencji ze strony Japonii powodowała nasilenie zjawiska. Równocześnie Detroit cechuje się w porównaniu do pozostałych badanych regionów homogenicznością społeczeństwa które go zamieszkuje. Efektem tego jest stosunkowo mniejsza interakcja z osobami wywodzącymi się z innych kultur, co wywołuje większą obawę przez „nieznanym". Drugi biegun stanowiło natomiast Los Angeles, rejon mało zagrożony gospodarczo przez przemysł zagraniczny oraz o bardzo wysokim poziomie heterogeniczności społeczeństwa.
Konsekwencje etnocentryzmu konsumenckiego.
Reasumując, konsekwencją etnocentryzmu konsumenckiego jest przecenianie produktów krajowych, deprecjonowanie znaczenia importu oraz poczucie obowiązku moralnego do kupna produktów rodzimych, co w konsekwencji tworzy bariery dla rozwoju handlu na szczeblu międzynarodowym. Z punktu widzenia marketingu pomiar etnocentryzmu konsumenckiego jest istotny z uwagi na to, że jego określony poziom może stanowić skuteczną barierę w osiągnięciu sukcesu na rynkach zagranicznych. Może on być również użyteczny w procesie budowy strategii marketingowej poprzez precyzyjniejsze określenie pozycji produktu za granicą.

</doc>
<doc id="2872820" url="https://pl.wikipedia.org/wiki?curid=2872820" title="Engelsberg">
Engelsberg



</doc>
<doc id="2872821" url="https://pl.wikipedia.org/wiki?curid=2872821" title="Obing">
Obing



</doc>
<doc id="2872824" url="https://pl.wikipedia.org/wiki?curid=2872824" title="Siegsdorf">
Siegsdorf



</doc>
<doc id="2872826" url="https://pl.wikipedia.org/wiki?curid=2872826" title="Operacja Pacyfik">
Operacja Pacyfik

Operacja Pacyfik (org. "Operation Pacific") – amerykański film wojenny z 1951 roku w reż. George Waggnera.
Opis fabuły.
II wojna światowa na Pacyfiku. Załoga amerykańskiego okrętu podwodnego USS „Thunderfish” pod dowództwem kapitana Perry'ego wykonuje patrole bojowe na Pacyfiku. Są to różnego rodzaju misje – podwodniacy atakują japońskie okręty, uczestniczą w ewakuacji sierocińca z jednej z zagrożonych przez japoński najazd wysp. Podczas jednego z patroli, w momencie ataku na japoński statek handlowy, który okazuje się być dobrze uzbrojonym okrętem-pułapką, bohatersko ginie kapitan Perry. Jego miejsce zajmuje dotychczasowy jego zastępca kmdr Gifford, pod którego dowództwem okręt bierze m.in. udział w bitwie w zatoce Leyte i jako pierwszy wykrywa oraz atakuje japoński zespół uderzeniowy zmierzający ku wyspom.
W wojenny kontekst filmu wpleciony jest osobisty wątek dotyczący komdr. Gifforda – jego namiętne uczucie do Mary, jednej z wojskowych pielęgniarek w bazie okrętu w Pearl Harbor.
O filmie.
Głównym konsultantem filmu był adm. Charles A. Lockwood, podczas wojny dowódca amerykańskich sił podwodnych na Pacyfiku.
Film ukazuje wiele autentycznych zdarzeń do których należą m.in. bohaterska śmierć dowódcy okrętu kpt. Perry'ego, której pierwowzorem był wyczyn dowódcy okrętu podwodnego USS "Growler" – kapitana Howarda W. Gilmore'a, który w lutym 1943 roku podczas przypadkowego spotkania z japońskim patrolowcem, ranny na pokładzie swojej jednostki wydał rozkaz zanurzenia, ratując okręt i załogę, a samemu poświęcając życie.
Problemy z wadliwie funkcjonującymi amerykańskimi torpedami ukazane w filmie miały miejsce w rzeczywistości w pierwszej połowie wojny.
Podczas bitwy w Zatoce Leyte pierwszymi które dostrzegły i zaatakowały japoński zespół adm. Kurity były faktycznie amerykańskie okręty podwodne (USS „Darter” i USS „Dace”).

</doc>
<doc id="2872832" url="https://pl.wikipedia.org/wiki?curid=2872832" title="Kościół św. Pawła Apostoła w Drawsku Pomorskim">
Kościół św. Pawła Apostoła w Drawsku Pomorskim

Kościół pw. Świętego Pawła Apostoła w Drawsku Pomorskim – jeden z dwóch rzymskokatolickich kościołów parafialnych w Drawsku Pomorskim, należący do parafii pw. św. Pawła Apostoła w Drawsku Pomorskim, dekanatu Drawsko Pomorskie, diecezji koszalińsko-kołobrzeska, metropolii szczecińsko-kamieńskiej, w powiecie drawskim, w województwie zachodniopomorskim. Mieści się przy ulicy Dworcowej.
Historia.
Świątynia została wybudowana w latach 1928-1929 jako pierwsza świątynia katolicka po reformacji w ówczesnym Dramburgu. Budowla reprezentuje styl neoromański. Przebudowana została z dawnej stajni. Budowniczym kościoła był ksiądz Gerhard Kunze z Berlina. Poświęcona w dniu 30 czerwca 1929 roku. Podczas II wojny światowej kościół szczęśliwie ocalał.
Po II wojnie światowej.
Po 1945 roku był to kościół pomocniczy parafii Zmartwychwstania Pańskiego. Od 1980 samodzielny kościół parafialny. W 1989 budowla została rozbudowana o nowe skrzydło, dobudowane do południowej fasady. We wrześniu 2002 roku kościół otrzymał nowy wystrój wewnętrzny, zamontowano nowy ołtarz i ambonkę, została położona nowa posadzka, tabernakulum i krzyż otrzymały nowe otoczenie, zostały zamontowane nowe sedilia oraz została urządzona nowa kaplica Miłosierdzia Bożego z ornamentyką ścienną i wizerunkiem Chrystusa Miłosiernego.

</doc>
<doc id="2872835" url="https://pl.wikipedia.org/wiki?curid=2872835" title="Fredric Drum">
Fredric Drum

Fredric Drum (ur. prawdopodobnie w latach 50. XX wieku) – norweski smakosz, znawca win, restaurator, detektyw amator i znawca szyfrów oraz martwych języków. Fikcyjna postać stworzona przez twórcę powieści kryminalnych – Gerta Nygårdshauga (w Polsce pod pseudonimem Gert Godeng).
Postać.
Ma 35 lat, jest blondynem, kawalerem początkowo związanym z Geneviéve Brisson, francuzką z Saint-Émilion, poznaną podczas rozwiązywania jednej ze spraw ("Dzban miodu"). Posiada dość krytyczne poglądy społeczne, m.in. popiera ruch związany z młodzieżowym domem "Blitz" - ośrodkiem radykalnej myśli rewolucyjnej. Jest głównym bohaterem w następujących powieściach serii "Krew i wino":
Przez część znajomych nazywany bywa "Pielgrzymem". Przezwisko przylgnęło do niego po przygodzie z kochliwą aktorką Mią Munch, która nazwała go "swoim Pielgrzymem", co zostało odnotowane w prasie bulwarowej.
Wymiary jego ciała wynoszą: wzrost – 182,7 cm, a odległość od podeszwy stopy do pępka – 112,9 cm. Podzielenie pierwszej z tych wartości przez drugą daje wynik 1,618, czyli liczbę Fi – złoty podział.
Smakosz.
Już jako młody człowiek znany był jako jeden z najlepszych kiperów w Oslo, a obecnie jest jednym z najlepszych norweskich znawców win (zyskał tytuł "Grand Connaisseur du Vin"). Współwłaściciel ekskluzywnej restauracji "Kasserollen" w Oslo, przy Frognerveien. Otworzył ją przy współudziale przyjaciela - Torbjøerna Tinderdala (Toba). "Kaserollen" jest "najmniejszą i najbardziej ekskluzywną restauracją w mieście" (sześć stolików, menu dla znawców, zapisy na kilka tygodni wcześniej, rezerwacja wyłącznie telefoniczna). Menu restauracji łączy w sobie francuską wykwintność z duchem eksperymentu kulinarnego. Serwuje się tu też najlepsze światowe wina, sprowadzane osobiście przez Fredrica z odwiedzanych przez niego winnic. "Kasserollen", jako jedyna restauracja w stolicy Norwegii, otrzymała dwie gwiazdki Michelina. Zyski z prowadzenia lokalu rozdzielane są równo pomiędzy wszystkich jego pracowników, bez względu na zajmowane stanowisko, co świadczy o postępowych poglądach społecznych właścicieli. Sam Fredric jest m.in. twórcą nowatorskiego sosu "Jutul", na bazie sera, który zyskał ogromną popularność wśród norweskich szefów kuchni.
Znawca kodów i detektyw.
Głównymi zainteresowaniami Fredrica są martwe języki, symbolika ludów pierwotnych i szyfry. Odbywając służbę wojskową stał się ekspertem w kryptologii. Jest jednym z najlepszych znawców epigrafów na świecie. Pomógł m.in. rozwiązać tajemnicę minojskiego pisma linearnego B i zinterpretował język Majów. Studiował języki obce na Uniwersytecie w Oslo. Praca doktorska, którą pisał, dotyczyła piktogramów oraz symboli prerunicznych i była analizą porównawczą pisma obrazkowego używanego przez ludy okolic koła podbiegunowego. Opracował własne narzędzia pracy, klucze kodowe do języków pierwotnych, tabele kombinacji, równania i wzory odniesień, które pomagały mu rozszyfrowywać różnego rodzaju zapisy, tak historyczne, jak i współczesne.
Wielokrotnie kontuzjowany podczas rozwiązywania zagadek, m.in. ciężko w Kalabrii, gdzie połamał żebra i przebił płuca.
Życie prywatne.
Posiada tajemniczą gwiazdę z kryształu, odnalezioną w Meksyku (na półwyspie Jukatan, w pobliżu jednej ze świątyń Majów), z którą się nie rozstaje (z wyjątkiem "Kodeksu Śmierci", kiedy to odesłał ją do badań naukowych). Traktuje ją jak amulet. Patrząc pod światło, na podstawie zmiennej barwy, jaką wydaje, podejmował niektóre decyzje podczas swoich śledztw i innych wyborów życiowych.
Fredric nie posiada bliskiej rodziny. Jego rodzice nie żyją. Matką była Niemką – miała na imię Rebeka, a ojcem piekarz z Grimstad. Ukończył szkołę gastronomiczną i cały majątek (spadek) przeznaczył na otwarcie restauracji w Oslo. Początkowo nosiła ona nazwę "Pod Gwiazdą Polarną" i była zwykłym lokalem z prostym jedzeniem, np. klopsikami. Dopiero z inspiracji Skarphedina Olsena stała się wykwintnym lokalem "Kaserollen".
Najbliższym żyjącym krewnym jest bratanek – Torstein Drum, zamieszkujący "gdzieś na południu" Norwegii. Jest to osoba bardzo religijna, pełniąca rolę świeckiego kaznodziei, ojciec około siedmiu dzieci (liczba ta nie jest sprecyzowana przez autora). Najlepszym przyjacielem jest natomiast Skarphedin Olsen, jego daleki, "przyszywany" krewny (dziadek Skarphedina był jednocześnie pradziadkiem Fredrica). Był synem przyrodniej kuzynki. Skarphedin pracuje jako detektyw w Centrali Policji Kryminalnej w Oslo i pojawia się w wielu tomach.
Kochanką Druma jest Francuzka – Geneviéve Brisson, poznana w Saint-Émilion (część pierwsza, "Dzban miodu"). Doznała tam poważnych uszkodzeń mózgu (została zatruta). Występuje też w Kodeksie Śmierci, gdzie podlega terapii poprzez muzykę.

</doc>
<doc id="2872850" url="https://pl.wikipedia.org/wiki?curid=2872850" title="James Daly">
James Daly

 
James Joseph Daly (ur. 14 sierpnia 1921 w Nowym Jorku, zm. 14 października 2013 w Huntington w USA) – amerykański duchowny katolicki, biskup pomocniczy Rockville Centre w latach 1977-1996.
Życiorys.
Święcenia kapłańskie otrzymał 22 maja 1948 i inkardynowany został do diecezji brooklińskiej. Do roku 1977 był wikariuszem w parafii św. Bonifacego w Elmont (dzielnica Queensu) w diecezji Rockville Centre (wydzielonej w roku 1957 z diecezji brooklińskiej).
28 lutego 1977 papież Paweł VI mianował go biskupem pomocniczym Rockville Centre ze stolicą tytularną "Castra Nova". Sakry udzielił mu ówczesny zwierzchnik diecezji bp John Raymond McGann. 1 lipca 1996 przeszedł na emeryturę.

</doc>
<doc id="2872851" url="https://pl.wikipedia.org/wiki?curid=2872851" title="Cejlon Brytyjski na Igrzyskach Imperium Brytyjskiego 1938">
Cejlon Brytyjski na Igrzyskach Imperium Brytyjskiego 1938

Cejlon Brytyjski wystartował na Igrzyskach Imperium Brytyjskiego w 1938 roku w Sydney jako jedna z 15 reprezentacji. Była to trzecia edycja tej imprezy sportowej oraz pierwszy start cejlońskich zawodników. Reprezentacja zajęła siódme miejsce w generalnej klasyfikacji medalowej igrzysk, zdobywając jeden złoty medal.
Medale.
Medaliści.
 Boks
Skład reprezentacji.
 Boks
 Lekkoatletyka
 Pływanie

</doc>
<doc id="2872852" url="https://pl.wikipedia.org/wiki?curid=2872852" title="Thymallus vulgaris">
Thymallus vulgaris



</doc>
<doc id="2872853" url="https://pl.wikipedia.org/wiki?curid=2872853" title="Thymallus vexillifer">
Thymallus vexillifer



</doc>
<doc id="2872854" url="https://pl.wikipedia.org/wiki?curid=2872854" title="Thymallus umbrosa">
Thymallus umbrosa



</doc>
<doc id="2872855" url="https://pl.wikipedia.org/wiki?curid=2872855" title="Thymallus thymallus kamensis">
Thymallus thymallus kamensis



</doc>
<doc id="2872856" url="https://pl.wikipedia.org/wiki?curid=2872856" title="Thymallus gymnothorax">
Thymallus gymnothorax



</doc>
<doc id="2872857" url="https://pl.wikipedia.org/wiki?curid=2872857" title="Thymallus gymnogaster">
Thymallus gymnogaster



</doc>
<doc id="2872858" url="https://pl.wikipedia.org/wiki?curid=2872858" title="Thymallus eliani">
Thymallus eliani



</doc>
<doc id="2872859" url="https://pl.wikipedia.org/wiki?curid=2872859" title="Thymallus decorus">
Thymallus decorus



</doc>
<doc id="2872860" url="https://pl.wikipedia.org/wiki?curid=2872860" title="Salmo thymus">
Salmo thymus



</doc>
<doc id="2872861" url="https://pl.wikipedia.org/wiki?curid=2872861" title="Salmo thymallus">
Salmo thymallus



</doc>
<doc id="2872862" url="https://pl.wikipedia.org/wiki?curid=2872862" title="Salmo striatus">
Salmo striatus



</doc>
<doc id="2872864" url="https://pl.wikipedia.org/wiki?curid=2872864" title="Nelma">
Nelma

Nelma ("Stenodus nelma") – gatunek dużej ryby łososiokształtnej, zaliczany do siejowatych (Coregoninae). Wcześniej klasyfikowany był jako podgatunek białorybicy.
Zasięg występowania.
Gatunek anadromiczny, wchodzący do rzek zlewiska Oceanu Arktycznego. W jeziorach tworzy formy osiadłe.
Charakterystyka.
Dorasta do 1,5 m długości. Osiąga masę 40 kg.
Rozmnażanie.
Dojrzałość płciową osiąga po siedmiu latach. Na czas tarła wędruje w górę rzek płynąc na odległość dochodzącą do 4 000 km. Tarło odbywa nad piaszczystym lub żwirowym podłożem na głębokości 2–3 m. Pierwszym pokarmem narybku jest plankton. Później zjada pokarm pobierany z dna, a od 2. roku przechodzi na drapieżny tryb życia.
Znaczenie gospodarcze.
Nelma ma duże znaczenie dla gospodarki rybnej. Dostarcza mięsa o wysokiej jakości.

</doc>
<doc id="2872868" url="https://pl.wikipedia.org/wiki?curid=2872868" title="Fidżi na Igrzyskach Imperium Brytyjskiego 1938">
Fidżi na Igrzyskach Imperium Brytyjskiego 1938

Fidżi wystartowało na Igrzyskach Imperium Brytyjskiego w 1938 roku w Sydney jako jedna z 15 reprezentacji. Była to trzecia edycja tej imprezy sportowej oraz pierwszy start fidżyjskich zawodników. Reprezentacja składała się z sześciu zawodników. Reprezentanci Fidżi nie zdobyli żadnego medalu.
Skład reprezentacji.
 Bowls

</doc>
<doc id="2872869" url="https://pl.wikipedia.org/wiki?curid=2872869" title="Pēterburgas Avīzes">
Pēterburgas Avīzes

Pēterburgas Avīzes (według starej ortografii łotewskiej: "Peterburgas awises", łot. "Gazeta Petersburska") – czasopismo literacko-kulturalne, ukazujące się w Petersburgu od 1862 do 26 lipca 1865 r. Główny organ ruchu młodołotewskiego.
Wydawcą tygodnika był Krišjānis Valdemārs (1825–1891) główny ideolog Młodych Łotyszy. Funkcję redaktora naczelnego objął w 1862 r. Juris Alunāns (1832–1864), jednak ze względu na postępującą chorobę (gruźlica) musiał wkrótce ustąpić. Rolę tę pełnił później Krišjānis Barons (1835–1923). 
W piśmie publikowane były artykuły omawiające zjawiska społeczne, polityczne, gospodarcze i kulturalne. Na łamach tygodnika utwory literackie (opowiadania i poezje) zamieszczali m.in. Krišjānis Barons, Kaspars Daugulis (1843–1903) i Jānis Ruģēns (1817–1876). Pismo, choć ukazywało się jedynie przez trzy lata, odegrało ogromną rolę w rozwoju łotewskiej kultury narodowej oraz łotewskiego języka literackiego.

</doc>
<doc id="2872875" url="https://pl.wikipedia.org/wiki?curid=2872875" title="Donnell Young">
Donnell Young

Donnell Brooks Young (ur. 25 kwietnia 1888 w Hanover, zm. 28 lipca 1989 w Hingham) − amerykański lekkoatleta specjalizujący się w biegach sprinterskich, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w dwóch konkurencjach lekkoatletycznych. W biegu na 200 metrów dotarł do finału, gdzie z czasem 22,3 sek. zajął szóste miejsce. W biegu na 400 metrów został zdyskwalifikowany w biegu półfinałowym.
Rekordy życiowe: 100 jardów – 10.0 (1912); 200 metrów – 21.9 (1912); 440 jardów – 48.8 (1911).

</doc>
<doc id="2872877" url="https://pl.wikipedia.org/wiki?curid=2872877" title="Diane Arkenstone">
Diane Arkenstone

Diane Arkenstone – amerykańska kompozytorka i wokalistka muzyki new age.
Życiorys.
Diane Arkenstone napisała swój pierwszy utwór w wieku trzech lat, w wieku siedmiu lat rozpoczęła grę na gitarze. Jej pierwszy album "Jewel in the Sun" wydany w październiku 2002 roku, dotarł w 2005 roku do 11. miejsca Billboardu.
Muzyka Diane obejmuje wiele rodzajów gatunków od muzyki celtyckiej, przez trance, world music, po techno, rock i folk.
Z mężem Davidem Arkenstone założyła wytwórnię Neo Pacifica. Od 2001 roku prowadzi jednak karierę solową.

</doc>
<doc id="2872878" url="https://pl.wikipedia.org/wiki?curid=2872878" title="Carl Cooke">
Carl Cooke

Carl Clement Cooke (ur. 25 sierpnia 1889 w Columbus, zm. 28 lipca 1971 tamże) − amerykański lekkoatleta specjalizujący się w biegach sprinterskich, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w dwóch konkurencjach lekkoatletycznych. W biegu na 200 metrów odpadł w fazie półfinałowej. Cooke był także członkiem amerykańskiej sztafety 4 × 100 metrów, która została zdyskwalifikowana w półfinale za przekroczenie strefy zmian (w eliminacjach Amerykanie z Cookiem na ostatniej zmianie ustanowili wynikiem 43,7 rekord kraju i rekord olimpijski).
W 1911 i 1913 zajmował drugie miejsce w biegu na 220 jardów podczas mistrzostw USA.

</doc>
<doc id="2872880" url="https://pl.wikipedia.org/wiki?curid=2872880" title="Daniela Zabłocka">
Daniela Zabłocka

Daniela Zabłocka (ur. 3 kwietnia 1949 w Łodzi) – polska aktorka, piosenkarka, kompozytorka i autorka tekstów, artystka kabaretowa.
Życiorys.
Śpiewa od najmłodszych lat, pobierała lekcje śpiewu u prof. Jerzego Salskiego. W 1980 roku emigrowała do Australii, gdzie rozwijała karierę muzyczną. Założycielka kabaret „Pod kangurem” w Sydney. W 1994 roku wróciła do Polski, nagrywają 6 kaset z gatunku disco polo. Była gościem wielu programów telewizyjnych: „Na każdy temat” Mariusza Szczygły w TV Polsat, „Rozmowy w toku” Ewy Drzyzgi i reality show Bar na antenie Polsatu.
W 2006 bez powodzenia kandydowała do rady miejskiej w Łodzi z listy KWW "Lepsza Łódź" Waldemara Bohdanowicza.
Od 2012 roku jest jednym z 9 członków wybranych do Miejskiej Rady Seniorów w Łodzi.
Dyskografia.
Albumy studyjne

</doc>
<doc id="2872884" url="https://pl.wikipedia.org/wiki?curid=2872884" title="Kościół Wniebowzięcia Najświętszej Maryi Panny w Złocieńcu">
Kościół Wniebowzięcia Najświętszej Maryi Panny w Złocieńcu

Kościół Wniebowzięcia Najświętszej Maryi Panny w Złocieńcu – rzymskokatolicki kościół parafialny należący do parafii Wniebowzięcia Najświętszej Maryi Panny w Złocieńcu, dekanatu Drawsko Pomorskie, diecezji koszalińsko-kołobrzeska, metropolii szczecińsko-kamieńskiej, w Złocieńcu, w gminie Złocieniec, w powiecie drawskim, w województwie zachodniopomorskim. Mieści się przy ulicy Bohaterów Warszawy.
Historia.
Świątynia została wybudowana zapewne w XV wieku w tak zwanym stylu zakonnego gotyku. W 1529 roku wieża została pokryta dachem z miedzi. W połowie XVI wieku kościół otrzymał organy. Gdy na Pomorzu nastała reformacja, świątynię przejęli luteranie. W 1658 roku w czasie pożaru, zostało zniszczenie gotyckie sklepienie wewnątrz świątyni, nie zostało ono już nigdy odbudowane. 
W latach 1847 – 1849 budowla została zmodernizowana, ale zostały przez te prace zniszczone historyczne detale i pamiątki. Frontowa część wieży została obmurowana gładką, nieefektowną ścianą, zostały usunięte zewnętrzne przypory, a we wszystkich oknach zostały usunięte gotyckie łuki. Szarym tynkiem został przykryty wspaniały kamień klasztorny. W 1879 roku zostały usunięte ruiny starej wieży kościelnej i została wybudowana nowa w stylu neogotyckim z zegarem. 
W latach 1936 – 1937 budowla została wyremontowana. Prace były skupione na wieżę. Zostały usunięte narożne wieżyczki, znajdujące się na wysokości zegara. Cztery mieszczące się wzdłuż wieży przypory zostały zakończone na wysokości zegara przez trywialne, płaskie daszki. Dolna krawędź wieży została wyrównana, przez co straciła dawną formę. Dawniej smukła, lekka wieża miała teraz kształt masywny i przysadzisty. Zostało odnowione również wnętrze budowli. Ściany na kolor błękitny zostały pomalowane oraz zostały dodane piękne matowo – złote elementy na stropie – nad chórem i amboną przez szczecińskiego malarza obiektów sakralnych Hoffmana. Posadzka została pokryta klinkierem produkowanym w cegielniach w ówczesnym Falkenburgu. W marcu 1937 roku została poświęcona odnowiona świątynia. 
Po II wojnie światowej.
Od maja 1945 roku kościół ponownie jest używany przez katolików. Po pożarze w 1981 roku zostały usunięte balkony w świątyni, została odnowiona elewacja, zostało zamurowane wejście do krypty pod ołtarzem mieszczącej grobowiec rodziny von Borcke z XVIII stulecia i w prezbiterium zamontowano nowe witraże. Drewniane: strop i posadzka zostały zamienione na betonowe. 
13 września 1984 roku rozpoczęto montowanie nowych organów, które poświęcono w dniu 23 grudnia tego samego roku. Prace te były wykonywane podczas urzędowania księdza proboszcza Mieczysława Sarneckiego. W dniu 16 maja 1985 roku świątynia została konsekrowana przez biskupa koszalińsko-kołobrzeskiego Ignacego Jeża. 
W latach 1994-1997 została zmieniona fasada kościoła podczas urzędowania proboszcza ks. Leonarda Bandosza CR. W dniu 23 listopada 2003 roku chór muzyczny został ozdobiony witrażem św. Cecylii, natomiast w 2006 roku kaplica Matki Boskiej Ostrobramskiej otrzymała witraż św. Jana Pawła II.

</doc>
<doc id="2872886" url="https://pl.wikipedia.org/wiki?curid=2872886" title="Liopsetta">
Liopsetta

Liopsetta – rodzaj ryb z rodziny flądrowatych.
Występowanie.
Wody słone, półsłone i słodkie gdzie może wchodzić w dolne rejony rzek.
Klasyfikacja.
Gatunki zaliczane do tego rodzaju:

</doc>
<doc id="2872887" url="https://pl.wikipedia.org/wiki?curid=2872887" title="Euchalarodus">
Euchalarodus



</doc>
<doc id="2872889" url="https://pl.wikipedia.org/wiki?curid=2872889" title="NorNed">
NorNed

NorNed to podwodna linia kablowa wysokiego napięcia prądu stałego (HVDC) o długości 576 km pomiędzy miejscowością Feda w Norwegii a portem Eemshaven w Holandii.
NorNed to najdłuższy podmorski kabel do przesyłu prądu elektrycznego na świecie. Linia została otwarta w 2008 r. i może przewodzić prąd mocy 700 MW przy napięciu ±450 kV. Projekt został zrealizowany za 600 mln euro wspólnie przez Statnett, norweskiego operatora systemu transmisyjnego i jego holenderskiego odpowiednika TenneT.

</doc>
<doc id="2872890" url="https://pl.wikipedia.org/wiki?curid=2872890" title="Sporting Praia">
Sporting Praia

Sporting Clube da Praia (wym. ) – klub sportowy z Republiki Zielonego Przylądka, mający siedzibę w stolicy kraju Praia. Znany przede wszystkim z utytułowanej sekcji piłkarskiej.
Historia.
Chronologia nazw: 
Klub sportowy Sporting Clube da Praia został założony w mieście Praia 2 grudnia 1929 roku, jako 20. filia lizbońskiego Sporting Clube de Portugal. Od klubu macierzystego Sporting Praia przejął herb (lew na zielonej tarczy), zielono-białe barwy oraz pasiaste stroje. Swoje mecze rozgrywa na ośmiotysięcznym Estádio da Várzea.
Sporting występuje w grupie południowej ligi wyspy Santiago, której zwycięzca walczy następnie o tytuł mistrzowski z triumfatorami lig pozostałych wysp.
Stadion.
Klub rozgrywa swoje mecze domowe na stadionie Estádio da Várzea w Praia, który może pomieścić 8,000 widzów.
Znani zawodnicy.
"Na niniejszej liście znajdują się uczestnicy Pucharu Narodów Afryki występujący w przeszłości w Sportingu Praia".

</doc>
<doc id="2872891" url="https://pl.wikipedia.org/wiki?curid=2872891" title="Sporting Clube da Praia">
Sporting Clube da Praia



</doc>
<doc id="2872892" url="https://pl.wikipedia.org/wiki?curid=2872892" title="Sporting Clube Praia">
Sporting Clube Praia



</doc>
<doc id="2872893" url="https://pl.wikipedia.org/wiki?curid=2872893" title="Salmo ohridanus">
Salmo ohridanus



</doc>
<doc id="2872897" url="https://pl.wikipedia.org/wiki?curid=2872897" title="Salmothymus ohridanus">
Salmothymus ohridanus



</doc>
<doc id="2872898" url="https://pl.wikipedia.org/wiki?curid=2872898" title="Emilio Estrada">
Emilio Estrada

Emilio Estrada Carmona (ur. 28 maja 1855, zm. 21 grudnia 1911) – prezydent Ekwadoru od września 1911 do śmierci.
Należał do zwolenników byłego prezydenta, generała Eloya Alfaro, jednak wkrótce po objęciu władzy wypowiedział mu posłuszeństwo.

</doc>
<doc id="2872904" url="https://pl.wikipedia.org/wiki?curid=2872904" title="Karlen Mkrtczjan">
Karlen Mkrtczjan



</doc>
<doc id="2872906" url="https://pl.wikipedia.org/wiki?curid=2872906" title="Artur Mkrtczian">
Artur Mkrtczian



</doc>
<doc id="2872907" url="https://pl.wikipedia.org/wiki?curid=2872907" title="Lilit Mkrtczian">
Lilit Mkrtczian



</doc>
<doc id="2872909" url="https://pl.wikipedia.org/wiki?curid=2872909" title="Girl on Fire">
Girl on Fire

Girl on Fire – piąty album studyjny amerykańskiej piosenkarki Alicii Keys, wydany 22 listopada 2012 roku przez wytwórnię RCA Records. Album zadebiutował na szczycie notowania Billboard 200, sprzedając się w pierwszym tygodniu w ilości 159. tysięcy egzemplarzy i stał się tym samym piątym albumem numer jeden w karierze piosenkarki. W Polsce album dotarł do 17. miejsca na liście OLiS oraz zdobył status złotej płyty. Pierwszym singlem został utwór „Girl on Fire”, który dotarł do 11. miejsca na liście Billboard Hot 100.

</doc>
<doc id="2872912" url="https://pl.wikipedia.org/wiki?curid=2872912" title="Silent Love (Open My Heart)/Be with U">
Silent Love (Open My Heart)/Be with U

Silent love ~open my heart~/BE WITH Ü – dwudziesty siódmy singel japońskiej piosenkarki Mai Kuraki, wydany 28 listopada 2007 roku. Limitowana edycja zawierała dodatkowo DVD z utworem "Feel fine! ~acoustic live ver.~". Osiągnął 9 pozycję w rankingu Oricon i pozostał na liście przez 6 tygodni, sprzedał się w nakładzie egzemplarzy.

</doc>
<doc id="2872913" url="https://pl.wikipedia.org/wiki?curid=2872913" title="Podstawczaki trzęsakopodobne">
Podstawczaki trzęsakopodobne



</doc>
<doc id="2872922" url="https://pl.wikipedia.org/wiki?curid=2872922" title="Konklawe 2013">
Konklawe 2013

Konklawe 12–13 marca 2013 – zgromadzenie kardynałów zwołane w związku z rezygnacją papieża Benedykta XVI, która nastąpiła 28 lutego 2013 i zakończone wyborem pierwszego papieża z Ameryki Południowej, prymasa Argentyny Jorge Mario Bergoglio, który przyjął imię Franciszek.
Zapowiedź konklawe.
11 lutego 2013 Benedykt XVI zapowiedział, że 28 lutego 2013 o godzinie 20:00 złoży rezygnację ze sprawowania urzędu papieża. Po tej dacie nastąpił okres "sede vacante". Dnia 8 marca 2013 roku na popołudniowej kongregacji kardynałowie ustalili datę konklawe na 12 marca 2013 roku. 13 marca 2013 r. konklawe zakończyło się krótko przed 19:00 czasu rzymskiego.
"Normas nonnullas".
25 lutego 2013, jeszcze przed ustąpieniem, Benedykt XVI ogłosił podpisane 22 lutego motu proprio "Normas nonnullas", modyfikujące niektóre postanowienia konstytucji Jana Pawła II Universi Dominici gregis z 1996 roku o wyborze papieża. Zgodnie z konstytucją, po nastaniu "sede vacante," kardynałowie zobowiązani byli czekać co najmniej 15 dni na przybycie wszystkich uprawnionych do głosowania. Benedykt XVI zarządził, że Kolegium Kardynalskie może zadecydować o rozpoczęciu obrad konklawe wcześniej, jeśli wszyscy kardynałowie elektorzy przybędą do Rzymu.
Przygotowania do konklawe.
4 marca rozpoczęły się obrady Kolegium Kardynalskiego w ramach tzw. kongregacji generalnych. W pierwszym zebraniu uczestniczyło 142 kardynałów, w tym 103 elektorów. Wylosowano też wtedy pierwszy skład kongregacji partykularnej (oprócz kamerlinga Tarcisia Bertone w jej skład weszli: Giovanni Battista Re, Crescenzio Sepe i Franc Rodé). Pozostałych 12 elektorów dotarło do 7 marca (dwóch innych już wcześniej zapowiedziało swoją absencję). 5 marca Kolegium Kardynalskie wysłało telegram z podziękowaniami do emerytowanego papieża Benedykta XVI. 7 marca na piątej kongregacji generalnej zostali wylosowani kolejni trzej asystenci kamerlinga, którzy zmienili poprzednich asystentów w kongregacji partykularnej: Béchara Boutros Raï, Laurent Monsengwo Pasinya i Velasio De Paolis. 8 marca kardynałowie zadecydowali, że konklawe rozpocznie się dnia 12 marca. Tego samego dnia uznali także za usprawiedliwioną nieobecność indonezyjskiego kardynała Juliusa Darmaatmadja z przyczyn zdrowotnych oraz szkockiego kardynała Keitha O’Briena, jak to określono, „z przyczyn osobistych”. 11 marca nastąpiła ostatnia wymiana składu kongregacji partykularnej. Asystentami kamerlinga zostali wylosowani: Antoni Naguib, Marc Ouellet i Francesco Monterisi.
Według doniesień włoskiej prasy, podczas obrad zarysował się podział między kardynałami kurialnymi a kardynałami będącymi ordynariuszami diecezji, wśród których wyróżniała się grupa kardynałów ze Stanów Zjednoczonych. Ci pierwsi mieli dążyć do szybkiego rozpoczęcia konklawe, podczas gdy ci drudzy uważali, że potrzebują więcej informacji na temat stanu Kościoła. Szczególne emocje budził raport trójki kardynałów, sporządzony pod koniec 2012 roku na polecenie Benedykta XVI w związku z tzw. aferą Vatileaks. Ustępujący papież zabronił ujawniania jego treści przed lub w trakcie konklawe, zezwolił jednak autorom na omawianie podniesionych w nim kwestii. Według włoskiej prasy, wśród kurialistów występował podział na stronników ówczesnego sekretarza stanu Tarcisio Bertone i jego poprzednika, nienależącego już do grona elektorów Angelo Sodano, jednak obie te grupy miały dojść do porozumienia na czas sediswakancji.
Papabili.
Kardynałowie, zgodnie z obyczajem, nie wypowiadali się publicznie na temat konkretnych kandydatur. Nieliczni spośród nich w rozmowach z dziennikarzami wskazywali jedynie ogólnikowo, że nowy papież powinien być w wieku ok. 60–70 lat, pełen energii, zdolny do zreformowania Kurii oraz podjęcia wyzwań współczesnego świata.
Więcej szczegółów na temat kandydatów podawała włoska prasa. Początkowo sugerowano, że popularność zyskuje idea papieża spoza Europy, a za tą opcją mieli się opowiadać w szczególności kardynałowie ze Stanów Zjednoczonych. Jednakże już po rozpoczęciu sediswakancji i kilku dniach obrad kardynałów na kongregacjach prasa włoska informowała, że przynajmniej pierwsze głosowania zapowiadają się na starcie kandydatur arcybiskupa Mediolanu Angelo Scoli (ur. 1941) i arcybiskupa São Paulo Odilo Scherera (ur. 1949). Grupa zwolenników Scoli miała liczyć około 40 kardynałów, głównie biskupów diecezjalnych z Europy i Ameryki oraz reprezentantów katolickich kościołów wschodnich. Z kolei Scherer miał zostać kandydatem „frakcji kurialnej”, gdyż był w przeszłości bliskim współpracownikiem kardynała Giovanni Battisty Re, emerytowanego prefekta Kongregacji ds. Biskupów. Jako kandydatów mogących liczyć na realne poparcie wśród elektorów wskazano także m.in. włoskich kurialistów Mauro Piacenzę i Gianfranco Ravasiego (współpracowników kardynała Bertone), kanadyjskiego kurialistę Marca Ouelleta, prymasa Węgier Petera Erdő, kurialistę z Ghany Petera Turksona, a także Amerykanów Dolana z Nowego Jorku i O’Malleya z Bostonu, Argentyńczyka Jorge Bergoglio z Buenos Aires, czy kardynała Ranijtha, arcybiskupa Colombo na Sri Lance. Szczególnie mocną pozycję, oprócz Scoli i Scherera, mieli uzyskać Dolan, Ouellet i Ravasi, podczas gdy kandydatury prymasa Węgier i arcybiskupa Bostonu postrzegano raczej jako rezerwowe.
W przededniu konklawe pojawiły się informacje, że Scola może liczyć na ok. 35-40 głosów, Scherer na ok. 25 głosów, a Ouellet na ok. 12 głosów.
Konklawe.
12 marca 2013 o godzinie 10:00 czasu miejscowego w bazylice watykańskiej odprawiona została msza "Pro eligendo Romano Pontifice". Mszy przewodniczył 85-letni dziekan Kolegium Kardynalskiego Angelo Sodano, który także wygłosił homilię. O godzinie 16:30 wszyscy kardynałowie zgromadzili się w Cappella Paolina, skąd przeszli procesją do kaplicy Sykstyńskiej pod przewodnictwem kard. Giovanniego Battisty Re, pierwszego rangą wśród kardynałów elektorów. Tam o godzinie 16:50, po odprawieniu wstępnych obrzędów, kardynałowie zaczęli składać przysięgę, kładąc prawą rękę na ewangeliarzu i wypowiadając na głos do mikrofonu łacińską formułę. O 17:32 Guido Marini wygłosił formułę extra omnes, po czym osoby niebiorące udziału w konklawe opuściły kaplicę. Poza kardynałami elektorami w środku pozostał jedynie ks. Marini oraz kardynał Prosper Grech, który wygłosił medytację dla kardynałów. Po wyjściu Mariniego i Grecha rozpoczęło się pierwsze głosowanie.
Biały dym pojawił się o godz. 19:06 czasu rzymskiego, niedługo potem zaczęły bić dzwony. Nowym papieżem w piątym głosowaniu został wybrany 76-letni argentyński kardynał Jorge Mario Bergoglio, który przyjął imię Franciszek. Jest on pierwszym papieżem z Argentyny i którejkolwiek z Ameryk. Jest także pierwszym jezuitą wybranym na ten urząd. Kardynał protodiakon Jean-Louis Tauran wygłosił formułę Habemus papam o godz. 20:12, a dziesięć minut później nowy papież wygłosił pierwsze przemówienie i udzielił błogosławieństwa Urbi et Orbi.
Według niepotwierdzonych informacji podawanych przez włoską prasę już po konklawe, kardynał Bergoglio od samego początku uzyskał znaczną liczbę głosów i w każdym kolejnym głosowaniu odnotowywał wzrost poparcia. Natomiast faworyzowany w ostatnich dniach przed konklawe kardynał Scola już w pierwszym głosowaniu miał otrzymać znacznie mniej głosów niż oczekiwano. Również kandydatury Scherera i Ouelleta miały się okazać nieco przeszacowane, a ich zwolennicy, podobnie jak głosujący na mniej liczących się kandydatów, stopniowo przerzucali swe głosy na arcybiskupa Buenos Aires. Mimo to, w pierwszych trzech turach głosy elektorów były mocno rozproszone i nie dawały Argentyńczykowi wyraźnej przewagi. Decydujące miało się okazać opowiedzenie się po stronie Bergoglia wpływowych elektorów z Kurii Rzymskiej, mianowicie kardynała Bertone i kardynała Re, w przerwie pomiędzy trzecim a czwartym głosowaniem. Z rekonstrukcji tej wynika, że o zwycięstwie Bergoglia zadecydował sojusz „frakcji kurialnej” z kardynałami diecezjalnymi z krajów Trzeciego Świata. Według prasowych doniesień w ostatnim głosowaniu Bergoglio miał dostać co najmniej 90 głosów przy 77 wymaganych.
Powyższe informacje częściowo potwierdzają wypowiedzi brazylijskich kardynałów Raymunda Damasceno Assisa oraz Geralda Majella Agnelo. Ten pierwszy w rozmowie z dziennikarzami dał do zrozumienia, że Angelo Scola uzyskał mniej głosów niż prognozowano przed konklawe oraz że Bergoglio otrzymał silne wsparcie ze strony latynoamerykańskich elektorów. Z kolei Geraldo Majella Agnelo potwierdził, że Bergoglio otrzymał więcej niż wymagane minimum.
W biografii o nowym papieżu pt. "„Franciszek, życie i rewolucja”" argentyńska dziennikarka Elisabetta Pique pisze o kilku szczegółach konklawe powołując się na samego papieża Bergoglio. Autorka twierdzi, że w pierwszej turze głosowania kard. Scola otrzymał ok. 30 głosów, a kard. Bergoglio 25 ze 115 uprawnionych do głosowania purpuratów. W czasie głosowania drugiego dnia liczba głosów na arcybiskupa Buenos Aires zrównała się z liczbą głosów oddaną na włoskiego purpurata. W czwartym głosowaniu kard. Bergoglio nie otrzymał wymaganej większości 77 głosów. „Piąta runda została unieważniona. W urnie znalazło się zbyt wiele kart do głosowania, gdyż dwie z nich skleiły się. Nie były nawet liczone i od razu je spalono” - pisze Pique. Natomiast w szóstym i zarazem ostatnim głosowaniu kard. Bergoglio otrzymał ok. 90 głosów.
Kardynałowie według porządku stopni i starszeństwa.
Do Kolegium Kardynalskiego należało 207 kardynałów, z czego 117 miało uprawnienia elektorskie. Nominatów Benedykta XVI było 83, nominatów Jana Pawła II było 122, a dwóch kardynałów zostało mianowanych jeszcze przez Pawła VI.
Kardynałowie elektorzy biorący udział w konklawe.
Spośród 117 elektorów 67 zostało mianowanych przez Benedykta XVI, a 50 przez Jana Pawła II. Na konklawe przybyło jednak 115, w tym 67 z nominacji Benedykta XVI i 48 z nominacji Jana Pawła II.
Nieobecni elektorzy.
Dwóch kardynałów mianowanych przez Jana Pawła II nie przybyło na konklawe:
W przypadku indonezyjskiego kardynała przyczyną absencji był stan jego zdrowia, natomiast były prymas Szkocji zrezygnował z udziału ze względu na wysuwane wobec niego zarzuty natury obyczajowej.
Kardynałowie wykluczeni z głosowania z racji wieku.
90 kardynałów nie miało prawa do udziału w konklawe z powodu ukończenia 80. roku życia. Było wśród nich 16 nominatów Benedykta XVI, 72 nominatów Jana Pawła II i 2 nominatów Pawła VI.
Kardynałowie diakoni (14).
Kardynał Prosper Grech z Malty, choć z racji wieku nie miał czynnego prawa wyborczego, został wyznaczony do prowadzenia medytacji w trakcie konklawe dla kardynałów elektorów.
Uczestnicy konklawe według wieku i pochodzenia.
Kardynałowie według krajów

</doc>
<doc id="2872925" url="https://pl.wikipedia.org/wiki?curid=2872925" title="Sobór Wniebowstąpienia Pańskiego w Nowoczerkasku">
Sobór Wniebowstąpienia Pańskiego w Nowoczerkasku

Sobór Wniebowstąpienia Pańskiego (sobór Wozniesieński) – prawosławny sobór w Nowoczerkasku, katedra eparchii rostowskiej i nowoczerkaskiej, katedra polowa Kozaków dońskich, miejsce pochówku kozackich atamanów: M. Płatowa, W. Orłowa-Denisowa, J. Bakłanowa i I. Jefriemowa.
Historia.
Budowa i pierwsze lata funkcjonowania.
Do założenia Nowoczerkaska główną cerkwią Kozaków dońskich był wojskowy sobór Zmartwychwstania w Czerkasku. Kamień węgielny nowej świątyni dla nowo założonego miasta wmurowano w święto Wniebowstąpienia Pańskiego . Początkowo jednak skonstruowano tymczasową budowlę drewnianą. Projekt murowanej świątyni, na prośbę M. Płatowa opracował Luigi Rusca (Алоизий Руска), włoski architekt działający w Rosji. Prace budowlane według tego projektu rozpoczęto 1 października 1811, wznosząc wszelako świątynię pod wezwaniem św. Aleksandra Newskiego, w ten bowiem sposób chciano uhonorować cara Aleksandra I, uchodzącego za protektora Kozaków dońskich.
Faktycznie budowa rozpoczęła się na dobre w 1816, ale i potem była kilkakrotnie przerywana (m.in. z powodu braku materiałów czy zawalenia się części wzniesionej konstrukcji w 1846).
W latach 1850–1869 prowadzono budowę soboru według nowego planu architekta Iwana Walprede (Иван Вальпреде). Uroczyste rozpoczęcie prac nad realizacją drugiej wersji świątyni uświetnili cesarzewicz i jednocześnie ataman wszystkich wojsk kozackich Aleksander Mikołajewicz wraz z małżonką Marią, ataman nakaźny wojska dońskiego Michaił Chomutow oraz biskup doński i nowoczerkaski Jan (Dobrozrakow). Także podczas budowy nowego wariantu soboru doszło do podobnej jak poprzednio katastrofy – przy wznoszeniu głównej kopuły zawaliła się część cerkwi (1863).
Autorem trzeciej wersji świątyni został w 1891 Aleksandr Jaszczenko. Ostatecznie budowę zakończono w 1904. Oczekując zapowiadanego przybycia cara, otwarto jedynie cerkiew Opieki Matki Bożej (Pokrowską) w dolnej kondygnacji. Poświęcenia soboru pod wezwaniem Wniebowstąpienia Pańskiego odbyło się z udziałem biskupa dońskiego i nowoczerkaskiego Atanazego, biskupa aksajskiego Jana, atamana nakaźnego, duchowieństwa, generalicji i ogółu Kozaków dońskich. Choć na uroczystość wybrano dzień urodzin cara, Mikołaj II nie przybył mimo zapowiedzi składanych m.in. podczas wymarszu 4 Dywizji Kozaków Dońskich na wojnę rosyjsko-japońską. 
Budowany przez prawie sto lat sobór miał wszystkie kopuły pokryte czerwonym złotem, a krzyż na głównej kopule inkrustowano sprowadzonym z Czech kryształem górskim. Mająca 74,6 m wysokości świątynia stała się jedną z najwyższych cerkwi w Rosji. 
W latach 1903–1923 klucznikiem katedry i skarbnikiem miejscowego bractwa był Zachariasz (Łobow).
W okresie przygotowań do obchodów setnej rocznicy wojny ojczyźnianej i zwycięstwa nad Napoleonem zdecydowano, by w soborze Wniebowstąpienia Pańskiego umieścić prochy kozackich bohaterów tamtego okresu, atamanów M. Płatowa, W. Orłowa-Denisowa, J. Bakłanowa i I. Jefriemowa. Stało się to w 1911, głównie z inicjatywy środowisk kozackich, które musiały pokonać początkowy opór Świątobliwego Synodu Rządzącego. Władze cerkiewne argumentowały, że krypty soboru są zbyt małe, aby pomieścić licznych kozackich przywódców z dawnych czasów, przeznaczone są natomiast dla przyszłych zasłużonych.
Po wybuchu I wojny światowej doszło do jeszcze jednego znaczącego wydarzenia w dziejach świątyni – Nowoczerkask odwiedził Mikołaj II Romanow. Po wizytach w szpitalach i lazaretach cesarz przybył do soboru, gdzie został powitany przez miejscowe duchowieństwo z i mieszkańców zgromadzonych na placu przed katedrą. 
Czasy władzy radzieckiej.
Po wybuchu rewolucji październikowej sobór funkcjonował jako świątynia, zarówno w okresie władzy białych Kozaków: Aleksieja Kaledina oraz przywódców Republiki Dońskiej: Piotr Krasnowa i Afrikana Bogajewskiego, jak i w pierwszych kilkunastu latach rządów bolszewików. Zmiany nastąpiły dopiero w okresie nasilenia działań antyreligijnych. W 1934 sobór Wniebowstąpienia Pańskiego, nazywany „drugim słońcem Donu”, został pozbawiony pozłacanego dachu miedzianego, który miał być zastąpiony blachą żelazną. Tymczasem jednak przez kilka lat świątynia niszczała narażona na działanie czynników atmosferycznych. W tymże 1934 została zamknięta i zamieniona na magazyn. 
Sobór ponownie otwarto w 1942, w okresie niemieckiej okupacji, gdy stał się katedrą zreorganizowanej przez bp. Mikołaja eparchii rostowskiej i cerkwią wojskową Kozackiego Stanu, kolaboranckiej formacji pod dowództwem atamana marszowego Siergieja Pawłowa. Po opuszczeniu Nowoczerkaska przez Niemców i ich kozackich sojuszników sobór funkcjonował nadal jako świątynia. 
W czasach władzy radzieckiej w pomieszczeniach piwnicznych znajdował się jednak magazyn żywności, na górze zaś odbywały się nabożeństwa. W okresie powojennym dokonano także pewnych prac remontowych.
Dzieje najnowsze.
Powrót do świetności soboru nastąpił po upadku ZSRR, wraz z odrodzeniem życia religijnego i ruchu kozackiego w Rosji. W 2001 rozpoczął się generalny remont budynku. W 2005, w dwusetną rocznicę założenia Nowoczerkaska i w stulecie otwarcia soboru zakończono prace nad restauracją elewacji świątyni. Fasadę oświetlono i wyposażono w specjalny system do projekcji scen biblijnych. W latach 2010–2011 kopuły ponownie pokryto złotem, a krzyż wyłożono kryształem górskim.
W 2014 patriarcha moskiewski i całej Rusi Cyryl nadał świątyni szczególny status patriarszego soboru wszystkich Kozaków.

</doc>
<doc id="2872927" url="https://pl.wikipedia.org/wiki?curid=2872927" title="Spray gaśniczy">
Spray gaśniczy

Spray gaśniczy – podręczne, przenośne urządzenie gaśnicze, przeznaczone do gaszenia pożarów grup A i B, w tym urządzeń elektrycznych pod napięciem do 1 kV oraz tłuszczy jadalnych. Środkiem gaśniczym zastosowanym w sprayu jest 1-procentowy, wodny roztwór pianotwórczej substancji typu AFFF. Dostępny na polskim rynku od 1999 roku.
Działanie.
Gaszona powierzchnia pokrywana jest warstwą piany, która chłodzi i jednocześnie odcina dopływ tlenu, co zabezpiecza przed ponownym pojawieniem się ognia. Na palącym materiale tworzy się specjalny film, który izoluje i wygasza płomienie. Skuteczność gaszenia 500 ml sprayu odpowiada skuteczności 2 kg gaśnicy proszkowej.
Zastosowanie.
Spray gaśniczy może być stosowany na ludzką skórę, chroniąc ją przed poparzeniem i umożliwiając ewakuację z płonącego pomieszczenia. Jest nietoksyczny dla człowieka, a także przyjazny dla środowiska.
Sposób użycia.
Sposób użycia jest analogiczny jak dezodorantów czy lakierów do włosów.

</doc>
<doc id="2872928" url="https://pl.wikipedia.org/wiki?curid=2872928" title="Ogród Botaniczny IHAR w Bydgoszczy">
Ogród Botaniczny IHAR w Bydgoszczy

Ogród botaniczny IHAR w Bydgoszczy – ogród botaniczny o powierzchni 5,5 ha, należący do Krajowego Centrum Roślinnych Zasobów Genowych, zakładu Instytutu Hodowli i Aklimatyzacji Roślin.
Lokalizacja.
Ogród znajduje się na północnych rubieżach miasta Bydgoszczy, na terenie położonym między północną granicą Ogrodu Botanicznego w Leśnym Parku Kultury i Wypoczynku, a ul. Jeździecką. Został zlokalizowany na wysoczyźnie morenowej (93 m n.p.m.) nieopodal północnej krawędzi Pradoliny Toruńsko-Eberswaldzkiej. Od 1993 r. znajduje się w obrębie Zespołu Parków Krajobrazowych Chełmińskiego i Nadwiślańskiego.
Historia.
Ogród został założony przez Instytut Hodowli i Aklimatyzacji Roślin (IHAR), obecny w Bydgoszczy od 1951 roku. Dla potrzeb Instytutu przejęto wówczas pochodzący z dwudziestolecia międzywojennego Miejski Ogród Botaniczny, przy placu Weyssenhoffa. Do 1970 roku podlegał on Zakładowi Biologii i Fizjologii Rozwoju Roślin IHAR w Radzikowie k. Warszawy, natomiast od 1971 r. działał w ramach Zakładu Centralnej Kolekcji Roślin. W ogrodzie prowadzono działalność naukową, m.in. w latach 1956-1973 prowadzono kolekcję kultur grzybów, na potrzeby instytucji naukowych, szkolnictwa, przemysłu oraz odbiorców indywidualnych. Od 1971 r. specjalnością placówki stało się gromadzenie odmian traw.
W połowie lat 70. XX w. w związku z budową Leśnego Parku Kultury i Wypoczynku w północnej części miasta, zaplanowano przeniesienie ogrodu na ulicę Jeździecką 5 w sąsiedztwo projektowanego nowego Miejskiego Ogrodu Botanicznego. Na przejętej od LPKiW parceli o powierzchni 5,5 ha pobudowano niezbędne obiekty kubaturowe i zaplecze techniczno-gospodarcze. Oddanie nowej placówki do użytku nastąpiło w czerwcu 1977 roku. Przeniesiono tu ponad 500 gatunków roślin ze starego ogrodu przy ul. Niemcewicza oraz kolekcję ekotypów traw z Zakładu Doświadczalnego Hodowli i Aklimatyzacji Roślin w Kończewicach koło Chełmży. Od 1992 r. prowadzono badania nad roślinami przydatnymi w rekultywacjach, a w 2004 r. wybudowano kotłownię na biomasę, służącą do badań nad roślinami energetycznymi.
Od 1973 r. Ogród Botaniczny IHAR w Bydgoszczy należy do Rady Ogrodów Botanicznych i Arboretów przy Komitecie Botaniki PAN (od 2010 r. - Rada Ogrodów Botanicznych w Polsce), a od 2005 r. jest członkiem międzynarodowego zrzeszenia Ogrodów Botanicznych ("Botanic Gardens Conservation International") w Richmond.
W latach 1951-1971 Ogrodem Botanicznym kierował mgr Andrzej Michalski, a w latach 1971–1991 dr Bolesław Osiński. Od 1991 kierownikiem jest dr inż. Włodzimierz Majtkowski.
Charakterystyka.
Ogród jest placówką naukowo-badawczą i dydaktyczną, umożliwiającą poznawanie świata roślinnego przez bezpośrednie studia nad roślinami. Jest to ogród specjalistyczny, gromadzący określone kolekcje roślinne: traw, roślin użytkowych oraz gatunków dla celów rekultywacji i zagospodarowania terenów poprzemysłowych i odłogowanych. Służy działalności naukowo-badawczej, dydaktyczno-wychowawczej, popularyzatorskiej i rekreacyjnej. Badania naukowe od 2007 r. koordynowane są przez Krajowe Centrum Roślinnych Zasobów Genowych IHAR w Radzikowie k. Warszawy. Ich tematyka ukierunkowana jest na gromadzenie zasobów genowych traw, wykorzystania roślin dla rekultywacji terenów, a także na wykorzystanie energii odnawialnej z biomasy. Ogród Botaniczny IHAR ma także duże znaczenie jako bank nasion, dający możliwość odtworzenia gatunków nawet w odległej przyszłości.
Charakterystyka biologiczna.
W 2010 r. w ogrodzie zgromadzono 4300 taksonów roślin, w tym 2700 roślin użytkowych. Są to kolekcje: traw, roślin energetycznych, roślin użytkowych (ozdobnych, leczniczych, miododajnych, przyprawowych, barwierskich, włóknodajnych, chronionych) oraz roślin wykorzystywanych w rekultywacji gleb.
Na szczególną uwagę zasługuje gromadzona od 1973, najbogatsza w Polsce kolekcja odmian traw, licząca 650 gatunków. Są to trawy użytkowe (pastewne, gazonowe, zbożowe, energetyczne), ozdobne, dziko rosnące oraz chronione. W 2007 r. kolekcja ta uzyskała tytuł „Narodowej kolekcji traw i turzyc”.
Godziny otwarcia.
Ogród otwarty jest od godz. 7 do 15 w dni robocze.

</doc>
<doc id="2872935" url="https://pl.wikipedia.org/wiki?curid=2872935" title="Stefan Jon Sigurgeirsson">
Stefan Jon Sigurgeirsson



</doc>
<doc id="2872937" url="https://pl.wikipedia.org/wiki?curid=2872937" title="Szeik Jarrah">
Szeik Jarrah



</doc>
<doc id="2872939" url="https://pl.wikipedia.org/wiki?curid=2872939" title="Bermudy na Igrzyskach Imperium Brytyjskiego 1938">
Bermudy na Igrzyskach Imperium Brytyjskiego 1938

Bermudy wystartowały na Igrzyskach Imperium Brytyjskiego w 1938 roku w Sydney jako jedna z 15 reprezentacji. Była to trzecia edycja tej imprezy sportowej oraz trzeci start bermudzkich zawodników. Reprezentacja nie zdobyła żadnego medalu.
Skład reprezentacji.
 Pływanie

</doc>
<doc id="2872942" url="https://pl.wikipedia.org/wiki?curid=2872942" title="Gujana Brytyjska na Igrzyskach Imperium Brytyjskiego 1938">
Gujana Brytyjska na Igrzyskach Imperium Brytyjskiego 1938

Gujana Brytyjska wystartowała na Igrzyskach Imperium Brytyjskiego w 1938 roku w Sydney jako jedna z 15 reprezentacji. Była to trzecia edycja tej imprezy sportowej oraz trzeci start gujańskich zawodników. Reprezentacja zajęła dziewiąte miejsce w generalnej klasyfikacji medalowej igrzysk, zdobywając jeden srebrny medal.
Skład reprezentacji.
 Pływanie

</doc>
<doc id="2872944" url="https://pl.wikipedia.org/wiki?curid=2872944" title="Robert Coyle">
Robert Coyle

Robert Joseph Coyle (ur. 23 września 1964 w Brooklynie) – amerykański duchowny rzymskokatolicki, biskup pomocniczy Rockville Centre od 2018.
Życiorys.
Święcenia kapłańskie otrzymał 25 maja 1991 i inkardynowany został do diecezji Rockville Centre. Przez kilka lat pracował jako wikariusz. W 1999 rozpoczął czynną służbę w United States Navy, z której został zwolniony dziesięć lat później. Po powrocie do diecezji został proboszczem w Mineoli.
11 lutego 2013 papież Benedykt XVI mianował go biskupem pomocniczym archidiecezji Wojskowej Stanów Zjednoczonych Ameryki oraz biskupem tytularnym "Zabi". Sakry udzielił mu 25 kwietnia 2013 arcybiskup Timothy Broglio.
20 lutego 2018 został przeniesiony na urząd biskupa pomocniczego diecezji Rockville Centre. Pracę w diecezji rozpoczął 2 kwietnia 2018, obejmując funkcję wikariusza biskupiego dla wschodu diecezji.

</doc>
<doc id="2872946" url="https://pl.wikipedia.org/wiki?curid=2872946" title="Robert J. Coyle">
Robert J. Coyle



</doc>
<doc id="2872951" url="https://pl.wikipedia.org/wiki?curid=2872951" title="Liborio Solís">
Liborio Solís

Liborio Solís Marturet (ur. 21 marca 1982 w Maracay) – wenezuelski bokser, były mistrz świata WBA Super i IBF w kategorii supermuszej.
Kariera zawodowa.
Jako zawodowiec zadebiutował 15 grudnia 2000 roku. Miał długą przerwę od boksu, gdy ostatnią walkę stoczył w 2002 roku, powrócił dopiero w 2007. Do 2009 roku stoczył kolejnych 5 walk, z których 4 wygrał i 1 przegrał, zdobywając mistrzostwo kraju w wadze super muszej.
15 kwietnia 2011 roku pokonał Kolumbijczyka Oswaldo Mirandę i zdobył pas WBA Fedelatin w wadze koguciej. 22 października obronił tytuł, kiedy pokonał jednogłośnie na punkty byłego mistrza świata WBA, Rafaela Concepciona.
10 grudnia 2011 roku zdobył tymczasowe mistrzostwo świata WBA w wadze super muszej. Pokonał niejednogłośnie na punkty (117-111, 117-111, 111-117) Meksykanina José Salgado. Tytuł obronił 28 kwietnia 2012 roku, pokonując jednogłośnie na punkty Argentyńczyka Santiago Acostę.
6 maja 2013 r. otrzymał szansę walki o mistrzostwo świata WBA w kategorii junior koguciej. Jego rywalem był Japończyk Kōhei Kōno, który zdobył tytuł 31. grudnia 2012 r. Mistrz świetnie rozpoczął pojedynek, posyłając Solísa na deski już w 2. rundzie. Wenezuelczyk doszedł do siebie, a w 8. rundzie doprowadził do liczenia Kono. Po 12. rundach decyzją większości zwyciężył Liborio Solís, odbierając rywalowi mistrzostwo. 3. grudnia 2013 r., Wenezuelczyk zunifikował tytuły WBA Super i IBF, pokonując niejednogłośnie na punkty Daiki Kamedę.

</doc>
<doc id="2872960" url="https://pl.wikipedia.org/wiki?curid=2872960" title="Brand New Me">
Brand New Me

Brand New Me - drugi singel z piątego albumu studyjnego Alicii Keys zatytułowanego "Girl on Fire". Twórcami kompozycji są Alicia Keys i Emeli Sandé. W Polsce premiera radiowa odbyła się 7 stycznia 2013.

</doc>
<doc id="2872961" url="https://pl.wikipedia.org/wiki?curid=2872961" title="Eparchia rostowska i nowoczerkaska">
Eparchia rostowska i nowoczerkaska

Eparchia rostowska i nowoczerkaska – eparchia metropolii dońskiej Rosyjskiego Kościoła Prawosławnego obejmująca południowo-zachodnią część obwodu rostowskiego.
Historia.
Od 1829 na terenach nad Donem funkcjonowała eparchia dońska i nowoczerkaska ze stolicą w Nowoczerkasku. Obejmowała ona także obszar Kozaków czarnomorskich i obwód kaukaski. Zwierzchnikom eparchii przysługiwał tytuł biskupów nowoczerkaskich i gieorgijewskich. W 1842 wraz z utworzeniem eparchii kaukaskiej biskupi Nowoczerkaska zaczęli posługiwać się tytułem biskupów dońskich i nowoczerkaskich.
Eparchia rostowska i taganroska powstała 24 maja 1919 przez wyłączenie z eparchii jekatierinosławskiej i mariupolskiej okręgów Obwodu Wojska Dońskiego: rostowskiego i taganroskiego. W tym czasie tereny te były opanowane przez Siły Zbrojne Południa Rosji Antona Denikina.
Po ustanowieniu władzy bolszewickiej na początku lat 20. rozpoczęły się prześladowania religijne. W latach 30. powszechne stało się zamykanie, niszczenie i profanowanie cerkwi. W 1937 został zamknięty rostowski sobór katedralny. Sobór ponownie otwarto w 1942, w okresie niemieckiej okupacji. Po opuszczeniu Rostowa przez Niemców sobór funkcjonował nadal jako świątynia. 
Diecezja wznowiła działalność w 1943, a jej terytorium objęło obszar zniesionej eparchii dońskiej i nowoczerkaskiej.
27 lipca 2011 z eparchii rostowskiej wydzielono eparchię szachtyńską i eparchię wołgodońską. 6 października 2011 trzy wymienione eparchie połączono w metropolię dońską.

</doc>
<doc id="2872963" url="https://pl.wikipedia.org/wiki?curid=2872963" title="Antonin Koutouan">
Antonin Koutouan

Antonin Koutouan (ur. 11 listopada 1983 r.) – piłkarz z Wybrzeża Kości Słoniowej, reprezentant kraju grający na pozycji napastnika.
Kariera klubowa.
Od 1998 szkolił się w szkółce piłkarskiej ASEC Mimosas. Podczas sezonu 2002-2003 grał w KSK Beveren.
W 2003 roku podpisał kontrakt z FC Lorient. Rozegrał 25 meczów i zdobył 8 goli w Ligue 2. 1 lipca 2004 roku podpisał z pierwszoligowym Al-Wahda. 31 lipca 2005 roku podpisał z pierwszoligowym Grenoble Foot 38. Rozegrał 9 meczów i zdobył 1 gol w Ligue 2. 2 marca 2006 roku podpisał z pierwszoligowym Al-Jazira. 6 lipca 2011 roku przeszedł na zasadzie wypożyczenia do Al-Arabi SC.
31 stycznia 2013 roku podpisał kontrakt z FC Lorient.
Kariera reprezentacyjna.
Karierę reprezentant kraju rozpoczął w 2001 roku.

</doc>
<doc id="2872964" url="https://pl.wikipedia.org/wiki?curid=2872964" title="George Padmore">
George Padmore

George Padmore (ur. 28 czerwca 1903 na Trynidadzie, zm. 23 września 1959) – trynidadzki polityk, dziennikarz, działacz i ideolog panafrykanizmu, pisarz marksistowski, komunista, publicysta.
Syn wybitnego zoologa i pierwszego Murzyna przyjętego na członka Towarzystwa Entomologicznego w Londynie, George Padmore przebywał od 1924 w USA, gdzie studiował na Fisk University i został absolwentem prawa na Howard University w Waszyngtonie (obie uczelnie były murzyńskie). Jeszcze jako student Howard University zaangażował się w działalność Komunistycznej Partii USA (CP USA). Od 1930 do 1933 przebywał w Moskwie, by następnie przenieść się do Niemiec. Ten 3-letni okres wykorzystał jako działacz Międzynarodówki Komunistycznej. Po emigracji do Niemiec redagował w Hamburgu pismo "Negro Worker" ("Murzyński Robotnik"). W 1933 do władzy doszła nazistowska partia NSDAP, której władze pozbawiły Padmore'a wolności. Po 6 miesiącach spędzonych w więzieniu został deportowany do Anglii. Kiedy w 1935 ZSRR i Francja zawarły umowę o wzajemnej pomocy przeciwko potencjalnej agresji, Padmore porzucił członkostwo partii komunistycznej. Był przeciwnikiem przymierzy z państwami kolonialnymi. W 1944 założył Federację Panafrykańską. W 1957 wyjechał do Ghany, gdzie został doradcą prezydenta Kwame Nkrumaha.

</doc>
<doc id="2872966" url="https://pl.wikipedia.org/wiki?curid=2872966" title="Colin Gordon (lekkoatleta)">
Colin Gordon (lekkoatleta)

Colin E.S. Gordon (ur. 24 grudnia 1907 w Gujanie, zm. 22 sierpnia 1980 w Adelaide) – gujański lekkoatleta, skoczek wzwyż, medalista Igrzysk Wspólnoty Narodów.
Uczestniczył w Igrzyskach Olimpijskich w Amsterdamie w 1928. W 1930 roku wystąpił w skoku wzwyż na Igrzyskach Imperium Brytyjskiego. W najlepszej próbie uzyskał wynik 1,88 metra, który dał mu srebrny medal. Przegrał jedynie z reprezentantem Związku Południowej Afryki, którym był Johannes Viljoen.
W tym samym roku zdobył tytuł mistrza Wielkiej Brytanii w skoku wzwyż (skoczył wówczas 1,85 m).

</doc>
<doc id="2872973" url="https://pl.wikipedia.org/wiki?curid=2872973" title="David Padilla">
David Padilla

David Padilla Aranciba (ur. 13 sierpnia 1927 w Sucre, zm. 25 września 2016 w La Paz) – boliwijski generał, naczelny dowódca sił lądowych w 1978, który po dokonaniu przez siebie zamachu stanu pełnił od 24 listopada 1978 do 8 sierpnia 1979 funkcję tymczasowego prezydenta Boliwii, kiedy to przekazał władzę prezydentowi wybranemu w demokratycznych wyborach.

</doc>
<doc id="2872975" url="https://pl.wikipedia.org/wiki?curid=2872975" title="Kyūichi Tokuda">
Kyūichi Tokuda

 – japoński polityk i prawnik, jeden z założycieli Japońskiej Partii Komunistycznej (1922), a następnie jej sekretarz generalny (1945-1953), przebywał w więzieniu w latach 1928-1945, deputowany do parlamentu w latach 1946-1950, w 1953 wyjechał do Chińskiej Republiki Ludowej.

</doc>
<doc id="2872981" url="https://pl.wikipedia.org/wiki?curid=2872981" title="Kyuichi Tokuda">
Kyuichi Tokuda



</doc>
<doc id="2872983" url="https://pl.wikipedia.org/wiki?curid=2872983" title="Jay Andrijic">
Jay Andrijic

Jay Andrijic (ur. 3 października 1995 w Sydney) – australijski tenisista, triumfator Australian Open 2013 w grze podwójnej chłopców.
Najwyżej sklasyfikowany w rankingu ATP w singlu był na 1349. miejscu (29 kwietnia 2013), a w deblu na 579. pozycji (27 maja 2013).
Kariera juniorska.
W 2013 roku zwyciężył w juniorskich zawodach gry podwójnej podczas wielkoszlemowego Australian Open. Jego partnerem był Bradley Mousley. W meczu finałowym debel pokonał Maximiliana Marterera i Lucasa Miedlera z wynikiem 6:3, 7:6(3).

</doc>
<doc id="2872985" url="https://pl.wikipedia.org/wiki?curid=2872985" title="J.L. Matthews">
J.L. Matthews

J.L. Matthews – gujański wioślarz, medalista Igrzysk Wspólnoty Narodów.
W 1930 roku startował w konkurencji czwórek ze sternikiem na Igrzyskach Imperium Brytyjskiego. W zawodach wystartowały jedynie trzy osady, a Gujańczycy, pomimo zajęcia ostatniego miejsca, zdobyli brązowy medal.

</doc>
<doc id="2872986" url="https://pl.wikipedia.org/wiki?curid=2872986" title="Jay Andrijić">
Jay Andrijić



</doc>
<doc id="2872990" url="https://pl.wikipedia.org/wiki?curid=2872990" title="F.O. Comes">
F.O. Comes

F.O. Comes – gujański wioślarz, medalista Igrzysk Wspólnoty Narodów.
W 1930 roku startował w konkurencji czwórek ze sternikiem na Igrzyskach Imperium Brytyjskiego. W zawodach wystartowały jedynie trzy osady, a Gujańczycy, pomimo zajęcia ostatniego miejsca, zdobyli brązowy medal.

</doc>
<doc id="2872991" url="https://pl.wikipedia.org/wiki?curid=2872991" title="E.M. Gonsales">
E.M. Gonsales

E.M. Gonsales – gujański wioślarz, medalista Igrzysk Wspólnoty Narodów.
W 1930 roku startował w konkurencji czwórek ze sternikiem na Igrzyskach Imperium Brytyjskiego. W zawodach wystartowały jedynie trzy osady, a Gujańczycy, pomimo zajęcia ostatniego miejsca, zdobyli brązowy medal.

</doc>
<doc id="2872993" url="https://pl.wikipedia.org/wiki?curid=2872993" title="Crawford Greenewalt">
Crawford Greenewalt

Crawford Greenewalt (ur. 16 sierpnia 1902, 28 września 1993), amerykański działacz gospodarczy i inżynier.
Od 1943 do 1945 kierował budową zakładu w Hanford w stanie Washington, który produkował pluton (pierwiastek) dla potrzeb programu budowy broni jądrowej. Był prezesem (1948-1962) i przewodniczącym (1962-1967) rady nadzorczej koncernu Du Pont de Nemours.

</doc>
<doc id="2872994" url="https://pl.wikipedia.org/wiki?curid=2872994" title="P. Bagley">
P. Bagley

P. Bagley – gujański wioślarz, medalista Igrzysk Wspólnoty Narodów.
W 1930 roku startował w konkurencji czwórek ze sternikiem na Igrzyskach Imperium Brytyjskiego. W zawodach wystartowały jedynie trzy osady, a Gujańczycy, pomimo zajęcia ostatniego miejsca, zdobyli brązowy medal.

</doc>
<doc id="2872996" url="https://pl.wikipedia.org/wiki?curid=2872996" title="J. Jardin">
J. Jardin

J. Jardin – gujański wioślarz, medalista Igrzysk Wspólnoty Narodów.
W 1930 roku startował w konkurencji czwórek ze sternikiem na Igrzyskach Imperium Brytyjskiego. W zawodach wystartowały jedynie trzy osady, a Gujańczycy, pomimo zajęcia ostatniego miejsca, zdobyli brązowy medal.

</doc>
<doc id="2872998" url="https://pl.wikipedia.org/wiki?curid=2872998" title="Nguyễn Cao Kỳ">
Nguyễn Cao Kỳ

Nguyễn Cao Kỳ (ur. 8 września 1930 w Sơn Tây, zm. 23 lipca 2011 w Kuala Lumpur) – wietnamski generał i polityk, premier Wietnamu Południowego w latach 1965–1967.
W 1954 rozpoczął służbę wojskową w armii Francji. Od 1963 do 1965 dowodził lotnictwem Wietnamu Południowego. W maju 1965 dokonał przewrotu, po czym objął władzę w kraju jako szef junty wojskowej i premier (od 1965 do 1967) Wietnamu Południowego. Od 1967 do 1971 sprawował urząd wiceprezydenta kraju, po czym został odsunięty od rządów. W 1975 udał się na emigrację.

</doc>
<doc id="2873000" url="https://pl.wikipedia.org/wiki?curid=2873000" title="Jonas Valanciunas">
Jonas Valanciunas



</doc>
<doc id="2873009" url="https://pl.wikipedia.org/wiki?curid=2873009" title="Hemignathus">
Hemignathus

Hemignathus – rodzaj ptaka z rodziny łuszczakowatych (Fringillidae).
Występowanie.
Rodzaj obejmuje gatunki występujące na Hawajach.
Morfologia.
Długość ciała 14–14,5 cm, masa ciała 17–37 g.
Systematyka.
Etymologia.
Nazwa rodzajowa jest połączeniem słów z języka greckiego: "hēmi-" – „mały” ( "hēmisus" – „połowa”) oraz "gnathos" – „szczęka”.
Gatunek typowy.
"Hemignathus lucidus" 
Podział systematyczny.
Do rodzaju należą następujące gatunki:
Odkryto także szczątki kopalne gatunku znanego jako "Hemignathus vorpalis".

</doc>
<doc id="2873010" url="https://pl.wikipedia.org/wiki?curid=2873010" title="Athanassios Tsakiris">
Athanassios Tsakiris



</doc>
<doc id="2873013" url="https://pl.wikipedia.org/wiki?curid=2873013" title="Racza (dopływ Rycerskiego Potoku)">
Racza (dopływ Rycerskiego Potoku)

Racza – potok, górny bieg Rycerskiego Potoku. Ma źródła na polskich stokach głównego grzbietu Beskidu Żywieckiego, na odcinku od Obłazu przez Wielką Raczę po Wielką Czerwenkową. Najwyżej położone z tych źródeł znajdują się na wysokości około 1150 m. U wschodnich podnóży Obłazu łączy się z potokiem Śrubita tworząc Rycerski Potok. Następujue to na wysokości około 716 m w lesie, w miejscu o współrzędnych . Cała zlewnia potoku Racza to obszary zalesione, z wyjątkiem Hali na Małej Raczy – dawnej hali pasterskiej położonej w szczytowych partiach Małej Raczy.

</doc>
<doc id="2873015" url="https://pl.wikipedia.org/wiki?curid=2873015" title="Ron Flowers">
Ron Flowers

Ron Flowers, właśc. Ronald Flowers (ur. 28 lipca 1934 w Edlington, zm. 12 listopada 2021) – angielski piłkarz występujący na pozycji pomocnika. Złoty medalista Mistrzostw Świata 1966, uczestnik Mistrzostw Świata 1962.
Kariera klubowa.
Karierę piłkarską rozpoczynał w Wolverhampton Wanderers w 1952. W barwach "Wilków" zadebiutował 20 września 1952 w meczu z Blackpool. Z "Wilkami" trzykrotnie zdobył mistrzostwo Anglii w 1954, 1958, 1959, Puchar Anglii w 1960 oraz trzykrotnie Tarczę Dobroczynności w 1954, 1959 i 1960. W 1965 spadł z Wolverhampton do drugiej ligi. W 1967 powrócił do Division One, lecz nie zagrał już w barwach "Wilków", gdyż odszedł do trzecioligowego Northampton Town, gdzie w latach 1968–1969 pełnił rolę grającego trenera. Ogółem w latach 1952–1967 rozegrał w barwach "Wilków" 467 spotkań, w których zdobył 33 bramki. Ostatnie dwa lata kariery spędził w amatorskim klubie Telford United.
Kariera reprezentacyjna.
W reprezentacji Anglii zadebiutował 15 maja 1955 w przegranym 0:1 towarzyskim meczu z Francją. W 1962 uczestniczył w mistrzostwach świata 1962. Na turnieju w Chile wystąpił we wszystkich czterech meczach z Węgrami (bramka w 60. minucie), Argentyną (bramka w 18. minucie), Bułgarią i ćwierćfinale z Brazylią. Ostatni raz w reprezentacji wystąpił 29 czerwca 1966 w wygranym 6:1 towarzyskim meczu z Norwegią. Kilka dni później był rezerwowym na mistrzostwach świata 1966, które Anglia wygrała. Ogółem w reprezentacji rozegrał 49 spotkań, w których zdobył 10 bramek.

</doc>
<doc id="2873016" url="https://pl.wikipedia.org/wiki?curid=2873016" title="Loxops">
Loxops

Loxops – rodzaj ptaka z rodziny łuszczakowatych (Fringillidae).
Występowanie.
Rodzaj obejmuje gatunki występujące na Hawajach.
Morfologia.
Długość ciała 10–11 cm, masa ciała 9,2–16 g.
Systematyka.
Etymologia.
Nazwa rodzajowa jest połączeniem nazwy rodzaju "Loxia" oraz greckiego słowa "ōps", "ōpos" – „oblicze, twarz”.
Gatunek typowy.
"Fringilla coccinea" 
Podział systematyczny.
Do rodzaju należą następujące gatunki:

</doc>
<doc id="2873018" url="https://pl.wikipedia.org/wiki?curid=2873018" title="Flirt z czterdziestką">
Flirt z czterdziestką

Flirt z czterdziestką (ang. "Flirting with Forty") – amerykańska komedia romantyczna z 2008 roku w reżyserii Mikaela Salomona.
Opis fabuły.
Rozwiedziona Jackie Laurens (Heather Locklear) sama wychowuje dwoje dzieci. Z okazji 40 urodzin przyjaciółka funduje jej wakacje na Hawajach. Na miejscu wdaje się w romans z młodym nauczycielem surfingu, Kyle'em. Wakacyjna przygoda szybko przeradza się w coś poważniejszego...
Obsada.
i inni

</doc>
<doc id="2873022" url="https://pl.wikipedia.org/wiki?curid=2873022" title="Molva maculosa">
Molva maculosa



</doc>
<doc id="2873023" url="https://pl.wikipedia.org/wiki?curid=2873023" title="Molva lota">
Molva lota



</doc>
<doc id="2873024" url="https://pl.wikipedia.org/wiki?curid=2873024" title="Molva huntia">
Molva huntia



</doc>
<doc id="2873025" url="https://pl.wikipedia.org/wiki?curid=2873025" title="Lota vulgaris obensis">
Lota vulgaris obensis



</doc>
<doc id="2873026" url="https://pl.wikipedia.org/wiki?curid=2873026" title="Lota marmorata">
Lota marmorata



</doc>
<doc id="2873027" url="https://pl.wikipedia.org/wiki?curid=2873027" title="Lota maculosa">
Lota maculosa



</doc>
<doc id="2873028" url="https://pl.wikipedia.org/wiki?curid=2873028" title="Lota lota onegensis">
Lota lota onegensis



</doc>
<doc id="2873029" url="https://pl.wikipedia.org/wiki?curid=2873029" title="Lota lota maculosa">
Lota lota maculosa



</doc>
<doc id="2873030" url="https://pl.wikipedia.org/wiki?curid=2873030" title="Lota lota lota">
Lota lota lota



</doc>
<doc id="2873031" url="https://pl.wikipedia.org/wiki?curid=2873031" title="Lota lota leptura">
Lota lota leptura



</doc>
<doc id="2873032" url="https://pl.wikipedia.org/wiki?curid=2873032" title="Lota lota lacustris">
Lota lota lacustris



</doc>
<doc id="2873033" url="https://pl.wikipedia.org/wiki?curid=2873033" title="Lota lota kamensis">
Lota lota kamensis



</doc>
<doc id="2873034" url="https://pl.wikipedia.org/wiki?curid=2873034" title="Lota lota asiatica">
Lota lota asiatica



</doc>
<doc id="2873035" url="https://pl.wikipedia.org/wiki?curid=2873035" title="Lota linnei">
Lota linnei



</doc>
<doc id="2873036" url="https://pl.wikipedia.org/wiki?curid=2873036" title="Lota inornata">
Lota inornata



</doc>
<doc id="2873037" url="https://pl.wikipedia.org/wiki?curid=2873037" title="Lota fluviatilis">
Lota fluviatilis



</doc>
<doc id="2873038" url="https://pl.wikipedia.org/wiki?curid=2873038" title="Lota compressa">
Lota compressa



</doc>
<doc id="2873039" url="https://pl.wikipedia.org/wiki?curid=2873039" title="Lota communis">
Lota communis



</doc>
<doc id="2873040" url="https://pl.wikipedia.org/wiki?curid=2873040" title="Lota brosmina">
Lota brosmina



</doc>
<doc id="2873041" url="https://pl.wikipedia.org/wiki?curid=2873041" title="Lota brosmiana">
Lota brosmiana



</doc>
<doc id="2873043" url="https://pl.wikipedia.org/wiki?curid=2873043" title="Gadus maculosus">
Gadus maculosus



</doc>
<doc id="2873044" url="https://pl.wikipedia.org/wiki?curid=2873044" title="Gadus maculosa">
Gadus maculosa



</doc>
<doc id="2873045" url="https://pl.wikipedia.org/wiki?curid=2873045" title="Gadus lota">
Gadus lota



</doc>
<doc id="2873046" url="https://pl.wikipedia.org/wiki?curid=2873046" title="Gadus lacustris">
Gadus lacustris



</doc>
<doc id="2873047" url="https://pl.wikipedia.org/wiki?curid=2873047" title="Gadus compressus">
Gadus compressus



</doc>
<doc id="2873048" url="https://pl.wikipedia.org/wiki?curid=2873048" title="Enchelyopus lota">
Enchelyopus lota



</doc>
<doc id="2873049" url="https://pl.wikipedia.org/wiki?curid=2873049" title="Skrzadnica">
Skrzadnica

Skrzadnica (ok.1070 m) – szczyt w Grupie Wielkiej Raczy w Beskidzie Żywieckim. Znajduje się w bocznym, północno-wschodnim grzbiecie Magury, w odległości zaledwie około 400 m (w prostej linii) od jej szczytu i oddzielony jest od niego płytką tylko przełęczą, tak, że może być uważany za drugi wierzchołek masywu Magury. Na Skrzadnicy grzbiet zakręca w południowo-wschodnim kierunku i biegnie do Jaworzyny (1021 m). Z południowo-zachodnich stoków Skrzadnicy spływa potok Plaskórówka, stoki północno-wschodnie opadają do doliny potoku Radecki (obydwa te potoki są dopływami Rycerskiego Potoku). W kierunku północnym opada ze Skrzadnicy tworząc orograficznie prawe zbocza potoku Radeckiego.
Skrzadnica jest obecnie niemal całkowicie zalesiona, ale dawniej była bardziej bezleśna. Na lotniczych zdjęciach mapy Geoportal widoczne są na jej grzbiecie duże halizny – pozostałości dawnych hal pasterskich. Dzięki temu jest dobrym punktem widokowym. Dolną częścią dawnej, zarastającej już hali prowadził znakowany szlak turystyki pieszej i rowerowej, omijające jednak wierzchołek Skrzadnicy po północnej stronie. Został jednak zlikwidowany
Co prawda w terenie można jeszcze odszukać niezamalowane znaki lecz większość jest skasowanych.

</doc>
<doc id="2873050" url="https://pl.wikipedia.org/wiki?curid=2873050" title="Waging a. See">
Waging a. See



</doc>
<doc id="2873051" url="https://pl.wikipedia.org/wiki?curid=2873051" title="Waging">
Waging



</doc>
<doc id="2873053" url="https://pl.wikipedia.org/wiki?curid=2873053" title="China Exim Bank">
China Exim Bank

China Exim Bank (także: Export-Import Bank of China, ) – jeden z trzech instytucjonalnych banków w Chinach, założony w celu implementacji polityki państwowej w przemyśle, handlu zagranicznym, gospodarce i finansach. Celem nadrzędnym tego banku, założonego w 1994 przez Radę Państwa Chińskiej Republiki Ludowej, jest promocja chińskich produktów i usług, szczególnie w segmencie elektroniki i wyrobów "high-tech". Finansuje dużą część inwestycji chińskich na terenie Azji, Afryki i Ameryki Łacińskiej. 
Podczas wizyty premiera Chińskiej Republiki Ludowej Wen Jiabao w Polsce w kwietniu 2012 podjęta została decyzja o budowie w Europie Środkowo-Wschodniej przez China Exim Bank linii finansowej w wysokości 10 mld dolarów w celu finansowania inwestycji chińskich w infrastrukturę, energetykę, logistykę, telekomunikację, przy czym Polska ma by być krajem, na terenie którego zostanie zrealizowanych większość z wyżej wspomnianych inwestycji.

</doc>
<doc id="2873054" url="https://pl.wikipedia.org/wiki?curid=2873054" title="Greg Herbold">
Greg Herbold

Greg Herbold (ur. 11 grudnia 1962 w Denver) – amerykański kolarz górski, złoty medalista mistrzostw świata.
Kariera.
Największy sukces w karierze Greg Herbold osiągnął w 1990 roku, kiedy zwyciężył w downhillu podczas mistrzostw świata w Durango. W zawodach tych wyprzedził dwóch swych rodaków: Mike'a Klosera oraz Paula Thomasberga. Był to jedyny medal zdobyty przez Herbolda na międzynarodowej imprezie tej rangi.

</doc>
<doc id="2873055" url="https://pl.wikipedia.org/wiki?curid=2873055" title="Chlorodrepanis">
Chlorodrepanis

Chlorodrepanis – rodzaj ptaka z rodziny łuszczakowatych (Fringillidae).
Występowanie.
Rodzaj obejmuje gatunki występujące na Hawajach.
Morfologia.
Długość ciała 11 cm, masa ciała 10,5–19,5 g.
Systematyka.
Etymologia.
Nazwa rodzajowa pochodzi od greckiego słowa "khlōros" – „zielony” oraz nazwy rodzaju "Drepanis" .
Gatunek typowy.
"Himatione stejnegeri" 
Podział systematyczny.
Takson wyodrębniony ostatnio z "Hemignathus". Do rodzaju należą następujące gatunki:

</doc>
<doc id="2873060" url="https://pl.wikipedia.org/wiki?curid=2873060" title="Muzeum Diaspory">
Muzeum Diaspory



</doc>
<doc id="2873061" url="https://pl.wikipedia.org/wiki?curid=2873061" title="One Life">
One Life

ONE LIFE – siódmy album studyjny japońskiej piosenkarki Mai Kuraki, wydany 1 stycznia 2008 roku. Osiągnął 14 pozycję w rankingu Oricon i pozostał na liście przez 12 tygodni, sprzedał się w nakładzie egzemplarzy. Album zdobył status złotej płyty.

</doc>
<doc id="2873064" url="https://pl.wikipedia.org/wiki?curid=2873064" title="Vinny Curry">
Vinny Curry

Vinny Curry (ur. 30 czerwca 1988 roku w Neptune w stanie New Jersey) – amerykański zawodnik futbolu amerykańskiego, występujący na pozycji defensiv enda. Zawodnik zespołu Philadelphia Eagles, grającego w lidze NFL. Po występach w rozgrywkach akademickich NCAA, w barwach Marshall w roku 2012 został wybrany przez drużynę Eagles w drafcie NFL.
Szkoła średnia.
Curry uczęszczał do Neptune High School w rodzinnym mieście oraz do Harmony Community School w Cincinnati. W pierwszej drużynie został wybrany na jej kapitana oraz MVP, a także został wybrany do pierwszej drużyny stanu New Jersey. W drugiej szkole również został uznany za najlepszego zawodnika drużyny.
College.
Zawodnik uczęszczał do Marshall University od 2008 do 2011 roku.
Sezon 2008.
W pierwszym sezonie Curry wystąpił w siedmiu meczach swojej drużyny. Zanotował w sumie 9 zatrzymań oraz 2 fumble. Jego najlepszym występem był mecz przeciwko uczelni z Cinncinnati, gdzie zanotował 2 zatrzymania.
Sezon 2009.
Był to pierwszy sezon, w którym Curry występował w pierwszym składzie drużyny Marshall. Rozegrał wszystkie 13 spotkań sezonu zasadniczego, zawsze występując na pozycji defensive enda. Zanotował w sumie 59 zatrzymań, 8,5 zatrzymań, po których przeciwnik tracił część pola gry, a także 3,5 sacka.
Sezon 2010.
Przełomowy sezon dla zawodnika. Odnotował 12 sacków, po których przeciwnicy stracili 83 jardy. Jest to jego rekordowy wynik, a jednocześnie 6 wynik w pierwszej dywizji NCAA FBS w tym sezonie. Jednocześnie Curry osiągnął rekord w liczbie zatrzymań, których w sumie miał 94.
Sezon 2011.
Był to kolejny dobry sezon w wykonaniu zawodnika. Odnotował 11 sacków, co było szóstym wynikiem w kraju oraz 6 fumbli, drugi wynik. Jego dobre występy zostały docenione przez trenerów i analityków. Został uznany za najlepszego gracza defensywy swojej konferencji w minionym sezonie. Była to pierwsza taka nagroda dla zawodnika z uczelni Marshall od roku 2006, kiedy to zdobył ją Albert McClellan.
NFL.
Draft.
Curry został wybrany w drafcie w roku 2012 przez zespół Philadelphia Eagles w drugiej rundzie (59. wybór). Był zawodnikiem, który uzyskał w drafcie najwięcej głosów ze swojej uczelni od czasu Dariusa Wattsa w roku 2004.
Philadelphia Eagles.
Z drużyną z Filadelfii podpisał czteroletni kontrakt 9 maja 2012. W barwach nowej drużyny zadebiutował w 12. tygodniu rozgrywek, w meczu przeciwko Carolina Panthers. W sumie w pierwszym sezonie występów w NFL rozegrał 6 spotkań, w żadnym nie wybiegając w podstawowym składzie. Odnotował 9 zatrzymań. Pierwszy sezon, w którym występował Curry okazał się jednym z najgorszych dla drużyny z Filadelfii. Zakończył się on bilansem 4-12. Wyniki drużyny wpłynęły na zwolnienie dotychczasowego trenera Andy'ego Reida.

</doc>
<doc id="2873065" url="https://pl.wikipedia.org/wiki?curid=2873065" title="Już drogę znasz">
Już drogę znasz

Już drogę znasz – trzeci singel Grażyny Łobaszewskiej promujący album studyjny wydany w 2012 r. pt. "Przepływamy". Muzykę do utworu skomponował Darek Janus, a słowa napisała Magdalena Węgrzyn.

</doc>
<doc id="2873069" url="https://pl.wikipedia.org/wiki?curid=2873069" title="Staudach">
Staudach



</doc>
<doc id="2873070" url="https://pl.wikipedia.org/wiki?curid=2873070" title="Parafia Najświętszego Serca Jezusowego i św. Leonarda w Brzeźnicy">
Parafia Najświętszego Serca Jezusowego i św. Leonarda w Brzeźnicy

Parafia Najświętszego Serca Jezusowego i św. Leonarda w Brzeźnicy – jedna z 9 parafii rzymskokatolickich dekanatu kozienickiego diecezji radomskiej.
Historia.
Najprawdopodobniej pierwszy kościół istniał już na pewno w Brzeźnicy w drugiej połowie XV w. Sama Brzeźnica była wtedy filią opactwa w Sieciechowie. Samodzielna parafia została erygowana 24 listopada 1919 przez bp. Marian Józef Ryx|Mariana Ryxa. Pierwotny kościół drewniany pw. św. Mikołaja, św. Leonarda, św. Katarzyny i św. Małgorzaty powstał w drugiej połowie XV w. Spłonął jednak podczas wojen szwedzkich w 1657. Kolejną drewnianą świątynię wzniesiono w drugiej połowie XVII w., a jej konsekracji dokonał 3 września 1671 bp. Mikołaj Oborski. Trzeci, murowany kościół powstał w latach 1778 - 1780 z inicjatywy opata sieciechowskiego Leonarda Prokopowicza. W początkach XX w. ks. Czesław Wasiński postanowił zbudować większy kościół. Powstał on w latach 1911 - 1914 wysiłkiem całej parafii. Do prezbiterium ze starego kościoła dobudowano nawę. Nieszczęśliwie, w początku I wojny światowej 17 października 1914 kościół został zniszczony przez Rosjan ostrzałem artyleryjskim z twierdzy Dęblin. Rosjanie bowiem uznali kościół za punkt schronienia Niemców. W roku następnym Austriacy wysadzili wieże i resztki kościoła legły w gruzach. Wtedy ks. Wasiński wybudował tymczasową kaplicę z cegły ze zburzonego kościoła wraz ze złączoną z nim plebanią. Kościół obecny według „notatek" projektu arch. Jarosława Wojciechowskiego został zbudowany w latach 1925 - 1934 także staraniem ks. Wasińskiego. Kościół poświęcony został 16 grudnia 1934. Wtedy tymczasową kaplicę zamieniono w całości na plebanię. Podczas II wojny światowej kościół został nieznacznie zniszczony. Wstępnej odbudowy po 1946 dokonał ks. Władysław Kucharczak. Kościół stanowi ciekawy przykład sakralnej architektury neoromańskiej. Jest murowany z cegły czerwonej, nawa szersza XX-wieczna i prezbiterium węższe i niższe, prawdopodobnie częściowo z XVIII w.
Terytorium.
Do parafii należą: Brzeźnica, Kępeczki, Mozolice Duże, Mozolice Małe, Psary, Ruda, Samwodzie, Słowiki, Staszów.

</doc>
<doc id="2873071" url="https://pl.wikipedia.org/wiki?curid=2873071" title="Eparchia rostowska">
Eparchia rostowska



</doc>
<doc id="2873072" url="https://pl.wikipedia.org/wiki?curid=2873072" title="Protest w Shahbag">
Protest w Shahbag

Protest w Shahbag – ruch masowy, który rozpoczął się 5 lutego 2013 roku w Dhace, stolicy Bangladeszu. Celem protestu było doprowadzenie do egzekucji Abdula Kadera Molla i innych osób oskarżonych o kolaborację w wojnie o niepodległość w 1971.
Wybuch demonstracji związany jest z wyrokiem, który zapadł 5 lutego 2013 i według którego A.K.Molla odpowiedzialny jest za ludobójstwo, morderstwa i gwałty. Protestujący domagali się orzeczenia kary śmierci wobec wszystkich odpowiedzialnych za zbrodnie popełniane w czasie wojny narodowo-wyzwoleńczej.
Sąd najwyższy skazał Mollę na karę śmierci w grudniu 2013 r. Wyrok został wykonany 12 grudnia.

</doc>
<doc id="2873080" url="https://pl.wikipedia.org/wiki?curid=2873080" title="Kienberg">
Kienberg



</doc>
<doc id="2873081" url="https://pl.wikipedia.org/wiki?curid=2873081" title="Sofia Goggia">
Sofia Goggia

Sofia Goggia (ur. 15 listopada 1992 w Bergamo) – włoska narciarka alpejska, dwukrotna medalistka igrzysk olimpijskich i mistrzostw świata.
Kariera.
Na arenie międzynarodowej Sofia Goggia po raz pierwszy pojawiła się 28 listopada 2007 roku w Livigno, gdzie w zawodach juniorskich w gigancie nie ukończyła pierwszego przejazdu. W 2010 roku wystartowała na mistrzostwach świata juniorów w Regionie Mont Blanc, zajmując szóste miejsce w zjeździe. Startowała także na rozgrywanych trzy lata później mistrzostwach świata juniorów w Quebecu, jednak nie ukończyła żadnej konkurencji.
W zawodach Pucharu Świata zadebiutowała 28 grudnia 2011 roku w Lienzu, gdzie nie zakwalifikowała się do pierwszego przejazdu giganta. Pierwsze pucharowe punkty wywalczyła 30 listopada 2013 roku w Beaver Creek, zajmując siódme miejsce w supergigancie. Blisko trzy lata później, 26 listopada 2016 roku w Killington po raz pierwszy stanęła na podium zawodów tego cyklu, zajmując trzecie miejsce w gigancie. W zawodach tych wyprzedziły ją jedynie Francuzka Tessa Worley i Nina Løseth z Norwegii. W sezonie 2016/2017 zajęła trzecie miejsce w klasyfikacji generalnej i klasyfikacji giganta, a w klasyfikacji zjazdu była druga. Rok później była najlepsza w klasyfikacji zjazdu, a w klasyfikacji generalnej była tym razem czwarta. W klasyfikacji zjazdu triumfowała również w sezonach 2020/2021, 2021/2022 i 2022/2023.
W 2013 roku wystartowała na mistrzostwach świata w Schladming, gdzie była między innymi czwarta w supergigancie. Walkę o medal przegrała tam z Julią Mancuso z USA o 0,05 sekundy. Na tych zawodach zajęła także siódme miejsce w superkombinacji oraz 22. miejsce w zjeździe. Podczas rozgrywanych cztery lata później mistrzostw świata w Sankt Moritz zajęła trzecie miejsce w gigancie, ulegając tylko Tessie Worley i Mikaeli Shiffrin z USA.
W 2018 roku na igrzyskach w Pjongczangu została mistrzynią olimpijską w zjeździe, wyprzedzając Norweżkę Ragnhild Mowinckel i Lindsey Vonn z USA. Na tych samych igrzyskach była też między innymi jedenasta w gigancie i supergigancie.
W październiku 2018 doznała złamania kości strzałkowej na treningu co wykluczyło ją ze startów do końca tego roku kalendarzowego.
31 stycznia 2021 doznała kontuzji kolana podczas treningu supergiganta w Garmisch-Partenkirchen, która wykluczyła ją z mistrzostw świata w Cortina d’Ampezzo.
Została wyznaczona jako chorąży reprezentacji Włoch na igrzyska olimpijskie w Pekinie w 2022, ale jej start w tej imprezie był niepewny z powodu kontuzji kolana odniesionej 23 stycznia 2022 na trasie supergiganta w Cortina d’Ampezzo. Ostatecznie wystartowała na igrzyskach, zdobywając w zjeździe srebrny medal, ustępując tylko Corinne Suter ze Szwajcarii.

</doc>
<doc id="2873085" url="https://pl.wikipedia.org/wiki?curid=2873085" title="Petrus Romanus">
Petrus Romanus



</doc>
<doc id="2873087" url="https://pl.wikipedia.org/wiki?curid=2873087" title="Altenmarkt a.d.Alz">
Altenmarkt a.d.Alz



</doc>
<doc id="2873090" url="https://pl.wikipedia.org/wiki?curid=2873090" title="F&amp;F">
F&amp;F



</doc>
<doc id="2873091" url="https://pl.wikipedia.org/wiki?curid=2873091" title="Altenmarkt">
Altenmarkt



</doc>
<doc id="2873092" url="https://pl.wikipedia.org/wiki?curid=2873092" title="Neidhart von Reuenthal">
Neidhart von Reuenthal

Neidhart, zwany Neidhartem von Reuental (pierwsza poł. XIII w.) – jeden z najwybitniejszych i najpłodniejszych niemieckojęzycznych lirycznych poetów średniowiecza. Pozostało po nim 56 do 132 pieśni i 55 melodii. Różnorodne odpisy jego utworów i utworów w tak zwanym „stylu Neidharta” cieszyły się dużą popularnością w ówczesnych czasach. Twórca tzw. „höfische Dorfpoesie” (poezji dworsko-wiejskiej).
Życiorys.
Sam Neidhart określał siebie jako rycerza. Pochodził prawdopodobnie z Bawarii. Urodził się ok. 1180 r. i zmarł przed 1246 rokiem (prawdopodobnie w 1240 roku). Wolfram von Eschenbach wspomina go już w 1217 r. w Willehalm. Oznacza to, że już ok. 1215 r. był znany. Na podstawie miejsc wzmiankowanych w jego pieśniach, jak również używanych form językowych można stwierdzić, że w pierwszym okresie tworzył w rejonie bawarsko-salzburskim. Możliwe, że arcybiskup Salzburga Eberhard von Regensberg był jego protektorem. W późniejszych pieśniach, Neidhart nazywa swoim protektorem księcia Fryderyka II Bitnego (Friedrich II von Österreich, panował od 1230 r.), od którego otrzymał dom w Lengenbach (dzisiaj Neulengbach, Altengbach ok. 30 km od Wiednia). Uważa się, że Bauernlümmel, które występuje w jego pieśniach znajduje się w okolicach Tullnerfeld (również koło Wiednia). Na podstawie tego można określić jego późniejsze miejsce, jak i czas twórczości.
Nazwisko i pochodzenie poety nie udało się jednoznacznie ustalić. W średniowiecznych manuskryptach nazywany był tylko „Nithart” (Kleine Heidelberger LiederhandschriftK), „Her Nithart” (Codex Manesse), „(Her) Neithart” (Hss.R,c), „Nythardus” (Hs.fr). Do XV wieku Neidhart pojawia się tylko jako Nithart.
Być może, że Nithart to był tylko pseudonim. Słowo nithart w średniowieczu oznaczało osobę zazdrosną, a nawet diabła, a „Reuental” (Riuwental) można przetłumaczyć np. jako Dolina Płaczu (Jammertal).
Grób Neidharta.
Grób Neidharta w Wiedniu: Sarkofag z nagrobkiem znajduje się w południowej części katedry św. Szczepana w Wiedniu. Sarkofag ten mieści według najnowszych badań dwa szkielety, jeden datowany na 1110-1260, a drugi na 1340-1400. Ani na grobowcu, ani na nagrobku nie znaleziono jakichkolwiek napisów, które mogłyby wyjaśnić, czy faktycznie chodzi tu o szkielet Neidharta i żyjącego w XIV w. jego następcy.
Dzieła.
Poematy Neidharta składają się z pieśni lirycznych i interpretować je można tylko na podłożu tradycyjnych minnesang (miłosne pieśni dworskie), chociaż już we właściwym sensie do nich nie należą, a należą do tzw. „Gegengesang” (kontrpieśni). Postacie i tematyka dworskich pieśni jest przez niego parodiowana i odbywa się w wiejskiej scenerii z udziałem chłopów.
Dzieło Neidharta dzieli się na dwie części (co pojawia się po raz pierwszy w liryce w jego czasach) letnią (Sommerlied) i zimową (Winterlied).
Ponad 200 pieśni przetrwało do naszych czasów jako pieśni Neidharta, niektóre z nich z melodią. Przyjmuje się jednak, że jedna trzecia z nich nie jest napisana przez niego. Główną postacią pieśni przeważnie jest „rycerz z Riuwental”. Pieśni zawierają pełną humoru krytykę ówczesnego społeczeństwa.
Neidhart jest kronikarzem wschodzącego chłopstwa i upadku rycerstwa. Utwory nie były śpiewane przed wiejską publicznością, ale na dworach ku uciesze dworskiej publiczności i potwierdzały swoją niechęć wobec bezczelnego tłumu. Następstwem tego było zaatakowanie przez chłopów grobu Heidharta w Wiedniu
„Pieśni letnie” są po prostu pieśniami miłosnymi (Minne), w których rycerz występuje jako amant ubiegający się o dziewczynę chłopską na wiejskich tańcach i przy tej okazji rozprawić się musi z chłopcami pochodzenia chłopskiego. Są to rozmowy córki i matki lub przyjaciółek. Rozmowy przyjaciółek toczą się wokół pytania, jak zdobyć życzliwość rycerza z Ruiwental. „Rozmowa matki i córki przebiega mniej więcej w ten sposób: Córka chce iść na tańce, aby tam bawić się z przyjaciółkami. Matka jest temu przeciwna bo jest wiele pracy w domu i czyha tam na nią wiele niebezpieczeństw. Córka jednak wie, że tam oprócz młodzieńców ze wsi czeka także na nią rycerz z Reuental. Matka ostrzega ją przed rycerzami, którzy szukają tylko uciechy, po czym dziewczyna zostaje porzucona, zhańbiona, a czasem jeśli ma pecha – z dzieckiem. Gdyby miała się koło dzierżawcy, wzbogaciła by się i zrobiła dobrą partię. Dziewczynie jednak rządca się nie podoba, bo śmierdzi oborą i kozami i wierzy, że może dostać kogoś lepszego. Nierzadko kończy się rozmowa rękoczynami. Czasem role się zmieniają, tzn. córka wykazuje rozsądek, a mama popycha ją ku przygodzie.”
„Pieśni zimowe” przedstawiają nie tylko „zimno i obumarłą przyrodę, ale także ludzką głębie. Gdy ubolewa, że służył swojej pani – nie tylko jako realnej damie dworu, ale także „pani świata” bez zapłaty znajduje do tego wzruszające słowa i stosowną melodię, która ma udział w jego rozpaczy. Podczas gdy inni śpiewacy (Minnesänger) popierają wyprawy krzyżowe on przedstawia realnie powszedni dzień żołnierza-pielgrzyma i tęsknotę za wiosennymi dniami kiedy śpiewał o Gimpel-Gempel”.
Freski – Neidhart.
Freski prezentujące sceny z pieśni i życia Neidharta von Reuental, pochodzące z XIV wieku a odkryte w 1979 roku można podziwiać w Wiedniu w budynku przy ul. Tuchlauben 19.

</doc>
<doc id="2873093" url="https://pl.wikipedia.org/wiki?curid=2873093" title="Martin Lorentzson">
Martin Lorentzson

Martin Lorentzson (ur. 21 lipca 1984 w Östertälje) – piłkarz szwedzki grający na pozycji prawego obrońcy. Od 2016 roku jest zawodnikiem klubu Örebro SK.
Kariera klubowa.
Swoją karierę piłkarską Lorentzson rozpoczął w klubie IK Sleipner. W 2006 roku awansował do kadry pierwszej drużyny i wtedy też zadebiutował w nim w szwedzkiej 1. Division. W 2007 roku odszedł do innego klubu z 1. Division, Assyriska FF. Na koniec sezonu awansował z nim do drugiej ligi szwedzkiej. W zespole Assyriski występował do końca 2009 roku.
Na początku 2010 roku Lorentzson przeszedł z Assyriski do pierwszoligowego AIK Fotboll. Zadebiutował w nim 29 marca 2010 w przegranym 1:3 wyjazdowym meczu z GAIS. W 2011 roku stał się podstawowym zawodnikiem AIK. W tamtym roku wywalczył z AIK wicemistrzostwo Szwecji.
W 2015 roku Lorentzson odszedł z AIK do Åtvidabergs FF, a jeszcze w tym samym roku został zawodnikiem Coventry City. W 2016 przeszedł do Örebro SK.
Kariera reprezentacyjna.
W reprezentacji Szwecji Lorentzson zadebiutował 26 stycznia 2013 roku w wygranym 3:0 meczu Pucharu Króla Tajlandii 2013 z Finlandią.

</doc>
<doc id="2873094" url="https://pl.wikipedia.org/wiki?curid=2873094" title="Józef Pollak">
Józef Pollak

Józef Pollak (ur. 18 lutego 1882, zm. 13 marca 1947) – polski pisarz, nauczyciel
Absolwent germanistyki na Uniwersytecie Jagiellońskim (1901-1905), nauczyciel gimnazjalny w Krakowie i Tarnowie. Lektor języka niemieckiego w Wyższej Szkole Handlowej w Warszawie (1920-1939). W broszurze "Postulaty szkoły średniej" (1914) przedstawił projekt reformy szkolnictwa gimnazjalnego. Publikował powieści i dramaty. Pochowany na Cmentarzu Rakowickim w Krakowie (kwatera AD-wsch.-3).
Twórczość.
Dramaty
Zbiory nowel
Powieści
Poradniki

</doc>
<doc id="2873100" url="https://pl.wikipedia.org/wiki?curid=2873100" title="Parafia św. Bartłomieja w Brzózie">
Parafia św. Bartłomieja w Brzózie

Parafia św. Bartłomieja w Brzózie – jedna z 9 parafii rzymskokatolickich dekanatu kozienickiego diecezji radomskiej.
Historia.
Parafia Brzóza powstała w okresie między 1470 a 1529. Pierwotny kościół drewniany pochodzący z przełomu XV/XVI w. został zniszczony w 1656 przez Szwedów. Kolejny wybudowany został w 1660 z drewna lasów królewskich staraniem ks. Grzegorza Rojka. W roku 1773 rozbudowano go staraniem ks. Jakuba Górskiego. Poświęcenia dokonał 24 maja 1781 biskup inflancki Józef Kossakowski. Kościół spłonął 6 października 1845 w ogromnym pożarze Brzózy. W tym czasie, do 1855, sprawowano nabożeństwa w ocalonym murowanym skarbcu, do którego dobudowano murowaną szopę. Kościół obecny jest z fundacji Adama i Zofii ze Starzeńskich Ożarowskich i zbudowany według projektu arch. Ignacego Leopolda Essmanowskiego w latach 1854–1856 staraniem ks. Ignacego Millera. W roku 1866 bp Michał Józef Juszyński konsekrował kościół. W wyniku walk w latach II wojny światowej, zwłaszcza na przyczółku magnuszewskim, świątynia została znacznie zniszczona i ograbiona. W tym czasie przez kilkanaście miesięcy na przełomie lat 1944/45 ludność została wysiedlona z Brzózy. Administrator parafii zamieszkał w Cecylówce i tam sprawował nabożeństwa. Ten stan trwał do chwili rozminowania Brzózy i powrotu ludności. Kościół w Brzózie odbudowano w latach 1944/45–1948. Kościół jest murowany z cegły, tynkowany, malowany, neogotycki, jednonawowy, halowy.
Zasięg parafii.
Do parafii należą wierni z miejscowości: Adamów, Brzóza, Działki Brzóskie, Maciejowice, Sewerynów, Stanisławów, Ursynów, Wólka Brzózka.

</doc>
<doc id="2873105" url="https://pl.wikipedia.org/wiki?curid=2873105" title="Gideon Buthelezi">
Gideon Buthelezi

Gideon Buthelezi (ur. 16 lipca 1986 w Południowej Afryce) - południowoafrykański bokser, aktualny mistrz świata IBO w wadze super muszej.
Kariera zawodowa.
Jako zawodowiec zadebiutował 21 lipca 2006 roku. W debiucie przegrał jednogłośnie na punkty z Nigeryjczykiem Nestorem Bolumem. Do końca 2009 roku stoczył kolejne 9 walk, z których wygrał 8, zdobywając mistrzostwo kraju, które utracił w pierwszej obronie.
19 czerwca 2010 roku zmierzył się z Filpińczykiem Ronellen Ferrerasem o zwakowany pas IBO w wadze słomkowej. Buthelezi zwyciężył jednogłośnie na punkty (3x 117-111) i zdobył mistrzostwo.
27 stycznia 2011 zmierzył się z rodakiem Hekkiem Budlerem, a stawką walki był zwakowany pas IBO w wadze junior muszej. Buthelezi zwyciężył niejednogłośnie na punkty (113-117, 115-113, 118-114) i zdobył pas. 24 września zmierzył się w pojedynku unifikacyjnym z mistrzem WBC, Meksykaninem Adriánem Hernándezem. Buthelezi przegrał przez nokaut w 2 rundzie, trzykrotnie będąc liczonym.
10 listopada 2012 roku zmierzył się z Filpińczykiem Edrinem Dapudongiem o zwakowany pas IBO w wadze super muszej. Buthelezi zwyciężył niejednogłośnie na punkty i zdobył pas w trzeciej kategorii wagowej.

</doc>
<doc id="2873108" url="https://pl.wikipedia.org/wiki?curid=2873108" title="Gerhard Podskalsky">
Gerhard Podskalsky

Gerhard Podskalsky SJ (ur. 16 marca 1937 w Saarbrücken, zm. 6 lutego 2013 w Kolonii) – niemiecki duchowny katolicki, jezuita, historyk, filozof i teolog. 
W latach 1975-2005 był profesorem Wyższej Szkoły Filozoficzno-Teologicznej św. Jerzego we Frankfurcie nad Menem. Należał do najwybitniejszych historyków Kościoła. Tematem jego prac badawczych były Kościoły wschodnie tradycji bizantyńskiej ze szczególnym uwzględnieniem krajów słowiańskich.

</doc>
<doc id="2873111" url="https://pl.wikipedia.org/wiki?curid=2873111" title="Andrzej Rybacki">
Andrzej Rybacki

Andrzej Rybacki ps. „Błysk” (ur. 22 października 1926 w Domaniewicach, zm. 26 maja 2002 w Warszawie) – generał brygady pilot WP, dowódca 2 Korpusu Obrony Powietrznej Kraju (1968-1971), zastępca dowódcy Wojsk Obrony Powietrznej Kraju (1971-1984), komendant Wydziału Wojsk Lotniczych i OPK w Akademii Sztabu Generalnego WP (1984-1990)
Życiorys.
Do ataku Niemiec na Polskę we wrześniu 1939 skończył 6 klas szkoły podstawowej w Czyżewie, a do 1944 4 klasy szkoły handlowej w Otwocku. We wrześniu 1942 wstąpił do AK pod ps. „Błysk”, w czerwcu 1944 skończył podchorążówkę w Otwocku i został plutonowym podchorążym. 1 września 1944 wstąpił do ludowego Wojska Polskiego w Garwolinie, po czym został dowódcą plutonu w 9 zapasowym pułku piechoty w Lublinie-Majdanku. Od 6 listopada 1944 dowódca plutonu w „dywizjonie lotniczym” tego pułku, 1944–1945 elew Wojskowej Szkoły Lotniczej WP w Zamościu, a 1945–1946 Wojskowej Szkoły Pilotów w Dęblinie. Od wiosny 1947 podporucznik pilot 1 pułku lotnictwa myśliwskiego „Warszawa” w Modlinie, od lutego 1948 starszy pilot, od maja 1949 dowódca klucza w stopniu porucznika, od 25 listopada 1950 pomocnik dowódcy eskadry ds. pilotażu w stopniu kapitana, a od lata 1951 – majora. Od 1 czerwca 1951 dowódca 2 eskadry 2 pułku lotnictwa myśliwskiego w Krakowie-Babicach, od grudnia 1951 pomocnik dowódcy pułku, od lutego 1953 inspektor techniki pilotażu 7 Dywizji Lotnictwa Myśliwskiego w Krakowie. 1953–1956 dowódca 2 pułku lotnictwa myśliwskiego w Krakowie, od lipca 1955 w stopniu podpułkownika. Następnie pomocnik dowódcy ds. pilotażu, a od marca 1957 dowódca 6 Dywizji Lotnictwa Myśliwskiego we Wrocławiu. Od października 1957 zastępca dowódcy 3 Korpusu Obrony Przeciwlotniczej Obszaru Kraju do spraw lotnictwa myśliwskiego (dowódca lotnictwa myśliwskiego tego korpusu). Od czerwca 1959 kierował oddziałem szkolenia personelu latającego w Zarządzie Szkolenia Lotnictwa w Dowództwie Wojsk Lotniczych i OPL w Warszawie. Uczestniczył w formowaniu nowo utworzonego Dowództwa Wojsk Obrony Przeciwlotniczej Obszaru Kraju, gdzie od sierpnia 1958 był zastępcą dowódcy tych wojsk – szefem lotnictwa myśliwskiego OPL. W latach 1962–1966 studiował w Akademii Sztabu Generalnego WP, po czym został zastępcą dowódcy 1 Korpusu Obrony Powietrznej Kraju ds. liniowych w Warszawie. Od stycznia 1968 do listopada 1971 dowódca 2 Korpusu Obrony Powietrznej Kraju w Bydgoszczy. 9 października 1968 mianowany generałem brygady; nominację wręczył mu w Belwederze przewodniczący Rady Państwa PRL marszałek Polski Marian Spychalski. Od listopada 1971 do lipca 1972 zastępca dowódcy Wojsk Obrony Powietrznej Kraju ds. szkolenia, a w latach 1972–1984 do spraw liniowych. Jako zastępca dowódcy tego rodzaju sił zbrojnych był organizatorem corocznych zawodów użyteczno-bojowych Wojsk OPK oraz strzelań bojowych lotnictwa myśliwskiego i wojsk rakietowych na poligonach specjalnych w ZSRR. W 1974 ukończył Kurs Operacyjno-Strategiczny dla kierowniczej kadry Sił Zbrojnych w Wojskowej Akademii Sztabu Generalnego Sił Zbrojnych ZSRR im. Klimenta J. Woroszyłowa. Od grudnia 1984 do września 1990 komendant Wydziału Wojsk Lotniczych i OPK w Akademii Sztabu Generalnego WP w Warszawie. Był także przewodniczącym Rady Naukowej tego Wydziału oraz członkiem Rady Naukowej ASG. W czerwcu 1989 uchwałą Rady Wydziału Wojsk Lotniczych i Obrony Powietrznej Kraju ASG WP uzyskał stopień doktora nauk wojskowych, po obronie rozprawy pod tytułem „Lotnictwo myśliwskie we współczesnych systemach obrony powietrznej”. Promotorem pracy był gen. dyw. prof. dr hab. Władysław Mróz. Od listopada 1990 w stanie spoczynku, pożegnany uprzednio przez ministra obrony narodowej gen. armii Floriana Siwickiego i szefa Sztabu Generalnego WP gen. broni Józefa Użyckiego.
Podczas służby w lotnictwie wykonał 6200 lotów w czasie 2509 godzin, z tego 1279 lotów w czasie 953 godzin na samolotach tłokowych i 4921 lotów w czasie 1556 godzin na samolotach odrzutowych. W 1950 był jednym z pierwszych dwóch polskich pilotów myśliwskich przeszkolonych na samolotach odrzutowych Jak-17 na lotnisku w Brzegu. Był uczestnikiem wielu defilad lotniczych, m.in. w 1947 w Warszawie na Polach Mokotowskich na samolocie Jak-9, w 1951 nad Placem Bankowym w Warszawie na samolocie Jak-23, w 1952 w pokazie pilotażu grupowego na samolotach Jak-23 nad lotniskiem Okęcie, w 1957 w Warszawie był prowadzącym grupy 75 samolotów myśliwskich.
Działacz organizacji społecznych i kombatanckich. 1972–1995 wiceprezes klubu CWKS „Legia”, członek Prezydium Stołecznej Federacji Sportu. Od 1994 prezes Warszawskiego Oddziału Seniorów Lotnictwa Wojskowego RP.
Pochowany na cmentarzu Powązki Wojskowe w Warszawie (kwatera EII-6-2).
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Syn Jerzego, kolejarza i Stanisławy z domu Bekiesz. Mieszkał w Warszawie. Żonaty z Krystyną z domu Bąk (1927-2016). Małżeństwo miało troje dzieci.

</doc>
<doc id="2873112" url="https://pl.wikipedia.org/wiki?curid=2873112" title="Martin Frantz">
Martin Frantz

Martin Frantz (Młodszy) (ur. 1679 w Rewlu (obecnie: Tallinn), zm. 6 listopada 1742 w Legnicy) – architekt działający w pierwszej połowie XVIII wieku na Dolnym Śląsku.
Życiorys.
Urodził się w Rewlu (od 1918 Tallin) w rodzinie niemieckojęzycznych Szwedów, ochrzczono go w kościele ewangelickim 4 marca 1681. Jego biologiczny ojciec Marcin Frantz (Starszy) był budowniczym miejskim, ale zmarł w 1683. Matka Elsgen z domu Seyer poślubiła Georga Winklera, który był budowniczym i starszym cechu murarzy. Gdy Marcin Frantz ukończył trzynaście lat został uczniem cechu murarzy, a po pięciu latach (18 lutego 1697) czeladnikiem. Jak każdy czeladnik aby zdobyć praktykę wyruszył aby praktykować na budowach i zdobywać kolejne umiejętności i zajmować coraz wyższe w hierarchii budowlanej stanowiska. Przez Pomorze dotarł na Śląsk i jak ojciec został budowniczym. Pewne jest, że w 1704 zamieszkał w Legnicy i rozpoczął praktykę na kierowanej przez Johanna Georga Knolla budowie kolegium Jezuitów. Knoll zmarł nagle w listopadzie 1704, jego stanowisko przejął Marcin Frantz. Rok później poślubił Barbarę Elżbietę Schönwalder, dzięki czemu uzyskał prawa obywatelskie i został przyjęty na pełnoprawnego mistrza cechu legnickich murarzy. Po Ugodzie Altransztadzkiej miały na terenie Prus powstać tzw. Kościoły łaski, protestanci zwrócili się do Frantza aby zaprojektował dwie takie świątynie, w Jeleniej Górze i Kamiennej Górze. W pierwszym z miast zaprojektował kościół pw. Św. Krzyża (1709-1715) oraz budynek parafii i gimnazjum, ponadto był autorem projektu kamienicy Baumgartenów i ich kaplicy na przykościelnym cmentarzu. Fundatorem budynku parafialnego i gimnazjum był Bonito von Mohrenthal, który zlecił Frantzowi w 1710 przebudowę swojego pałacyku w Pieszycach. W następnych latach projektował zarówno budowle sakralne, jak i świeckie. Zachowane dokumenty są dowodem na to, że jego sytuacja materialna często bywała zła, zalegał z podatkami i nie posiadał własnej nieruchomości. Po 1720 był autorem budowy lub przebudowy dworków i pałaców w Łomnicy, Grodźcu, Siedlcach i Parchowie. Od 1728 do 1732 był zaangażowany w budowę pałacu w Chocianowie dla hr. Rederna, a w 1734 dla Holtzhausenów wybudowała pałac w Rząśniku. Równocześnie w 1729 zaprojektował kościół Bożego Ciała w Szprotawie, jego budowa trwała do 1740. W tym czasie Frantz zaprojektował w 1732 wieżę szprotawskiego ratusza. Został zaangażowany przez Augustianów z Żagania do odbudowy spalonego kościoła Najświętszej Marii Panny, a w 1736 do budowy kościoła św. Marcina w Sicinach. Ostatnią realizacją był kościoła św. Mikołaja w Stanowie k. Szprotawy.
Architekt zmarł w 1742 r. w Legnicy gdzie został pochowany na cmentarzu przy kościele Piotra i Pawła (obecnie katedra diecezji legnickiej), który znajdował się na miejscu dzisiejszego placu Słowiańskiego.
Z małżeństwa z Elżbietą Schönwälder miał dwie córki i syna Karola Marcina, również architekta.
Działalność architektoniczna.
Autor kilkudziesięciu budowli barokowych na Śląsku, w tym:

</doc>
<doc id="2873113" url="https://pl.wikipedia.org/wiki?curid=2873113" title="Historyczne prowincje Finlandii">
Historyczne prowincje Finlandii



</doc>
<doc id="2873117" url="https://pl.wikipedia.org/wiki?curid=2873117" title="Belisario Porras Barahona">
Belisario Porras Barahona

Belisario Porras Barahona (ur. 28 listopada 1856, zm. 28 sierpnia 1942) – panamski prawnik, dziennikarz, wojskowy i polityk, działacz Partii Liberalnej w Kolumbii, w 1910 ambasador Panamy w Stanach Zjednoczonych, trzykrotny prezydent kraju: od 1912 do 1916, od 1918 do 1920 i od 1920 do 1924.

</doc>
<doc id="2873118" url="https://pl.wikipedia.org/wiki?curid=2873118" title="2 Long">
2 Long

2 Long – singel Andrzeja „Piaska” Piasecznego, pochodzący z płyty o tym samym tytule, wydany 19 kwietnia 2001 przez wytwórnię Zic Zac. Piosenkę napisał Piaseczny we współpracy z Robertem Chojnackim. Piosenka powstała w dwóch wersjach językowych: po polsku („Z kimś takim”) i angielskim, a tłumaczeniem tekstu zajął się John Porter.
Do piosenki powstał oficjalny teledysk, który wyreżyserował Piotr Rzepliński. 
Utwór został napisany na potrzeby 46. Konkursu Piosenki Eurowizji, w którym Piaseczny wystartował w 2001. Początkowo ogłoszono udział z polskojęzyczną wersją piosenki, 28 marca TVP ogłosiła, że w konkursie zostanie zaprezentowana jej anglojęzyczna wersja. Piaseczny został tym samym pierwszym reprezentantem Polski, który wykonał na Eurowizji piosenkę w innym języku, niż narodowy).
12 maja 2001 Piaseczny wykonał utwór w finale konkursu, w którym uplasował się na 20. miejscu na 23 uczestniczących państw.

</doc>
<doc id="2873119" url="https://pl.wikipedia.org/wiki?curid=2873119" title="Mohamed Mursi">
Mohamed Mursi



</doc>
<doc id="2873121" url="https://pl.wikipedia.org/wiki?curid=2873121" title="Teatr Skampa w Elbasanie">
Teatr Skampa w Elbasanie

Teatr Skampa w Elbasanie (alb.: Teatri Skampa) – jedna z najważniejszych scen teatralnych Albanii, która rozpoczęła działalność w lipcu 1962 w budynku kina Nacional, wzniesionego w 1938 w Elbasanie.
Historia.
W 1938, w centrum Elbasanu wzniesiono budynek, w którym znalazło siedzibę jedno z najnowocześniejszych kin w ówczesnej Albanii, przeznaczone dla 450 widzów, z zapleczem umożliwiającym także realizację przedstawień teatralnych.
Pierwsze amatorskie zespoły teatralne w Elbasanie działały już od 1919. Po zakończeniu II wojny światowej grupa amatorów teatru podjęła działalność artystyczną w miejscowym Domu Kultury. Dopiero jednak po utworzeniu Teatru Ludowego w Tiranie rozpoczęto tworzenie scen zawodowych we wszystkich większych miastach Albanii.
16 lipca 1962 w budynku dawnego kina "Nacional" zainaugurowano działalność sceny zawodowej. Na scenie występowało kilkunastu aktorów: byli wśród nich Demir Hyskja, Eglantina Stafa, Pavlina Gjyli i Skender Hoxha, wkrótce potem dołączyli do nich absolwenci szkoły teatralnej w Tiranie - Robert Ndrenika i Shpëtim Shmili. Pierwszym reżyserem Teatru Skampa został Lec Shllaku. Pierwszą sztuką wystawioną na scenie w Elbasanie był dramat "Białe okrążenie" (Rrethimi i bardhe) Nauma Priftiego. W latach 70. teatr wystawiał głównie sztuki autorów albańskich. W tym czasie zespół teatru znacznie się odmłodził, a kadrę aktorską zasilili absolwenci szkoły teatralnej.
Jednym z największych sukcesów sceny w Elbasanie było zwycięstwo na IX Festiwalu Teatralnym w Tiranie (13-18 listopada 1989), które przyniosła inscenizacja sztuki "Sa shume gjethe te thata ate vjeshte", w reżyserii Spiro Duniego.
W latach 90., pod kierunkiem nowego dyrektora Astrita Çermy repertuar teatru uległ zasadniczym zmianom. Oprócz klasyki dramatu albańskiego pojawiały się także sztuki Woody Allena, Dario Fo i Eugène Ionesco. W 1999 Teatr Skampa zorganizował po raz pierwszy Międzynarodowy Festiwal Teatrów Eksperymentalnych, z udziałem zaproszonych trup teatralnych z krajów bałkańskich.
4 sierpnia 2011 doszło do pożaru w budynku teatru, prawdopodobnie płomienie przeniosły się z sąsiadującego z teatrem hotelu. Pożar strawił scenę, miejsca dla publiczności, a także korytarze teatru. Po tym wydarzeniu teatr wstrzymał swoją działalność na okres sześciu miesięcy, a aktorzy występowali w miejscowych restauracjach. Przy wsparciu finansowym władz miasta i towarzystwa ubezpieczeniowego Sigal teatr odbudowano i w lutym 2012 wznowił działalność artystyczną. W 2020 teatr został zamknięty na rok z powodu pandemii koronawirusa COVID-19. Działalność teatru wznowiono we wrześniu 2021.

</doc>
<doc id="2873122" url="https://pl.wikipedia.org/wiki?curid=2873122" title="Satellite (singel Leny Meyer-Landrut)">
Satellite (singel Leny Meyer-Landrut)



</doc>
<doc id="2873123" url="https://pl.wikipedia.org/wiki?curid=2873123" title="Rodolfo Chiari">
Rodolfo Chiari

Rodolfo Chiari Robles (ur. 15 listopada 1869, zm. 16 sierpnia 1937), panamski polityk, przywódca Partii Liberalnej, minister spraw wewnętrznych i sprawiedliwości, pierwszy wiceprezydent Panamy od 1912 do 1916 i od 1920 do 1924, prezydent kraju od 1 października 1924 do 1 października 1928.
W 1925 wybuchły w Panamie rozruchy, które Chiari stłumił dzięki pomocy armii amerykańskiej. Jego syn Roberto Francisco Chiari Remón sprawował urząd prezydenta Panamy od 1960 do 1964.

</doc>
<doc id="2873124" url="https://pl.wikipedia.org/wiki?curid=2873124" title="Auküla">
Auküla

Auküla – wieś w Estonii, w prowincji Virumaa Zachodnia, w gminie Haljala.

</doc>
<doc id="2873125" url="https://pl.wikipedia.org/wiki?curid=2873125" title="George Segal (artysta)">
George Segal (artysta)

George Segal (ur. 26 listopada 1924, zm. 9 czerwca 2000) – amerykański rzeźbiarz, współorganizator (razem z Allanem Kaprowem) happeningów, od 1958 twórca rzeźb – grup realistycznych figur wykonanych z białego gipsu.
Urodził się w Nowym Jorku. Spędził wczesną młodość w Bronksie. Ojciec, imigrant z Polski, posiadał koszerny sklep mięsny. Rodzice spędzali w nim długie godziny. W 1929 zaczął uczęszczać do szkoły publicznej. W 1940 roku rodzina Georga przeniosła się do New Jersey gdzie założyli fermę drobiu.
Po wyjeździe rodziny by móc dalej studiować, George zamieszkał z ciotką na Brooklynie. Na studiach odkrył swoją miłość do sztuki. Studiował do 1942 roku. Podczas II wojny światowej, musiał przerwać studia, aby pomóc na rodzinnej fermie drobiu.
W późniejszych latach uczęszczał do Pratt, Cooper Union, i wreszcie New York University, gdzie otrzymał tytuł licencjata w zakresie Edukacji Artystycznej w 1949 roku. Po ślubie z Helen Steinberg (sąsiadka) w 1946 roku kupił własne gospodarstwo.
Podczas gdy George budował nowe kurniki, Jackson Pollock malował „Numer 8”. Abstrakcja w tym czasie była krzykiem mody. W tych latach, Segal spotkał innych młodych artystów chętnych do składania oświadczeń w oparciu o świat rzeczywisty, a nie czystą abstrakcję. Zaczął malować, koncentrując się na ekspresji, malował motywy figuralne.
W 1957 roku został włączony do „Artyści z New York School: druga generacja”, wystawa w Muzeum Żydowskim. W tym też roku, Allan Kaprow wybrał gospodarstwo Segala jako miejsce swojego pierwszego happeningu – sztuka życia z wrażliwością środowiska.
W 1960 roku Robert Frank zrobił film „The Sin of Jesus” w gospodarstwie Segala. W 1961 roku stworzył swoją pierwszą rzeźbę z bandaża gipsowego – „Autoportret”. Od tej pory bierze udział w licznych pokazach i wystawach, prezentując swoje gipsowe rzeźby. Od 1961 do 1969 roku stworzył ponad 70 takich rzeźb. Swoje kurniki zamienił w pracownie i galerie sztuki.
W 1971 roku powstaje jego pierwsza rzeźba odlana z brązu - „Tancerze”. W 1981 roku George zaczyna podróżować do Chin i Japonii. W tym też roku powstaje seria „cytatów” na podstawie dzieła Cézanne'a. W 1983 roku Holocaust Memorial zostaje zainstalowany w Golden Gate Park w San Francisco, w sąsiedztwie Pałacu Legii Honorowej.
W 1993 roku wrócił do malowania po trzydziestu latach przerwy. Prezydent Clinton nagrodził go Narodowym Medalem Sztuki w 1999 roku. W roku 2000 odbyła się wystawa w Galerii Locks, w Filadelfii, zawierająca najnowsze z serii „Zdjęcia nocne”. George Segal umarł w dniu 9 czerwca South Brunswick, New Jersey.
George był znany z tworzenia rzeźb o naturalnej wielkości z bandaży gipsowych. Rzeźby tworzył, pokrywając przyjaciół i krewnych bandażami nasączonymi gipsem chirurgicznym. W swoich pracach pokazuje zwykłych ludzi, robiących codzienne rzeczy i czynności.
Znakiem charakterystycznym dla Segala są naturalnej wielkości odlewy gipsowe. Można zobaczyć je w najważniejszych muzeach i miejscach publicznych na terenie całego kraju, w FDR Memorial w Waszyngtonie, Port Authority Bus Terminal w Nowym Jorku.
Segal stworzył swoją sztukę która przedstawia z pozoru spokojne chwile życia – człowiek czeka na autobus, pije kawę w barze, słucha radia. Prace te przypominają nam, co to znaczy być człowiekiem. „Codzienne życie to rutyna, czynności wykonywane są banalne, nieciekawe, nudne. Wydaje mi się jednak, że codzienne życie jest zaskakujące, tajemnicze i niepojęte”. Segal swoje dzieła rozstawiał w miejscach publicznych np. stacje metra, dworce, w parki itp.
Jego figury upamiętniają wiele momentów historycznych i społecznych, jak np. strzelanina Kent State, Holocaust lub Wielki kryzys.
W 1970 roku wielu amerykańskich artystów, których prace widziano tylko w galeriach i muzeach, zaczęło swoje prace wystawiać na zewnątrz, nastała moda na sztukę publiczną.
George był poważnie traktowany przez instytucje sztuki i jego prace były pożądane. Segal tworzył rzeźby z gipsu co uniemożliwiało wystawienie ich na zewnątrz, ponieważ materiał ten pod wpływem warunków atmosferycznych szybko ulega zniszczeniu. Następnym problemem był fakt, że George tworzył figury w rzeczywistym rozmiarze o małej skali i przez to był ograniczony. Inni artyści tworzyli monumentalnej wielkości prace aby odnieść się do otaczającej architektury.
Segal miał opór co do wykorzystywania innych tworzyw niż gips, uważał, że przez wykorzystanie tradycyjnych technik np. odlew w brązie odbiór nie będzie tak wyrazisty, jednak po stworzeniu swojej pierwszej pracy w brązie (tancerze) zmienił zdanie na temat tej techniki.
Znaczna liczba rzeźb Segala jest z lat 60. i 70. Jest to na przykład: Man on a Bicycle (1962, Moderna Museet, Stockholm), The Bus Driver (1962, Museum of Modern Art, New York), The Bus Riders (1962, Hirshhorn Museum and Sculpture Garden, Washington, DC), The Gas Station (1963-1964, The National Gallery of Canada, Ottawa), The Truck (1966, Art Institute of Chicago), To All Gates (1971, Des Moines Art Center, Iowa). Te i wiele innych dzieł odnoszą się do tematu przejściowego charakteru egzystencji doczesnej.
Segal w swoich pracach ujmuje problem ponadczasowy i uniwersalny w kontekście współczesnego życia, obejmuje rzeźby przedstawiające postaci związane z ich pracą, kochające się, jedzące, lub znajdujące się w warunkach charakterystycznych dla współczesnej kultury amerykańskiej. Jego realizacja w atrakcyjny sposób przedstawia syntezę nowoczesnej wrażliwości i koncepcji artystycznych oraz zagadnień filozoficznych i artystycznych.
W 1997 roku został laureatem nagrody Praemium Imperiale, a w 1999 został odznaczony National Medal of Arts.

</doc>
<doc id="2873126" url="https://pl.wikipedia.org/wiki?curid=2873126" title="Ryan Mason">
Ryan Mason

Ryan Glen Mason (ur. 13 czerwca 1991 w Londynie) – angielski piłkarz, który występował na pozycji pomocnika. Wychowanek Tottenhamu Hotspur, w swojej karierze grał także w takich zespołach jak Yeovil Town, Doncaster Rovers, Millwall, Swindon Town, Hull City oraz w reprezentacji Anglii.
Po fatalnej kontuzji głowy, której nabawił się podczas meczu z Chelsea 22 stycznia 2017 roku, miał bardzo długą przerwę, przeszedł rehabilitację, po czym 13 lutego 2018 roku zakończył karierę piłkarską w wieku 26 lat.
Po zakończeniu kariery piłkarskiej rozpoczął pracę szkoleniową w juniorskich zespołach Tottenhamu. 20 kwietnia 2021, po zwolnieniu menedżera Jose Mourinho, został tymczasowym opiekunem "Kogutów", które poprowadzić ma do końca sezonu 2020/2021.

</doc>
<doc id="2873128" url="https://pl.wikipedia.org/wiki?curid=2873128" title="Adam Łomnicki">
Adam Łomnicki

Adam Łomnicki (ur. 28 czerwca 1935 w Warszawie, zm. 15 grudnia 2021) – polski biolog ewolucyjny, ekolog, członek Polskiej Akademii Nauk, Polskiej Akademii Umiejętności, Academia Europaea i American Society of Naturalists, członek redakcji "Evolutionary Ecology Research", profesor Instytutu Biologii Ssaków PAN w Białowieży.
Życiorys.
Urodził się w 1935 jako syn Zbigniewa, matematyka, wnuk Jarosława oraz prawnuk Mariana Alojzego. Pierwsze lata życia spędził w Sokołowie Małopolskim, w 1947 jego rodzina przeniosła się do Zakopanego. Interesował się historią, jednak w końcu zdecydował się na studiowanie nauk przyrodniczych. W 1957 ukończył studia na Wydziale Biologii i Nauk o Ziemi Uniwersytetu Jagiellońskiego, broniąc pracy magisterskiej pod kierunkiem Romana Wojtusiaka.
Po otrzymaniu dyplomu rozpoczął pracę w Zakładzie Ochrony Przyrody PAN. Zajmował się głównie badaniami w terenie, opisując m.in. kozice tatrzańskie. W 1959 wyjechał do Wielkiej Brytanii i przez trzy miesiące przebywał na Oxfordzie, pracując z Charlesem Eltonem.
Doktoryzował się w zakresie zoologii i ekologii w 1961. W 1964 dzięki otrzymaniu stypendium Institute of International Education wyjechał do Ann Arbor i odbył staż na University of Michigan. Habilitował się w 1970. W roku akademickim 1976/1977 przebywał na Cambridge University.
W 1981 uzyskał tytuł profesora. W latach 1981–87 był dyrektorem Instytutu Biologii Środowiskowej Uniwersytetu Jagiellońskiego. Pełnił różne funkcje w wewnętrznych strukturach PAN, był m.in. przewodniczącym Komitetu Ekologii (1987–1990) oraz Komitetu Biologii Ewolucyjnej (1990–2007). Od 2000 roku przewodniczy Radzie Naukowej Instytutu Ochrony Przyrody PAN. Jest członkiem Polskiej Akademii Umiejętności, Academia Europaea i American Society of Naturalists. Należy do redakcji "Evolutionary Ecology Research".
W pracy naukowej zajmował się m.in. dynamiką liczebności i stabilności populacji, zmiennością wewnątrzpopulacyjną, poziomami doboru naturalnego, populacjami laboratoryjnymi oraz ochroną przyrody.
Publikacje.
W 1988 wydał książkę "Population Ecology of Individuals" (którą później określił mianem swojego "opus magnum", do 2013 ponad 3000 sprzedanych egzemplarzy).
Oprócz publikacji w czasopismach naukowych jest autorem również podręczników akademickich, takich jak:
Odznaczenia.
W 2002 został odznaczony Krzyżem Kawalerskim Orderu Odrodzenia Polski.
Oświadczenie lustracyjne.
W tekście "Oświadczenie lustracyjne" z 2007 roku opisał swoje kontakty z przedstawicielami Służby Bezpieczeństwa w czasach PRL i potępił procedury lustracyjne we współczesnej Polsce, przyrównując je do metod z epoki stalinizmu i wydarzeń marcowych.

</doc>
<doc id="2873130" url="https://pl.wikipedia.org/wiki?curid=2873130" title="Hongkong na Letnich Igrzyskach Olimpijskich 1952">
Hongkong na Letnich Igrzyskach Olimpijskich 1952

Hongkong na Letnich Igrzyskach Olimpijskich 1952 reprezentowało czworo zawodników – dwóch mężczyzn i dwie kobiety. Był to pierwszy start reprezentacji Hongkongu na igrzyskach olimpijskich.

</doc>
<doc id="2873134" url="https://pl.wikipedia.org/wiki?curid=2873134" title="Czyżów (rejon złoczowski)">
Czyżów (rejon złoczowski)

Czyżów (ukr. Чижів) – wieś w rejonie złoczowskim obwodu lwowskiego Ukrainy.
Do scalenia w 1934 r. w II Rzeczypospolitej miejscowość była siedzibą gminy wiejskiej w powiecie złoczowskim województwa tarnopolskiego. W nocy z 9 na 10 lutego 1944 roku oddział UPA rozstrzelał 20 mieszkańców narodowości polskiej.
Na podstawie "Słownika geograficznego Królestwa Polskiego i innych krajów słowiańskich" Czyżów to: "wieś w powiecie złoczowskim, położona 1,5 mili na południe od sądu powiatowego, stacji kolejowej i urzędu poczty i telegrafu w Złoczowie".

</doc>
<doc id="2873136" url="https://pl.wikipedia.org/wiki?curid=2873136" title="Nußdorf im Chiemgau">
Nußdorf im Chiemgau



</doc>
<doc id="2873137" url="https://pl.wikipedia.org/wiki?curid=2873137" title="Kinmochi Saionji">
Kinmochi Saionji

 (ur. 7 grudnia 1849 w Kioto, zm. 24 listopada 1940) – japoński polityk, przedstawiciel dworskiej arystokracji feudalnej (kuge), doradca (genrō) cesarza, o istotnych prerogatywach. W okresie jego życia Japonia przeobraziła się z biednego państwa feudalnego w mocarstwo militarne. Saionji był jedną z czołowych postaci tych przemian.
Życiorys.
W latach 1871–1880 przebywał w Europie (głównie we Francji, m.in. studiował prawo na Sorbonie), zapoznając się z technologią, filozofią, systemami administracji. Zajmował także wysokie stanowiska w japońskich placówkach dyplomatycznych w Austro-Węgrzech, Niemczech i Belgii. Dzięki temu posiadał wiedzę, która pozwalała mu na popieranie i aktywne działanie na rzecz przemian w Japonii pod kątem otwarcia na świat i przyjmowania zachodnich wzorców.
Był kilkakrotnie ministrem oświaty i ministrem spraw zagranicznych oraz dwukrotnie premierem w latach 1906–1908 i 1911–1912 z ramienia partii Rikken Seiyūkai (Konstytucyjne Stowarzyszenie Przyjaciół Polityki), której był współtwórcą i przewodniczącym w latach 1903–1914.
W latach 1900–1903 był przewodniczącym Sūmitsu-in, tajnej rady cesarza (wzorowanej częściowo na brytyjskiej Privy Council), która istniała w latach 1888–1947.
Od 1912 do końca życia pełnił funkcję genrō, doradcy cesarza, od 1924 jako jedyny.
W 1919 był przewodniczącym delegacji japońskiej na konferencji pokojowej w Paryżu. W rzeczywistości jednak przewodził jego zastępca, Nobuaki Makino. Z nieznanych przyczyn Saionji zszedł na drugi plan, tłumacząc się złym stanem zdrowia. Mimo biernej postawy, po powrocie do kraju otrzymał w „uznaniu zasług” tytuł kōshaku.
W 1869 utworzył na terenach pałacu cesarskiego w Kioto prywatną instytucję naukową o nazwie Shijuku Ritsumeikan. W 1900 były sekretarz i protegowany księcia Saionji, Kojurō Nakagawa utworzył w 1905 Kyōto Hōsei Gakkō (Szkoła Prawa i Polityki w Kioto), która w 1913 przejęła nazwę Ritsumeikan. Była to szkoła wieczorowa dla pracujących. W 1922 otrzymała status uniwersytetu, przyjmując nazwę Ritsumeikan University. Ze względu na prezentowaną wolność akademicką i otwarcie na świat, był on traktowany jako liberalna alternatywa państwowego Kyoto University.

</doc>
<doc id="2873138" url="https://pl.wikipedia.org/wiki?curid=2873138" title="Nussdorf im Chiemgau">
Nussdorf im Chiemgau



</doc>
<doc id="2873139" url="https://pl.wikipedia.org/wiki?curid=2873139" title="Kościół Narodzenia św. Jana Chrzciciela w Korzkwi">
Kościół Narodzenia św. Jana Chrzciciela w Korzkwi

Kościół Narodzenia św. Jana Chrzciciela – zabytkowy rzymskokatolicki, kościół parafialny parafii Narodzenia św. Jana Chrzciciela w Korzkwi znajdujący się w Korzkwi, w gminie Zielonki, w powiecie krakowskim.
Kościół wraz z ogrodzeniem z kaplicami został wpisany do rejestru zabytków nieruchomych województwa małopolskiego.
Historia.
Świątynię ufundował Aleksander Ługowski herbu Lubicz, ówczesny właściciel Korzkwi. Budowa trwała 10 lat i ukończono ją w roku 1630. Nowy, murowany kościół zlokalizowano w pobliżu, lecz najprawdopodobniej nieco powyżej wcześniejszego kościoła drewnianego. Obiekt odnowiony w 1858 roku po pożarze dachu i wieży.
Architektura.
Budynek o cechach manierystycznych, murowany, oszkarpowany, orientowany, jednonawowy z prezbiterium zamkniętym półkolistą apsydą. W fasadzie wieża, w górnej części ośmioboczna.

</doc>
<doc id="2873140" url="https://pl.wikipedia.org/wiki?curid=2873140" title="Koropiec (obwód lwowski)">
Koropiec (obwód lwowski)

Koropiec (ukr. Коропець, "Koropeć") – wieś na Ukrainie, w obwodzie lwowskim, w rejonie złoczowskim. W 2001 roku liczyła 308 mieszkańców.
Pierwsza wzmianka o wsi pochodzi z 1427 roku.
W II Rzeczypospolitej miejscowość była siedzibą gminy wiejskiej w powiecie złoczowskim, w województwie tarnopolskim.

</doc>
<doc id="2873151" url="https://pl.wikipedia.org/wiki?curid=2873151" title="Kropiwna (rejon złoczowski)">
Kropiwna (rejon złoczowski)

Kropiwna (ukr. Кропивна) – wieś w rejonie złoczowskim obwodu lwowskiego Ukrainy. Do scalenia w 1934 r. w II Rzeczypospolitej miejscowość była siedzibą gminy wiejskiej w powiecie złoczowskim województwa tarnopolskiego.
Położenie.
Na podstawie "Słownika geograficznego Królestwa Polskiego i innych krajów słowiańskich" Kropiwna to: "wieś w powiecie złoczowskim, położona 17 km na południowy-zachód od sądu powiatowego, stacji kolejowej i urzędu poczty i telegrafu w Złoczowie".

</doc>
<doc id="2873153" url="https://pl.wikipedia.org/wiki?curid=2873153" title="Kościół Matki Bożej Bolesnej w Lacku">
Kościół Matki Bożej Bolesnej w Lacku

Kościół Matki Bożej Bolesnej w Lacku – parafialny kościół w Lacku, dawna cerkiew unicka, a następnie prawosławna.
Unicka cerkiew w Lacku została wzniesiona z fundacji Radziwiłłów bialskich w 1795. Jej patronem był bł. Jozafat Kuncewicz. W 1842 była remontowana. Wskutek likwidacji unickiej diecezji chełmskiej przeszła w 1875 na własność parafii prawosławnej. We władaniu Kościoła rzymskokatolickiego obiekt znalazł się w 1951 i wtedy został gruntownie przebudowany. Od 1978 jest to świątynia parafialna.
Dawna cerkiew w Lacku jest budowlą drewnianą, orientowaną, szalowaną, konstrukcji zrębowej. Pierwotnie posiadała konstrukcję trójdzielną z wyraźnie wyodrębnionymi nawą, przedsionkiem i pomieszczeniem ołtarzowym. W czasie przebudowy w 1951 nawa i przedsionek zostały połączone. W tym samym roku nad nawą wykonano sklepienie beczkowe wsparte na czterech słupach. Zarówno nawę, jak i prezbiterium pokrywa dach dwuspadowy. Pierwotnie na fasadzie znajdowała się niska wieżyczka z cebulastą kopułką, po 1951 została ona zastąpiona prostą sygnaturką.
Ołtarz główny kościoła został wykonany w XVIII w. W ołtarzu znajduje się obraz patronki świątyni. Dwa ołtarze boczne są młodsze, powstały na pocz. XIX w. Na strychu kościoła przechowywane są carskie wrota z niezachowanego ikonostasu cerkwi w Lacku. Zabytkowymi elementami wyposażenia obiektu są również obraz Chrystusa z Marią Magdaleną (XIX w.), rzeźba Chrystusa Zmartwychwstałego (XVIII w.), niewielki krzyż ołtarzowy (XVIII w.) i kielich (XVII-XVIII w.).

</doc>
<doc id="2873157" url="https://pl.wikipedia.org/wiki?curid=2873157" title="MGM-51 Shillelagh">
MGM-51 Shillelagh

MGM-51 Shillelagh – amerykański przeciwpancerny pocisk kierowany przeznaczony do odpalania z armat czołgowych.
W 1958 roku US Army zgłosiła zapotrzebowanie na samobieżny rakietowy system przeciwpancerny krótkiego zasięgu. Dwa przedsiębiorstwa – Ford Aeronutronics oraz Sperry – przedstawiły projekty systemu, w czerwcu 1959 roku do opracowania systemu wytypowano Forda. W listopadzie 1960 roku wystrzelono pierwszy prototyp pocisku, oznaczanego wstępnie jako XM13. W czerwcu 1963 roku pocisk otrzymał oznaczenie XMGM-51A, a w roku następnym podjęto jego produkcję. W tym samym roku opracowana została wersja XMGM-51B o zwiększonym o połowę zasięgu. Oba pociski przyjęto na uzbrojenie US Army w 1966 roku jako MGM-51A i MGM-51B. Pociski znajdowały się na wyposażeniu czołgów M551 Sheridan uzbrojonych w armatę M81 kalibru 152 mm, zdolną także do strzelania amunicją konwencjonalną.
Testy broni wykazały, że 3,3-mm podłużny występ na pocisku, mający stabilizować jego ruch w lufie jest przyczyną powstawania w niej pęknięć strukturalnych, skracających jej żywotność. By temu zaradzić w 1968 roku opracowano wersję MGM-51C o skróconym występie. Pomiędzy sierpniem 1968 a lutym 1969 wszystkie pociski MGM-51B zostały dostosowane do standardu MGM-51C. Modyfikacja objęła także armaty, oznaczane odtąd jako M81E1.
Poza czołgami M551 Sheridan do odpalania pocisków MGM-51 przystosowane były czołgi M60A2 Patton. Testy z użyciem tych pojazdów rozpoczęły się na przełomie lat 1966 i 1967, jednak do służby trafiły dopiero w 1974 roku.
Produkcja pocisków zakończyła się w 1971 roku. Zbudowanych zostało około 88 000 egzemplarzy wszystkich wersji, z czego 12 500 wyprodukowanych zostało przez przedsiębiorstwo Martin Marietta.
W latach 1978-1980 ze służby w US Army wycofano wszystkie czołgi M60A2 oraz większość M551. W 1984 roku służbę opuściły ostatnie M551 Gwardii Narodowej. W jednym batalionie system pozostawał w użyciu do 1991 roku. Następcą MGM-51 Shillelagh zostały pociski BGM-71 TOW.

</doc>
<doc id="2873159" url="https://pl.wikipedia.org/wiki?curid=2873159" title="Nightfall (singel)">
Nightfall (singel)

Nightfall – singel amerykańskiego gitarzysty jazzowego Oscara Moore’a, wydany przez kalifornijską wytwórnię fonograficzną Atlas Records w 1946 (lub 1944, bo i ta data jest wymieniana).
Nagrań dokonano w Los Angeles. Strona A to utwór instrumentalny skomponowany i wykonany przez Oscara Moore’a z towarzyszeniem Johnny Moore’s Three Blazers, grupy prowadzonej przez jego brata. Zespół, który często towarzyszył podczas nagrań różnym wokalistom, tworzyli: pianista (później również wokalista) Charles Brown, gitarzysta Johnny Moore i grający na kontrabasie Eddie Williams. Na stronie B znalazł się utwór, którego autorem był właściciel wytwórni Atlas – Robert Scherman. Jako wokalista wystąpił, zaczynający w tych latach karierę, Frankie Laine. Nagrania ukazały się na monofonicznej, 10-calowej płycie, która była odtwarzana z prędkością 78 obr./min. (Atlas OM 124).

</doc>
<doc id="2873160" url="https://pl.wikipedia.org/wiki?curid=2873160" title="Snowicz">
Snowicz

Snowicz (ukr. Сновичі) – wieś w rejonie złoczowskim obwodu lwowskiego Ukrainy.
Do scalenia w 1934 r. w II Rzeczypospolitej miejscowość była siedzibą gminy wiejskiej w powiecie złoczowskim województwa tarnopolskiego.
Miejsce urodzenia polskiego prawnika i polityka, znawcy prawa konstytucyjnego, rektora Uniwersytetu Lwowskiego Stanisława Starzyńskiego.
Położenie.
Na podstawie "Słownika geograficznego Królestwa Polskiego i innych krajów słowiańskich" to: "wieś w powiecie złoczowskim, położona 9 km na południowy-wschód od sądu powiatowego, stacji kolejowej i urzędu poczty i telegrafu w Złoczowie".

</doc>
<doc id="2873161" url="https://pl.wikipedia.org/wiki?curid=2873161" title="Shillelagh">
Shillelagh



</doc>
<doc id="2873164" url="https://pl.wikipedia.org/wiki?curid=2873164" title="Kościół Narodzenia Najświętszej Marii Panny w Zielonkach">
Kościół Narodzenia Najświętszej Marii Panny w Zielonkach

Kościół pw. Narodzenia Najświętszej Marii Panny w Zielonkach – zabytkowy rzymskokatolicki, kościół parafialny znajdujący się w Zielonkach, w powiecie krakowskim.
Kościół wraz z otoczeniem został wpisany do rejestru zabytków nieruchomych województwa małopolskiego.
Historia.
Kościół zbudowany w latach około 1524–1538 w miejscu starszego pochodzącego z przełomu XIII i XIV wieku.
Zakrystia – według pamiątkowego napisu nad wejściem – wybudowana w 1524 roku. Prezbiterium wzniesione w 1533 r. przez muratora krakowskiego Jakuba Żura i kamieniarza Kaspra Simona. Nawa wybudowana w 1538 r. przez muratorów: Jana Kapinosa i Jana Bocheńczyka. W trakcie odnowienia w 1889 r. dobudowano pięterko nad zakrystią i strop płaski nawy. W 1947 r. po stronie północnej wyburzono gotyckie wejście boczne i w 1948 dobudowano kaplicę na planie kwadratu według projektu architekta Stefana Świszczowskiego. W 1966 r. dobudowano po stronie zachodniej nowe modernistyczne, trzykondygnacyjne wejście, według projektu architekta Antoniego Mazura. Pierwszy poziom pełni rolę kruchty, drugi miejsce dla chóru z nowymi, trzydziestojednogłosowymi organami firmy Tadeusza Rajkowskiego z Włocławka, a całość jest zwieńczona ażurową dzwonnicą w kształcie stalowego trójnogu, triangułu zakończonego krzyżem. Zawieszone są tam trzy dzwony: najmniejszy nosi imię Archanioła Gabriela, średni świętego Wojciecha, a największy Matki Boskiej Częstochowskiej.
Architektura.
Budowla murowana, jednonawowa, oszkarpowana, orientowana, w stylu późnogotyckim z elementami renesansowymi. Prezbiterium węższe od korpusu, zamknięte trójbocznie, przekryte sklepieniem krzyżowo-żebrowym. Nawa przekryta stropem płaskim. Kaplica na rzucie kwadratu z dachem łamanym. Na dachu barokowa sygnaturka.

</doc>
<doc id="2873165" url="https://pl.wikipedia.org/wiki?curid=2873165" title="Cerkiew Podwyższenia Krzyża Pańskiego w Dołhobrodach">
Cerkiew Podwyższenia Krzyża Pańskiego w Dołhobrodach

Cerkiew Podwyższenia Krzyża Pańskiego – cerkiew prawosławna, następnie unicka i ponownie prawosławna, w Dołhobrodach, w 1929 rozebrana.
Historia.
Prawosławna cerkiew w Dołhobrodach wzmiankowana jest w XVII w.. W 1701 świątynia ta przeszła do Kościoła unickiego, otrzymując równocześnie uposażenie od władającego miejscowymi dobrami Karola Stanisława Radziwiłła, kanclerza wielkiego litewskiego. W 1740 na jej miejscu wzniesiono nową cerkiew, także unicką, pod tym samym wezwaniem. W 1874 miejscowa parafia zmieniła wyznanie na prawosławne, w związku z przeprowadzaną likwidacją unickiej diecezji chełmskiej. W 1919 budynek został zrewindykowany na rzecz Kościoła rzymskokatolickiego. Dziesięć lat później zdecydowano o jego całkowitej rozbiórce. Na miejscu dawnej cerkwi wzniesiony został istniejący do dziś (pocz. XXI w.) kościół.
Z wyposażenia cerkwi przetrwały dwie późnobarokowe figury aniołów stanowiące pierwotnie część unickiego ołtarza. Zostały one wkomponowane w nowy ołtarz główny.

</doc>
<doc id="2873167" url="https://pl.wikipedia.org/wiki?curid=2873167" title="Rzymscy bogowie">
Rzymscy bogowie



</doc>
<doc id="2873169" url="https://pl.wikipedia.org/wiki?curid=2873169" title="W całość ułożysz mnie">
W całość ułożysz mnie

W całość ułożysz mnie – drugi singel, który promuje solowy album Anny Wyszkoni zatytułowany "Życie jest w porządku". Został wydany 21 stycznia 2013 roku. Autorem tekstu są Michał Szulim oraz Karolina Kozak, za muzykę odpowiada natomiast Robert Gawliński. W lutym do singla został nakręcony teledysk, w którym pojawił się także aktor, Przemysław Sadowski. Akcja klipu toczy się w pralni na warszawskim Ursynowie. Utwór został zaprezentowany w czasie festiwalu TOPtrendy 2013 w Sopocie.

</doc>
<doc id="2873170" url="https://pl.wikipedia.org/wiki?curid=2873170" title="Szpikłosy">
Szpikłosy

Szpikłosy (, "Szpykołosy") – wieś na Ukrainie, w obwodzie lwowskim, w rejonie złoczowskim. W 2001 roku liczyła 868 mieszkańców.
Historia.
Pierwsza wzmianka o Szpikłosach pochodzi z 1415 roku.
Pod koniec XIX wieku stanowiła gminę razem z Remizowcami.
w II Rzeczypospolitej, do scalenia w 1934 roku, miejscowość była siedzibą gminy wiejskiej w powiecie złoczowskim, w województwie tarnopolskim.

</doc>
<doc id="2873172" url="https://pl.wikipedia.org/wiki?curid=2873172" title="Bradley Mousley">
Bradley Mousley

Bradley Mousley (ur. 3 stycznia 1996 w Adelaide) – australijski tenisista, triumfator Australian Open 2013 w grze podwójnej chłopców.
Kariera tenisowa.
Kariera juniorska.
W 2013 roku zwyciężył w juniorskich zawodach gry podwójnej podczas wielkoszlemowego Australian Open. Jego partnerem był Jay Andrijic. W meczu finałowym debel pokonał Maximiliana Marterera i Lucasa Miedlera wynikiem 6:3, 7:6(3).
W 2014 roku osiągnął półfinał zawodów singlowych podczas wielkoszlemowego Australian Open. W grze podwójnej obronił tytuł zdobyty w poprzedniej edycji.
Kariera zawodowa.
Najwyżej sklasyfikowany w rankingu ATP w singlu był na 259. miejscu (26 lutego 2018), a w deblu na 94. pozycji (15 stycznia 2018).
W październiku 2014 Międzynarodowa Federacja Tenisowa poinformowała, że podtrzymuje decyzję federacji australijskiej nakładającej na Mousleya karę rocznej dyskwalifikacji począwszy od 30 maja 2014. W marcu tego roku w organizmie tenisisty wykryto zakazane związki: MDMA (ekstazy) oraz jego metabolit MDA (tenamfetaminę).

</doc>
<doc id="2873174" url="https://pl.wikipedia.org/wiki?curid=2873174" title="Join the Q">
Join the Q

Join the Q – debiutancki album brytyjskiej grupy muzycznej The Qemists. Został wydany 2 lutego 2009 roku i zdobył w większości pozytywne oceny od recenzentów.

</doc>
<doc id="2873179" url="https://pl.wikipedia.org/wiki?curid=2873179" title="Przełęcz Radomierska">
Przełęcz Radomierska

 Przełęcz Radomierska – przełęcz na wysokości 523 m n.p.m., w południowo-zachodniej Polsce w Sudetach Zachodnich, w Górach Kaczawskich.
Położenie.
Przełęcz położona jest w południowo-wschodniej części Gór Kaczawskich (we wschodniej części Grzbietu Południowego tych gór), na północ od wzniesienia Różanka, około 1,7 km na północny wschód od centrum wsi Radomierz. Przełęcz oddziela Góry Ołowiane po południowej stronie od Grzbietu Południowego Gór Kaczawskich po północnej stronie.
Charakterystyka.
Przełęcz stanowi wyraźne, rozległe płytkie obniżenie o łagodnych zboczach i podejściach, wcinające się w staropaleozoiczne skały metamorficzne pochodzenia osadowego: zieleńce, łupki zieleńcowe, łupki serycytowe, łupki kwarcowo-serycytowe, tzw. łupki radzimowickie. Obszar w otoczeniu przełęczy zajmują pola uprawne, nieużytki i łąki górskie. Dolną część wschodniego podejścia przełęczy porasta niewielki las regla dolnego. Na wschodnim podejściu przełęczy położone jest źródło górskiego potoku, lewego dopływu Kaczawy. W sąsiedztwie przełęczy, po północnej stronie położone są zabudowania wsi Radomierz, które podchodzą pod samą przełęcz. Od tej miejscowości pochodzi nazwa przełęczy. W bliskiej odległości od przełęczy po stronie północnej prowadzi odcinek drogi krajowej nr 3 Legnica – Jelenia Góra.

</doc>
<doc id="2873180" url="https://pl.wikipedia.org/wiki?curid=2873180" title="Uhorce">
Uhorce

Uhorce – dawna wieś w rejonie złoczowskim obwodu lwowskiego Ukrainy. Do scalenia w 1934 r. w II Rzeczypospolitej miejscowość była siedzibą jednostkowej gminy wiejskiej w powiecie złoczowskim województwa tarnopolskiego. Następnie w gminie Remizowce.
Położenie.
Na podstawie "Słownika geograficznego Królestwa Polskiego i innych krajów słowiańskich" Uhorce to "wieś w powiecie złoczowskim, położona 14 km na południe od sądu powiatowego, stacji kolejowej i urzędu poczty i telegrafu w Złoczowie".

</doc>
<doc id="2873182" url="https://pl.wikipedia.org/wiki?curid=2873182" title="Owen Teale">
Owen Teale

Owen Teale (ur. 20 maja 1961 w Swansea) – brytyjski i walijski aktor telewizyjny, teatralny i kinowy.
Ukończył Guildford School of Acting. Debiutował jako aktor w 1984 w telewizyjnej produkcji "The Mimosa Boys". Pojawiał się następnie w różnych rolach w serialach telewizyjnych, zaś w 1991 wcielił się w postać Szkarłatnego Willa w jednej z adaptacji "Robin Hooda". W kinie pojawił się jako żołnierz w filmie "War Requiem" z udziałem Laurence’a Oliviera. W 2004 zagrał Pelagiusza w wersji rozszerzonej "Króla Artura", trzy lata wcześniej wystąpił jako Roland Freisler w "Ostatecznym rozwiązaniu" wyprodukowanym przez BBC i HBO. W 2007 wcielił się w Watrenusa w adaptacji "Ostatniego legionu". Dołączył też do obsady serialu "Gra o tron" jako Ser Alliser Thorne.
Jest także aktorem teatralnym. W 1997 występował w adaptacji "Domu lalki" Henrika Ibsena na Broadwayu. Uzyskał za to Nagrodę Tony za najlepszą drugoplanową męską kreację aktorską w sztuce dramatycznej. Za występ w tej samej sztuce dostał też nominację do Laurence Olivier Award.

</doc>
<doc id="2873183" url="https://pl.wikipedia.org/wiki?curid=2873183" title="Spirit in the System">
Spirit in the System

Spirit in the System – drugi album studyjny brytyjskiej grupy muzycznej The Qemists. Wydany został 7 lipca 2010 roku i tak samo jak pierwszy album, spotkał się z pozytywnym przyjęciem przez krytyków. Okładka została stworzona przez Glenna Fabry'ego.

</doc>
<doc id="2873187" url="https://pl.wikipedia.org/wiki?curid=2873187" title="Our Version of Events">
Our Version of Events

Our Version of Events – debiutancki album szkockiej piosenkarki Emeli Sandé wydany 10 lutego 2012 roku w Europie nakładem wytwórni Virgin Records.
Album, który promowały single „Heaven”, „Daddy”, „Next to Me”, „My Kind of Love” i „Clown”, zadebiutował na szczycie brytyjskiej listy najczęściej kupowanych płyt oraz na drugim miejscu w notowaniu w Irlandii.
Reedycja albumu ukazała się 22 października 2012 roku, nowe wydanie zawierało trzy dodatkowe utwory, remiks oraz nową aranżację przeboju „Imagine” Johna Lennona. Reedycję promował singiel „Wonder”, który Sandé nagrała gościnnie dla producenta Naughty'ego Boya na jego debiutancką płytę zatytułowaną "Hotel Cabana". Pod koniec listopada tegoż roku "Our Version of Events" został ogłoszony najczęściej kupowanym krążkiem 2012 roku w Wielkiej Brytanii, natomiast w styczniu 2014 roku zajął drugie miejsce w rocznym podsumowaniu sprzedaży w kraju.
Tło.
Sandé po raz pierwszy pojawiła się na rynku muzycznym w 2008 roku, kiedy wzięła udział w konkursie muzycznym organizowanym przez stację BBC Urban Trevora Nelsona. Na potrzeby konkursu nagrała film, na którym zarejestrowała swoją próbę, w trakcie której zagrała na fortepianie jedną ze swoich ulubionych piosenek, „Nasty Little Man”. Chociaż dzięki wygranej w konkursie Sandé otrzymała propozycję podpisania kontraktu płytowego, po spotkaniu z menedżmentem w celu sfinalizowania umowy, ten odrzucił kandydaturę piosenkarki.
Niedługo potem jej rodzice wysłali do rozgłośni radiowej BBC Radio 1Xtra płytę zawierającą kilka utworów nagranych przez Sandé. Prowadzący audycję, Ras Kwame, zdecydował się na granie piosenek w swoim programie "Homegrown Sessions", a także na zaproszenie artystki (razem z trzema innymi wykonawcami) do udziału w koncercie w Soho w Stanach Zjednoczonych. Sandé poznała wówczas Shahida „Naughty'ego Boya” Khana, z którym zdecydowała się nawiązać współpracę polegającą na pisaniu utworów dla innych wokalistów, w tym m.in. dla Aleshy Dixon, Chipmunka, Prefessora Greena, Preeyi Kalidas, Cheryl Cole i Tinie Tempah. W czasie przygotowań do debiutu na rynku muzycznym, Sandé studiowała medycynę na Uniwersytecie w Glasgow, który porzuciła po czwartym roku. W tym czasie po raz pierwszy pojawiła się publicznie na scenie jako gościnnie występująca wokalistka we współtworzonym przez nią samą utworze „Diamond Rings” Chipmunka.
W 2010 roku powróciła na scenę, kiedy nawiązała współpracę z Wileyem, z którym nagrała singiel „Never Be Your Woman”. Po komercyjnym sukcesie piosenki, która dotarła do pierwszej dziesiątki notowania w Wielkiej Brytanii, Sandé podpisała umowę z wytwórnią płytową Virgin Records.
Kontekst.
Po podpisaniu umowy Sandé zaczęła pisać materiał na swoją debiutancką płytę we współpracy z Alicią Keys i Chrisem Martinem z zespołu Coldplay. Jak przyznała sama piosenka, praca z duetem była dla niej „spełnieniem marzeń”. Simon Cowell wyraził wówczas swoje wsparcie dla Sandé, określając ją swoją „obecnie ulubioną autorką piosenek”. Swoje wsparcie także m.in. Ed Sheeran, który uznał, że debiutancki album może osiągnąć taki sam sukces komercyjny, co pierwsza płyta Adele ("21"), która uzyskała wynik ponad 27 milionów sprzedanych egzemplarzy. 
W trakcie pisania materiału Sandé przyznała, że nigdy nie zamierza śpiewać utworów innych artystów, którzy napisaliby coś z myślą o niej, ponieważ chciała samodzielnie napisać wszystkie utwory na płytę. Jak przyznała w wywiadzie dla "Daily Mail", po przerwaniu nauki na Uniwersytecie oraz przeprowadzce do Londynu, do którego przyjechała w celu nagrywania płyty, kompletnie zmieniła swój wizerunek. Zdecydowała wówczas, że będzie występować w branży muzycznej pod swoim drugim imieniem, Emeli, aby uniknąć skojarzeń z inną piosenkarką o tym samym imieniu – Adele, która w tym czasie zaczęła rozwijać swoją międzynarodową karierę muzyczną.
Po otrzymaniu Nagrody Krytyków podczas ceremonii wręczenia nagród brytyjskiego rynku fonograficznego Sandé przyznała, że jest coraz bardziej podekscytowana premierą swojego debiutanckiego albumu, zwłaszcza, że do tej pory głównie pisała utwory dla innych wykonawców, co prowokowało w niej chęć rozpoczęcia kariery solowej. Dodała także, że musiała przejść „długą drogę, aby podpisać kontrakt płytowy”, ponieważ początkowo traktowana była przez wytwórnie jedynie jako autorka piosenek, a nie samodzielna artystka. Ostateczne podpisanie umowy na wydanie albumu uznała za „dobrą okazję do udowodnienia ludziom, że się mylili pod tym względem”.
Już w czasie tworzenia materiału na debiutancką płytę Sandé przyznała, że chciałaby, aby jej muzyka była zapamiętana w takim stopniu, jak twórczość Niny Simone, jednej z jej ulubionych artystek. Jak zauważyła, Simona osiągnęła sukces na własną rękę, samodzielnie pisząc swoje piosenki, co sprowokowało także ją do nagrywania utworów głównie swojego autorstwa. Dodała także, że chociaż nigdy nie będzie grała na fortepianie tak dobrze jak jej idolka, ale będzie starała się ze wszystkich sił.
W trakcie nagrywania płyty swoje zainteresowanie pracą z Sandé wyrazili m.in. Beyoncé Knowles oraz Stevie Wonder, jednak piosenkarka stwierdziła, że obecnie jest zajęta pracą nad płytą i na razie nie będzie z nimi pracowała. W czasie nagrywania albumu poznała natomiast Madonnę, z którą obie wystąpiły jako goście w talk-show "The Graham Norton Show". Amerykańska artystka wyraziła wówczas zainteresowanie nawiązaniem w przyszłości współpracy z Sandé, zdradziła jej też swoją miłość do jej piosenki „Next to Me”. W innym wywiadzie Sandé przyznała natomiast, że chciałaby nawiązać współpracę z Tracy Chapman.
Nagrywanie.
Sandé zaczęła pracę w studiu nagraniowym w 2009 roku u boku Naughty'ego Boya, z którym współtworzyła jego debiutancki album zatytułowany "I Am Chipmunk". W wieku szesnastu lat rodzice zabrali ją na koncert Alicii Keys w ramach trasy "Alicia Keys Songs in A Minor Tour", po którym Sandé stwierdziła, że zawsze chciała, by artystka usłyszała jej twórczość. Piosenkarki spotkały się po raz pierwszy po powrocie Sandé z Nowego Jorku, kiedy ta rozpoczęła pracę nad materiałem na swoją solową płytę przy wsparciu Keys. Podczas sesji obie usiadły za fortepianem i zaczęły wspólnie na nim grać aż do otrzymania odpowiedniej melodii. 
Jak przyznała w tym czasie Emeli, na swoim pierwszym albumie chciała zaprezentować świeżość oraz powrócić do metody pisania piosenek z początków swojej kariery. Dzięki treningom z muzyki klasycznej piosenkarka miała doświadczenie w pisaniu utworów oraz jako dziecko nauczyła się gry na fortepianie, dlatego samodzielnie pisanie i tworzenie było dla niej bardzo ważne. Jak wyznała, dzięki albumowi chciała pokazać ludziom każdą stronę siebie jako artystki, dlatego istotne było dla niej posiadanie takich piosenek, w których ważniejsze okazałoby się logiczne powiązanie z tekstem niż fakt, czy dana kompozycja stałaby się popularna. Dodała także, że wyraźny wpływ na tworzenie całego albumu miała na nią twórczość Joni Mitchell i Lauryn Hill.
W trakcie tworzenia płyty Sandé nawiązała współpracę z Professorem Greenem, którego poznała już przy okazji nagrywania piosenek na jego poprzednie albumy – „Kids That Love to Dance” z płyty "Alive Till I'm Dead" z 2010 oraz „Read All About It” z "At Your Inconvenience" z 2011 roku. Drugi utwór został pierwszym nagraniem duetu, które dotarło na szczyt krajowej listy przebojów. Po opublikowaniu dwóch singli promujących debiutancką płytę, „Heaven” i „Daddy”, Emeli przyznała, że różnią się one od reszty utworów, które znajdą się na krążku. Dodała również, że wśród wszystkich kompozycji umieszczonych na krążku znajdą się te bardziej intymne od innych, dzięki czemu będą się wyróżniały, a także zdradziła, że chciałaby połączyć muzykę z poezją, ponieważ zauważa zanikanie tego rodzaju sztuki.
Przed wydaniem płyty spekulowano, że w związku z silną promocją utworu „Kill the Boy” przez Sandé, piosenkarka wybierze go na pierwszy singiel zapowiadający jej debiutancki album. Akustyczna wersja innej piosenki Emeli, „Easier in Bed”, ukazała się w sprzedaży cyfrowej 12 grudnia 2011 roku. Trzecim numerem napisanym przez piosenkarkę na potrzeby płyty został „Summer of Wonder”, który powstał we współpracy Naughty'm Boyem. Ostatecznie jednak kompozycja nie trafiła na album, natomiast artystka zatytułowana tak swoją nadchodzącą, zaplanowaną na lato trasę koncertową – "Summer of Wonder Tour". Na krążku nie znalazł się także m.in. utwór „Boys”, który pierwotnie miał zostać nagrany przez Sandé, jednak ostatecznie piosenkarka zdecydowała się na wręczenie go Cheryl Cole, która umieściła go na stronie B swojego singla „3 Words”.
Lista utworów.
Spis sporządzono na podstawie materiału źródłowego:

</doc>
<doc id="2873189" url="https://pl.wikipedia.org/wiki?curid=2873189" title="Labinot Harbuzi">
Labinot Harbuzi

Labinot Harbuzi (ur. 4 kwietnia 1986 w Lund, zm. 11 października 2018) – szwedzki piłkarz pochodzenia kosowskiego, który grał na pozycji ofensywnego pomocnika.
Kariera klubowa.
Swoją karierę piłkarską Harbuzi rozpoczął w klubie Malmö BI. Następnie trenował w Falkenbergs FF i Malmö FF, a w 2002 wyjechał do szkółki piłkarskiej Feyenoordu. W 2003 stał się członkiem pierwszego zespołu Feyenoordu, jednak nie zadebiutował w nim. W sezonie 2004/2005 był wypożyczony do drugoligowego Excelsioru Rotterdam.
W 2006 Harbuzi wrócił do Szwecji i został zawodnikiem Malmö FF. Swój debiut w nim zanotował 28 sierpnia 2006 w zwycięskim 4:2 domowym meczu z Örgryte IS. W zespole Malmö występował do lata 2009.
Latem 2009 Harbuzi przeszedł do Gençlerbirliği SK. W tureckiej lidze zadebiutował 16 sierpnia 2009 w wygranym 3:0 wyjazdowym meczu z Ankarasporem. Zawodnikiem Gençlerbirliği był do końca 2011.
W 2012 Harbuzi został zawodnikiem Vestelu Manisaspor. Swój debiut w Manisasporze zaliczył 29 stycznia 2012 w przegranym 1:2 wyjazdowym spotkaniu z Karabüksporem. W Manisasporze grał przez pół roku.
W połowie 2012 Harbuzi podpisał kontrakt z zespołem Syrianska FC. Zadebiutował w nim 14 września 2012 w domowym meczu z IFK Norrköping (1:2). Po zakończeniu sezonu 2012 rozwiązał kontrakt z Syrianską. W 2013 był zawodnikiem KSF Prespa Birlik.
13 listopada 2015 dołączył do malezyjskiego klubu Melaka United, gdzie występował przez jeden sezon.
Kariera reprezentacyjna.
W swojej karierze Harbuzi grał w młodzieżowych reprezentacjach Szwecji: U-17, U-19 i U-21. W 2009 roku wystąpił z kadrą U-21 na mistrzostwach Europy U-21.

</doc>
<doc id="2873190" url="https://pl.wikipedia.org/wiki?curid=2873190" title="Harry Gordon Frankfurt">
Harry Gordon Frankfurt

Harry Gordon Frankfurt (ur. 29 maja 1929 w Langhorne w Pensylwanii) – amerykański filozof, emerytowany profesor Uniwersytetu w Princeton. Wcześniej wykładał na uniwersytetach Yale oraz Rockefellera.
W swojej pracy zajmował się przede wszystkim filozofią moralności i umysłu oraz siedemnastowiecznym racjonalizmem. Napisał także książkę na temat udowadniając, że wyjątkowe dla człowieka nie jest ani myślenie, ani moralność, lecz umiejętność kochania.
Jego traktat "On Bullshit" (w Polsce: "O wciskaniu kitu"), napisany w 1986, został wydany w 2005 i przyniósł mu rozgłos na całym świecie. Książka, przetłumaczona na wiele języków, szybko stała się bestsellerem.

</doc>
<doc id="2873191" url="https://pl.wikipedia.org/wiki?curid=2873191" title="Coppa dell'Amicizia">
Coppa dell'Amicizia

Coppa dell'Amicizia (z wł. "Puchar Przyjaźni") – międzynarodowy towarzyski klubowy turniej piłkarski rozgrywany regularnie latem od 1959 do 1968, z wyjątkiem 1966, pomiędzy klubami z Włoch oraz Francji, Szwajcarii i Hiszpanii.
Na początku (sezony 1959, 1960 i 1961) turniej został nazwany jako Puchar Przyjaźni francusko-włoskiej (wł. "Coppa dell'Amicizia Italo-Francese", fr. "Coupe de l'Amitié Franco-Italienne"), w którym rywalizowały zespoły włoskie i francuskie. Formuła turnieju wyglądała następująco: każdy z uczestników miał przeciwnika z innego kraju i grał mecz u siebie i na wyjeździe, a punkty były gromadzone w klasyfikacji generalnej do wyznaczenia zwycięskiego narodu. 5 zespołów od każdego kraju uczestniczyło w pierwszej edycji Pucharu, w drugiej 16, a w trzeciej 10.
W 1962 roku odbyło się pierwsza i jedyna edycja Pucharu Przyjaźni włosko-francusko-szwajcarskiej (wł. "Coppa dell'Amicizia Italo-Franco-Svizzera", fr. "Coupe de l'Amitié Franco-Italo-Suisse", niem. "Pokal der Französisch-Italienisch-Schweizerische Freundschaft"). 16 drużyn (6 włoskich, 6 francuskich i 4 szwajcarskich) walczyły o Puchar z klasyczną formułą 1/8 finału, ćwierćfinału, półfinału i finału, wszystkie spotkania składały się z meczu i rewanżu. W następnym 1963 roku do rozgrywek o Puchar przystąpiły tylko kluby francuskie i włoskie (4 przedstawiciela), ale tym razem z wzorem podobnym do sezonu 1962 (ćwierćfinały, półfinały i finał).
Kolejny turniej nazywał się Puchar Przyjaźni włosko-hiszpańskiej (wł. "Coppa dell'Amicizia Italo-Spagnola", hiszp. "Copa de la Amistad Español-Italiana"). Juventus F.C. i Real Madryt uzgodniły rozegrać dwa mecze, jeden w Turynie, a drugi w Madrycie. Pierwszy mecz (1:3) odbył się w Turynie w 1963 roku, rewanż (0:2), z powodu zajętości w kalendarzu przez dwóch klubów, został rozegrany w Madrycie dopiero w 1965 roku. Remis po zakończeniu dwóch gier zmusił do wykonania rzutów karnych aby wyznaczyć zwycięzcę.
Po rocznej przerwie, został reaktywowany, tym razem Puchar Przyjaźni włosko-szwajcarskiej (wł. "Coppa dell'Amicizia Italo-Svizzera", fr. "Coupe de l'Amitié Suisse-Italienne", niem. "Pokal der Schweizerische-Italienisch Freundschaft"). Dwie edycje odbyły się w 1967 i 1968 całkowicie na boiskach Szwajcarii z udziałem trzech drużyn włoskich i trzech szwajcarskich. Każdy zespół rozegrał trzy mecze z trzema uczestnikami z drugiego kraju, a za zwycięzcę uznawano zespół, który zdobył najwięcej punktów, liczonych w jednym ogólnym rankingu.

</doc>
<doc id="2873192" url="https://pl.wikipedia.org/wiki?curid=2873192" title="European Youth Parliament">
European Youth Parliament



</doc>
<doc id="2873193" url="https://pl.wikipedia.org/wiki?curid=2873193" title="I liga polska w piłce ręcznej mężczyzn (2011/2012)">
I liga polska w piłce ręcznej mężczyzn (2011/2012)

I liga polska w piłce ręcznej mężczyzn sezonu 2011/2012 – 56. edycja drugiej w hierarchii klasy ligowych rozgrywek piłki ręcznej mężczyzn w Polsce, mająca na celu wyłonienie drużyn, które uzyskują awans do Superligi polskiej sezonu 2012/2013 oraz zespołów, które zostaną relegowane do II ligi polskiej sezonu 2012/2013. Rywalizacja toczyła się systemem kołowym wraz z meczami barażowymi, a nad jej przebiegiem czuwał organizator rozgrywek – Kolegium Ligi ZPRP. W zmaganiach udział wzięły drużyny 24 klubów sportowych, podzielone na dwie grupy (Grupę A i Grupę B).
Grupa A.
Tabela.
Legenda do tabeli
Wyniki.
Legenda do tabeli z wynikami
Grupa B.
Tabela.
Legenda do tabeli
Wyniki.
Legenda do tabeli z wynikami
Runda finałowa.
Tabela.
Legenda do tabeli
Baraż o Superligę.
W barażowym dwumeczu o awans do Superligi 2012/2013 zmierzyły się: 3 drużyna I ligi 2011/2012 (Czuwaj Przemyśl) i 10 zespół Superligi 2011/2012 (Nielba Wągrowiec). Gospodarzem pierwszego spotkania był pierwszoligowiec. Zwycięzcą rywalizacji była drużyna, która miała lepszy bilans po dwóch meczach.

</doc>
<doc id="2873194" url="https://pl.wikipedia.org/wiki?curid=2873194" title="Mate Pavić">
Mate Pavić

Mate Pavić (ur. 4 lipca 1993 w Splicie) – chorwacki tenisista, reprezentant kraju w Pucharze Davisa, zwycięzca Australian Open 2018, US Open 2020 i Wimbledonu 2021 w grze podwójnej oraz US Open 2016 i Australian Open 2018 w grze mieszanej, mistrz olimpijski z Tokio (2020) w grze podwójnej. Od 21 maja do 15 lipca 2018, od 5 kwietnia do 17 października 2021 i ponownie od 8 listopada 2021 do 3 kwietnia 2022 lider rankingu ATP deblistów.
Kariera tenisowa.
Występując jeszcze jako junior, w 2011 roku wygrał wielkoszlemowy Wimbledon w grze podwójnej chłopców, tworząc parę z George’em Morganem.
Startując w turniejach zawodowych, Chorwat wygrał 32 turnieje rangi ATP Tour z 61 rozegranych finałów, w tym Australian Open 2018 wspólnie z Oliverem Marachem, US Open 2020 razem z Bruno Soaresem i Wimbledon 2021 w parze z Nikolą Mekticiem. Pod koniec lipca 2021 Pavić i Mektić odnieśli zwycięstwo w igrzyskach olimpijskich, w meczu o złoty medal wygrywając z Marinem Čiliciem i Ivanem Dodigiem.
W 2013 zadebiutował w reprezentacji Chorwacji w Pucharze Davisa.
We wrześniu 2016 roku Pavić triumfował wspólnie z Laurą Siegemund w zmaganiach gry mieszanej podczas US Open. Drugi tytuł w tej konkurencji zdobył podczas Australian Open 2018 z Gabrielą Dabrowski. Para Dabrowski–Pavić znalazła się też w finałach French Open 2018 i French Open 2019.
Najwyżej w rankingu ATP singlistów zajmował 295. miejsce (6 maja 2013), a w klasyfikacji deblistów 1. pozycję (21 maja 2018).

</doc>
<doc id="2873196" url="https://pl.wikipedia.org/wiki?curid=2873196" title="Benjamin Wilson">
Benjamin Wilson

Benjamin Wilson (ur. 1721 w Leeds, zm. 6 czerwca 1788 w Londynie) – angielski malarz, grafik i fizyk. Laureat Medalu Copleya.
Życiorys.
Pochodził z zamożnej rodziny. Za namową Williama Hogartha zaczął studiować malarstwo na St. Martin's Lane Academy (późniejszej Royal Academy of Arts) oraz pobierał lekcje u Thomasa Hudsona. Po czasowym pobycie w Dublinie, powrócił do Londynu, gdzie zamieszkał w starym domu Godfreya Knellera na Great Queen Street. Specjalizował się głównie w portretach czym rywalizował z innym młodym wówczas malarzem Joshuą Reynoldsem.
W dziedzinie nauki zajmował się fizyką a głównie elektrycznością. Z Benjaminem Franklinem, z późniejszym prezydentem Stanów Zjednoczonych toczył spory które piorunochrony lepiej chroniły przed skutkami piorunów. Być może te wspólne zamiłowania do fizyki skłoniły Franklina do zlecenia Wilsonowi namalowanie jego portretu "Benjamin Franklin". Największe sukcesy osiągnął w pracach badawczych nad właściwościami przewodzenia elektryczności turmaliny. W 1751 roku został przyjęty do Royal Society a w 1760 roku otrzymał złoty medal Copleya.
Uczniami Wilsona był portrecista Richard Brompton i Johann Zoffany.

</doc>
<doc id="2873199" url="https://pl.wikipedia.org/wiki?curid=2873199" title="Nicholas Woodeson">
Nicholas Woodeson

Nicholas Woodeson (ur. 30 listopada 1949 w Anglii) – angielski aktor telewizyjny, teatralny i kinowy.
Kształcił się w Marlborough College, następnie studiował aktorstwo w Royal Academy of Dramatic Art. W filmach kinowych debiutował niewielką rolą w westernie "Wrota niebios". Grał następnie w takich filmach jak "Wydział Rosja", "The Avengers", "Topsy Turvy". Pojawił się na planie "Raportu Pelikana" i "Skyfall". Od początku lat 80. regularnie występuje w produkcjach telewizyjnych. M.in. zagrał Ottona Hofmanna w "Ostatecznym rozwiązaniu" i Poscę w obu sezonach "Rzymu". Jest także aktorem teatralnym, wielokrotnie występował w sztukach wystawianych na Broadwayu, został nagrodzony Drama Desk Award dla najlepszego aktora drugoplanowego.

</doc>
<doc id="2873200" url="https://pl.wikipedia.org/wiki?curid=2873200" title="Gemba">
Gemba

 – japońskie słowo stosowane w Systemie Produkcyjnym Toyoty i w lean management dla określenia miejsca, w którym wykonywane są czynności dodające wartość. 
Opis.
Dla procesów produkcyjnych "gemba" to hala produkcyjna, dla procesów składowania, załadunku i rozładunku towarów – magazyn. W firmach budowlanych "gemba" to najczęściej teren budowy, a w usługowych – obszar, w którym jest wytwarzana (świadczona) usługa i ma miejsce kontakt z klientem.
Słowo "gemba" jest również używane w szerszym znaczeniu jako określenie miejsca pracy. 
Zgodnie z jedną z zasad Toyoty, "genchi genbutsu", pierwszym krokiem w procesie rozwiązywania problemów powinna być wizyta w "gemba", co pozwala na uchwycenie rzeczywistej sytuacji i zdobycie wiedzy pochodzącej z bezpośredniego doświadczenia. Najlepsze pomysły na usprawnienia i oszczędności są często wynikiem uważnej obserwacji procesów w "gemba", a także rozmów z pracownikami wykonującymi daną pracę. Tutaj również powinny być konsultowane, testowane i weryfikowane nowe pomysły.
Duże znaczenie w kulturze organizacji działającej zgodnie z zasadami "lean management" odgrywa tzw. gemba walking czyli obecność menedżerów na stanowiskach pracy swoich podwładnych. Pozwala im to m.in. identyfikować i eliminować marnotrawstwo, lepiej poznać procesy w firmie, uczestniczyć w działaniach ciągłego doskonalenia, monitorować przestrzeganie zasad BHP, a także budować relacje i motywować pracowników. "Gemba walking" jest również narzędziem coachingu i mentoringu – jednym z najważniejszych i najskuteczniejszych technik uczenia się zasad szczupłego zarządzania opartego na relacjach mistrz (jap. sensei) – uczeń.

</doc>
<doc id="2873204" url="https://pl.wikipedia.org/wiki?curid=2873204" title="Teatr Migjeni w Szkodrze">
Teatr Migjeni w Szkodrze

Teatr Migjeni w Szkodrze () – jedna z najważniejszych scen teatralnych Albanii, która rozpoczęła działalność w listopadzie 1949 w Szkodrze. Powstał jako druga scena zawodowa Albanii, po Teatrze Ludowym.
Historia.
Tradycje amatorskiego ruchu teatralnego w Szkodrze sięgają 1879, kiedy to uczniowie miejscowego kolegium, prowadzonego przez jezuitów, zaprezentowali włoską farsę przetłumaczoną na język albański. Po II wojnie światowej wokół miejscowego Domu Kultury skupiła się grupa aktorów, która wcześniej występowała w teatrach partyzanckich. W listopadzie 1949 z ich pomocą powstała pierwsza scena zawodowa w Szkodrze (druga w Albanii). Przyjęła ona imię znanego poety Migjeniego. Pierwszy zespół teatru tworzyło zaledwie ośmiu aktorów: (Adam Kastrati, Antoneta Fishta, Çezarina Çiftja, Ndrek Prela, Ndoc Deda, Paulin Lacaj, Tefe Krroqi i Vitore Ujka). Wkrótce potem do zespołu dołączyła Tinka Kurti. Pierwszym reżyserem nowego teatru został Andrea Skanjeti. Początkowo zespół występował w starym budynku kolegium jezuickiego, zanim w 1956 nie oddano do użytku całkiem nowego budynku, przeznaczonego docelowo dla 600 widzów.
Pierwszą premierą na scenie szkoderskiej była sztuka radzieckiego dramaturga Borisa Ławrieniowa "Rozłam". Do lat 60. w repertuarze teatru dominowały sztuki dramaturgów rosyjskich i radzieckich, ale pojawiały się także dramaty z repertuaru Moliera i Carlo Goldoniego. Pierwszą sztuką albańską wystawioną w Szkodrze w 1954 był dramat Kolё Jakovy "Nasza ziemia" (Toka jone). Od 1958 w teatrze działał zespół estradowy, kierowany przez Paulina Sekuja.
W początkach lat 60. głównym reżyserem Teatru Migjeni został Esat Oktrova, a w repertuarze zaczęły dominować dramaty autorów albańskich, ale także dzieła Henrika Ibsena i Eduarda De Filippa. Przełom początku lat 90. przyniósł pojawienie się na scenie szkoderskiej utworów Gjergja Fishty i prześladowanego w okresie komunizmu Minusha Jero. W tym czasie w teatrze było zatrudnionych 30 osób, w tym 19 aktorów i 2 reżyserów. W latach 1994–1996 zespół teatru miał możliwość zaprezentowania własnych inscenizacji (w tym autorów albańskich) poza granicami kraju. Jednym z największych sukcesów sceny szkoderskiej była inscenizacja dramatu Stefana Çapaliku "Një histori humbësish ose mos pështyni përtokë!" (Historia ludzi przegranych albo nie pluć na podłogę!) prezentowana w 2010 na scenach niemieckich, a także na Festiwalu Teatrów Eksperymentalnych w Kairze.
W 2001 stary budynek teatru poddano gruntownej renowacji. Od 2015 funkcję dyrektora Teatru Migjeni pełni aktorka Rita Gjeka. W 2019, w 70 rocznicę powstania teatr został uhonorowany Orderem Nderi i Kombit (Honor Narodu). W 2020 z powodu pandemii koronawirusa teatr przerwał swoją działalność na 8 miesięcy, by wznowić ją w październiku 2020 premierą bajki "Gishtëza" Hansa Christiana Andersena.

</doc>
<doc id="2873208" url="https://pl.wikipedia.org/wiki?curid=2873208" title="Żuków (obwód lwowski)">
Żuków (obwód lwowski)

Żuków (ukr. Жуків) – wieś w rejonie złoczowskim obwodu lwowskiego Ukrainy. Do scalenia w 1934 r. w II Rzeczypospolitej miejscowość była siedzibą gminy wiejskiej w powiecie złoczowskim województwa tarnopolskiego.
Położenie.
Na podstawie "Słownika geograficznego Królestwa Polskiego i innych krajów słowiańskich" Żuków to "wieś w powiecie złoczowskim, położona 16 km na południowy-zachód od sądu powiatowego, stacji kolejowej i urzędu poczty i telegrafu w Złoczowie".
Wieś prawa wołoskiego, położona była na początku XVI wieku w ziemi lwowskiej województwa ruskiego.

</doc>
<doc id="2873211" url="https://pl.wikipedia.org/wiki?curid=2873211" title="Keith Jarrett at the Blue Note">
Keith Jarrett at the Blue Note

Keith Jarrett at the Blue Note: The Complete Recordings – sześciopłytowe wydawnictwo koncertowe, nagrane przez Trio Keith Jarretta w trakcie koncertów w "Blue Note Jazz Club" in Nowym Jorku, trzeciego, czwartego i piątego czerwca 1994 roku, wydane przez ECM w 1995 roku.
Każdego dnia odbyły się dwa występy, każdemu z występów odpowiada jedna płyta. Tytuły poszczególnych płyt odpowiadają dacie oraz numerowi kolejnemu występu.
Trzecia płyta (Saturday, June 4th, 1994, 1st Set) dostępna jest również jako pojedyncze wydawnictwo, pod tytułem Saturday, June 4th, 1994, First Set

</doc>
<doc id="2873212" url="https://pl.wikipedia.org/wiki?curid=2873212" title="Sędziejowice (gromada w powiecie łaskim)">
Sędziejowice (gromada w powiecie łaskim)

Sędziejowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sędziejowice siedzibą GRN w Sędziejowicach utworzono – jako jedną z 8759 gromad na obszarze Polski – w powiecie łaskim w woj. łódzkim, na mocy uchwały nr 31/54 WRN w Łodzi z dnia 4 października 1954. W skład jednostki weszły obszary dotychczasowych gromad Grabica, Kozuby, Lichawa, Sędziejowice, Sędziejowice kol. i Zagliny ze zniesionej gminy Sędziejowice w tymże powiecie. Dla gromady ustalono 24 członków gromadzkiej rady narodowej.
31 grudnia 1959 do gromady Sędziejowice przyłączono wieś, parcelę i osadę młyńską Brzeski, wieś Grabia, kolonie Grabia I, II i III oraz wieś Przymiłów ze zniesionej gromady Grabia a także wieś i parcelę Podule oraz wieś i kolonię Sobiepany ze zniesionej gromady Podule.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Sędziejowice.

</doc>
<doc id="2873213" url="https://pl.wikipedia.org/wiki?curid=2873213" title="Buczek (gromada w powiecie łaskim)">
Buczek (gromada w powiecie łaskim)

Buczek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Buczek siedzibą GRN w Buczku utworzono – jako jedną z 8759 gromad na obszarze Polski – w powiecie łaskim w woj. łódzkim, na mocy uchwały nr 31/54 WRN w Łodzi z dnia 4 października 1954. W skład jednostki weszły obszary dotychczasowych gromad Buczek, Kowalew, Bachorzyn, Józefatów, Luciejów, Malenia i Wola Bachorska (bez miejscowości: wieś Herbertów, parcelacja Herbertów, osada Herbertów i osada Herbertów Nr 1) oraz wieś Sowińce z dotychczasowej gromady Grzeszyn ze zniesionej gminy Buczek w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Buczek przyłączono obszar zniesionej gromady Czestków.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Buczek.

</doc>
<doc id="2873215" url="https://pl.wikipedia.org/wiki?curid=2873215" title="Ksawerów (gromada)">
Ksawerów (gromada)

Ksawerów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ksawerów siedzibą GRN w Ksawerowie utworzono – jako jedną z 8759 gromad na obszarze Polski – w powiecie łaskim w woj. łódzkim, na mocy uchwały nr 31/54 WRN w Łodzi z dnia 4 października 1954. W skład jednostki weszły obszary dotychczasowych gromad Dąbrowa, Ksawerów, Nowa Wola Zaradzyńska, Kolonia Wola Zaradzyńska i Wieś Wola Zaradzyńska oraz parcelacja Widzew z dotychczasowej gromady Rypułtowice ze zniesionej gminy Ksawerów w tymże powiecie. Dla gromady ustalono 27 członków gromadzkiej rady narodowej.
1 stycznia 1959 do gromady Ksawerów przyłączono wieś, osadę pokarczemną i osadę młyńską Łaskowice, osadę Grzywienna, kolonię Lublinek i wieś Rypułtowice ze zniesionej gromady Łaskowice (powiat łaski), po czym gromadę Ksawerów włączono do powiatu łódzkiego w tymże województwie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łódzkim reaktywowano gminę Ksawerów.

</doc>
<doc id="2873218" url="https://pl.wikipedia.org/wiki?curid=2873218" title="Latina lingua">
Latina lingua

Latina lingua (łac. "Język łaciński") − trzynaste motu proprio papieża Benedykta XVI wydane 10 listopada 2012, erygujące Papieską Akademię Języka Łacińskiego.
Geneza dokumentu.
Benedykt XVI będąc świadomy roli, jaką łacina odegrała w historii Kościoła oraz mając na uwadze jej znaczenie w studiowaniu źródeł teologicznych, patrystycznych, kanonicznych i liturgicznych, postanowił powołać do istnienia Papieską Akademię Języka Łacińskiego z siedzibą na Watykanie. Podobną instytucję powołał do istnienia w 1976 papież Paweł VI wydając "Romani Sermonis".
Treść.
Po przedstawieniu motywów powołania do istnienia nowej akademii do dokumentu dołączono statut tej instytucji. Papież związał jej istnienie z Papieską Radą ds. Kultury. Celem akademii jest promocja języka łacińskiego zarówno w formie mówionej jak i pisemnej. Przewodniczący akademii będzie nominowany przez papieża. Jego kadencja będzie trwała 5 lat. Papieska Akademia Języka Łacińskiego przejęła funkcje dotychczasowej Fundacji Latinitas, powołanej do istnienia w 1976. Jednym z zadań nowego ciała będzie przygotowanie publikacji czasopisma „Latinitas”.

</doc>
<doc id="2873219" url="https://pl.wikipedia.org/wiki?curid=2873219" title="Ingrida Musteikienė">
Ingrida Musteikienė

Ingrida Musteikienė (z domu Ardišauskaitė) (ur. 15 stycznia 1993 w Utenie) – litewska biegaczka narciarska, zawodniczka klubu Utena Ski club.
Kariera.
Po raz pierwszy na arenie międzynarodowej Ingrida Musteikienė pojawiła się w grudniu 2007 roku, podczas zawodów "Slavic Cup" w czeskiej miejscowości Horní Mísečky, gdzie zajęła 52. miejsce w biegu na 5 km techniką klasyczną.
W Pucharze Świata zadebiutowała 25 listopada 2011 roku w Ruce, gdzie zajęła 88. miejsce w sprincie techniką klasyczną. Pucharowych punktów do tej pory nie zdobyła.
Złota medalistka mistrzostw Litwy w biegu na 5 kilometrów stylem dowolnym.

</doc>
<doc id="2873226" url="https://pl.wikipedia.org/wiki?curid=2873226" title="Kosmiczny ryk">
Kosmiczny ryk

Kosmiczny ryk () – zjawisko naturalne wykryte w formie sygnału radiowego pochodzącego z kosmosu. „Kosmiczny ryk” został odkryty przez zespół NASA pod kierownictwem Alana Koguta, a jego odkrycie zostało publicznie ogłoszone w czasie 213 spotkania American Astronomical Society w styczniu 2009. Zjawisko, opisane jako „głośny syk” (ang. "loud hiss"), zostało odkryte przypadkowo w czasie prób pomiarów temperatury pierwszych gwiazd Wszechświata w ramach programu Absolute Radiometer for Cosmology, Astrophysics, and Diffuse Emission. Same kosmiczne sygnały radiowe odkryto już wcześniej, na przykład z radiogalaktyk, ale „kosmiczny ryk” jest sześciokrotnie głośniejszy niż przewidywały go teoretyczne wyliczenia. Do tej pory nie znaleziono źródła lub źródeł tego sygnału, na razie jako jego źródła zostały wykluczone pierwsze gwiazdy Wszechświata i wszystkie inne znane kosmiczne źródła radiowe. Z powodu jego znacznej siły „kosmiczny ryk” w znacznym stopniu uniemożliwia badanie pierwszych gwiazd przy użyciu współczesnych technologii.

</doc>
<doc id="2873227" url="https://pl.wikipedia.org/wiki?curid=2873227" title="Jamilla Spangenberg">
Jamilla Spangenberg

Jamilla Spangenberg (ur. 17 marca 1988 - Utrecht) – holenderska brydżystka.
Partnerką brydżową Jamilla Spangenberg była jej siostra, bliźniaczka Sigrid Spangenberg. Obecnie częściej grywa z Judith Nab lub Yke Smit.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2873232" url="https://pl.wikipedia.org/wiki?curid=2873232" title="W krainie złota">
W krainie złota

W krainie złota – nowela autorstwa Henryka Sienkiewicza. Była publikowana po raz pierwszy na łamach "Nowych Mód Paryskich" w latach 1880-1881. 
Treść.
Treścią noweli jest historia miasteczka Sacramento na Dzikim Zachodzie. Jego historia rozpoczęła się z chwilą gdy podróżnik John Sutter odkrył w jego pobliżu złoża złota. Wtedy to w ogromnej ilości zaczęli napływać liczni osadnicy zwabieni chęcią wzbogacenia się. Za poszukiwaczami złota zjawili się handlarze, którzy chcieli zarobić na sprzedaży poszukiwaczom różnych towarów - nie brakowało wśród nich oszustów. Przybyła też grupa drwali, którzy pracowali przy karczowaniu okolicznych lasów i budowie domostw dla osadników. Mieszkańcy miasta byli zdemoralizowani przez trudne i niebezpieczne życie, na dodatek powszechnie dostępna była broń i alkohol dostarczane przez handlarzy. Nic też dziwnego, że w mieście często dochodziło do awantur, strzelanin, rabunków i mordów. Nie było prawie dnia by ktoś nie poniósł śmierci. Prawo wówczas nie istniało, a bandyci mogli się czuć bezkarni. Grupa mieszkańców, postanowiła powstrzymać falę przemocy i bezprawia, i zaprowadzić w mieście porządek. Powołała Komitet Bezpieczeństwa Publicznego, który miał karać śmiercią winnych kradzieży i zabójstw. Główna siłą komitetu byli drwale, którzy będąc najmniej zdemoralizowaną grupą w miasteczku, a przy tym zżytą ze sobą i zorganizowaną, poparli jednogłośnie tę inicjatywę. Wkrótce zaczęły się pierwsze egzekucję przestępców. Znacznej części mieszkańców, jednak ta inicjatywa się nie spodobała. Nie mogli się pogodzić z tym, że będą musieli poddać się prawu. W miasteczku doszło więc do wielodniowych zamieszek i walk ulicznych. Ostatecznie zwolennicy prawa odnieśli zwycięstwo, a schwytanych bandytów powieszono. Strzelaniny powtarzały się jeszcze w późniejszym okresie, jednak ostatecznie zwolennicy prawa wzięli górę. 
Znacznie większe uspokojenie miasteczka nastało, kiedy w mieście pojawiły się pierwsze białe kobiety. Mężczyźni nie chcąc zrazić do siebie dam, starali się zachowywać jak cywilizowani ludzie. Wpłynęło to na ogólne uspokojenie nastrojów.
W dalszej części utworu autor opisuje uczucie pomiędzy jednym z mieszkańców miasteczka - Rowsem a nowo przybyłą dziewczyną - Mary Monteray. Rows, by stać się godnym partnerem dla wykształconej kobiety, postanawia się ucywilizować i zacząć kształcić.

</doc>
<doc id="2873233" url="https://pl.wikipedia.org/wiki?curid=2873233" title="Raven Klaasen">
Raven Klaasen

Raven Klaasen (ur. 16 października 1982 w King William’s Town) – południowoafrykański tenisista, reprezentant w Pucharze Davisa.
Kariera tenisowa.
W gronie zawodowców od 2002 roku. W turniejach rangi ATP Tour odniósł 19 zwycięstw w grze podwójnej. Ponadto Klaasen przegrał 23 finały zawodów w ATP Tour, w tym finały wielkoszlemowych Australian Open 2014 i Wimbledonu 2018.
W marcu 2009 roku zadebiutował w reprezentacji kraju w zmaganiach o Puchar Davisa w rundzie przeciwko Macedonii. Do końca 2020 roku zagrał w zawodach cztery pojedynki singlowe, z których trzy wygrał, oraz szesnaście meczów deblowych, z których w jedenastu zwyciężył.
Najwyżej w rankingu ATP singlistów zajmował 208. miejsce (24 października 2011), a w klasyfikacji deblistów 7. pozycję (5 sierpnia 2019).

</doc>
<doc id="2873235" url="https://pl.wikipedia.org/wiki?curid=2873235" title="John Sutter">
John Sutter

John Augustus Sutter (ur. 15 lutego 1803, zm. 18 czerwca 1880) – jeden z pionierów i osadników na Wybrzeżu Pacyfiku w USA. Z pochodzenia był Szwajcarem. W 1848 roku odkrył złoża złota w Kalifornii, co zapoczątkowało gorączkę złota i przyczyniło się do powstania miasta Sacramento.

</doc>
<doc id="2873237" url="https://pl.wikipedia.org/wiki?curid=2873237" title="Reit">
Reit



</doc>
<doc id="2873238" url="https://pl.wikipedia.org/wiki?curid=2873238" title="Winkl">
Winkl



</doc>
<doc id="2873241" url="https://pl.wikipedia.org/wiki?curid=2873241" title="Piotr Rzymianin">
Piotr Rzymianin



</doc>
<doc id="2873244" url="https://pl.wikipedia.org/wiki?curid=2873244" title="Aykut Özer">
Aykut Özer

Aykut Özer (ur. 1 stycznia 1993 w Hanau) – turecki piłkarz, chociaż urodził się w Niemczech. Gra na pozycji bramkarza w klubie Fatih Karagümrük.
Kariera klubowa.
Özer od początku kariery gra w Eintrachcie Frankfurt. Zaczął w nim grać w 2003 roku. Po kilku latach gry w drużynie juniorskiej Eintrachtu, został dołączony do pierwszego zespołu, jednak jeszcze nie zadebiutował w Bundeslidze.
Kariera reprezentacyjna.
Obecnie Özer występuje w tureckiej reprezentacji U-20. W przeszłości grał w trzech kadrach młodzieżowych Turcji: U-17, U-18 i U-19.
Znajdował się w składzie reprezentacji Turcji na Mistrzostwa Europy U-17 w 2010 (półfinał) oraz Mistrzostwa Europy U-19 2011 (faza grupowa).
Występy w reprezentacjach (stan na 2 marca 2013):
U-17 3/0
U-18 2/0
U-19 3/0
U-20 2/0

</doc>
<doc id="2873245" url="https://pl.wikipedia.org/wiki?curid=2873245" title="Aykut Ozer">
Aykut Ozer



</doc>
<doc id="2873246" url="https://pl.wikipedia.org/wiki?curid=2873246" title="Petromyzon marinus camtschaticus">
Petromyzon marinus camtschaticus



</doc>
<doc id="2873247" url="https://pl.wikipedia.org/wiki?curid=2873247" title="Petromyzon lumbricalis">
Petromyzon lumbricalis



</doc>
<doc id="2873248" url="https://pl.wikipedia.org/wiki?curid=2873248" title="Petromyzon japonicus">
Petromyzon japonicus



</doc>
<doc id="2873249" url="https://pl.wikipedia.org/wiki?curid=2873249" title="Petromyzon ernstii">
Petromyzon ernstii



</doc>
<doc id="2873250" url="https://pl.wikipedia.org/wiki?curid=2873250" title="Petromyzon borealis">
Petromyzon borealis



</doc>
<doc id="2873251" url="https://pl.wikipedia.org/wiki?curid=2873251" title="Lethenteron camshchaticum">
Lethenteron camshchaticum



</doc>
<doc id="2873252" url="https://pl.wikipedia.org/wiki?curid=2873252" title="Lampetra mitsukurii major">
Lampetra mitsukurii major



</doc>
<doc id="2873253" url="https://pl.wikipedia.org/wiki?curid=2873253" title="Lampetra japonica septentrionalis">
Lampetra japonica septentrionalis



</doc>
<doc id="2873254" url="https://pl.wikipedia.org/wiki?curid=2873254" title="Lampetra fluviatilis japonica">
Lampetra fluviatilis japonica



</doc>
<doc id="2873255" url="https://pl.wikipedia.org/wiki?curid=2873255" title="Lampetra borealis">
Lampetra borealis



</doc>
<doc id="2873256" url="https://pl.wikipedia.org/wiki?curid=2873256" title="Lampetra aurea">
Lampetra aurea



</doc>
<doc id="2873257" url="https://pl.wikipedia.org/wiki?curid=2873257" title="Entospheneus lamottei japonicus">
Entospheneus lamottei japonicus



</doc>
<doc id="2873258" url="https://pl.wikipedia.org/wiki?curid=2873258" title="Ammocoetes aureus">
Ammocoetes aureus



</doc>
<doc id="2873259" url="https://pl.wikipedia.org/wiki?curid=2873259" title="Lampetra camtschatica">
Lampetra camtschatica



</doc>
<doc id="2873260" url="https://pl.wikipedia.org/wiki?curid=2873260" title="Entosphenus japonicus">
Entosphenus japonicus



</doc>
<doc id="2873262" url="https://pl.wikipedia.org/wiki?curid=2873262" title="Sigrid Spangenberg">
Sigrid Spangenberg

Sigrid Spangenberg (ur. 17 marca 1988 - Utrecht) – holenderska brydżystka.
Partnerką brydżową Sigrid Spangenberg była jej siostra, bliźniaczka Jamilla Spangenberg. Obecnie częściej grywa z Magdaleną Tichy.
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2873263" url="https://pl.wikipedia.org/wiki?curid=2873263" title="Seeon">
Seeon



</doc>
<doc id="2873268" url="https://pl.wikipedia.org/wiki?curid=2873268" title="Petromyzon wagneri">
Petromyzon wagneri



</doc>
<doc id="2873269" url="https://pl.wikipedia.org/wiki?curid=2873269" title="Agnathomyzon wagneri">
Agnathomyzon wagneri



</doc>
<doc id="2873270" url="https://pl.wikipedia.org/wiki?curid=2873270" title="Agnathomyzon caspicus">
Agnathomyzon caspicus



</doc>
<doc id="2873272" url="https://pl.wikipedia.org/wiki?curid=2873272" title="Komunistyczna Partia Hondurasu">
Komunistyczna Partia Hondurasu

Komunistyczna Partia Hondurasu ("Partido Comunista de Honduras", PCH) – partia komunistyczna w Hondurasie założona w roku 1927. Po 1933 była rozbita na skutek terroru w państwie. Zdelegalizowana, w 1954 reaktywowała działalność w konspiracji, a od 1963 jej członków dotykały prześladowania. Brała udział w międzynarodowych Naradach Partii Komunistycznych i Robotniczych w Moskwie w 1957, 1960 oraz 1969. Organem prasowym partii był biuletyn "El Trabajo".

</doc>
<doc id="2873278" url="https://pl.wikipedia.org/wiki?curid=2873278" title="El Greco (ujednoznacznienie)">
El Greco (ujednoznacznienie)



</doc>
<doc id="2873283" url="https://pl.wikipedia.org/wiki?curid=2873283" title="Magdaléna Tichá">
Magdaléna Tichá

Magdaléna Tichá – czeska (do roku 2011) i holenderska (od roku 2011) brydżystka.
Wyniki brydżowe.
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2873285" url="https://pl.wikipedia.org/wiki?curid=2873285" title="Magdalena Ticha">
Magdalena Ticha



</doc>
<doc id="2873286" url="https://pl.wikipedia.org/wiki?curid=2873286" title="Magdalena Tichá">
Magdalena Tichá



</doc>
<doc id="2873287" url="https://pl.wikipedia.org/wiki?curid=2873287" title="Magdaléna Ticha">
Magdaléna Ticha



</doc>
<doc id="2873288" url="https://pl.wikipedia.org/wiki?curid=2873288" title="Elektroniczny Numer Seryjny">
Elektroniczny Numer Seryjny

Elektroniczny Numer Seryjny (ang. "Electronic Serial Number", ESN) – unikatowy 32-bitowy numer identyfikacyjny przypisywany przez producentów do telefonów komórkowych. ESN zapisywany jest w mikroprocesorze telefonu, zazwyczaj znajduje się również na etykiecie pod baterią telefonu.
Przy każdej próbie nawiązanie połączenia ESN jest automatycznie przekazywany do stacji bazowej. Numer używany jest do uwierzytelniania telefonu w celu zapobiegania nadużyciom. Numery ESN są obecnie stosowane głównie w telefonach obsługujących sieci CDMA.
Pierwsze 8 bitów pierwotnie reprezentowało kod producenta, pozostawiając 24 bity na przypisywanie kodów do urządzeń mobilnych. Ten system pozwalał na maksymalnie 256 producentów i do 16 777 215 unikatowych kodów dla każdego urządzenia mobilnego. Aby umożliwić nadawanie ESN przez większą liczbę producentów, kod producenta został przedłużony do 14 bitów, pozostawiając 18 bitów dla poszczególnych kodów urządzenia mobilnego. W tym systemie producent może przypisać tylko do 262 144 kodów.
W 2006 roku z powodu wyczerpania się unikatowych numerów ESN konieczne stało się przejście do nowego standardu MEID, który zastąpił dotychczasowy ESN.

</doc>
<doc id="2873289" url="https://pl.wikipedia.org/wiki?curid=2873289" title="Unterwoessen">
Unterwoessen



</doc>
<doc id="2873290" url="https://pl.wikipedia.org/wiki?curid=2873290" title="Unterwossen">
Unterwossen



</doc>
<doc id="2873291" url="https://pl.wikipedia.org/wiki?curid=2873291" title="Krišjānis Valdemārs">
Krišjānis Valdemārs

Krišjānis Valdemārs (ur. 2 grudnia 1825, zm. 7 grudnia 1891 w Moskwie) – łotewski pisarz, publicysta, wydawca i polityk, jeden z głównych ideologów ruchu młodołotewskiego.
Po ukończeniu nauki w szkole podstawowej pracował jako nauczyciel w miejscowości Sasmaka (dziś noszącej na jego cześć nazwę Valdemārpils). Ukończył następnie (1854) gimnazjum w Lipawie i podjął studia na kierunku prawo i ekonomia na uniwersytecie w Tartu. Pracował potem w Petersburgu jako urzędnik w ministerstwie finansów. W 1862 r. rozpoczął wydawanie czasopisma "Pēterburgas Avīzes" (łot. "Gazeta Petersburska"), zasłużonego dla rozwoju ruchu młodołotewskiego i rozbudzenia łotewskiej świadomości narodowej.
Zadebiutował w 1853 r. publikując zbiór opowiastek, aforyzmów i zagadek "300 stāsti, smieklu stastiņi un miklas". W późniejszym czasie zaangażował się w walkę o emancypację ludności łotewskiej. Jako publicysta pisał artykuły i rozprawy, poświęcone walce z germanizacją i uprzywilejowaniem Niemców bałtyckich, apelował również o potrzebę rozwoju oświaty w języku łotewskim. Dzięki jego działalności powstało na Łotwie kilka szkół morskich (pierwsza w 1864 r. w Ainaži), które ułatwiły awans ekonomiczny części ludności łotewskiej i pozwoliły na rozwój gospodarczy nadmorskich osiedli.
Opracował i wydał kilka słowników: rosyjsko-łotewsko-niemiecki (1872), łotewsko-rosyjsko-niemiecki (1879) i łotewsko-rosyjski (1890).
Zmarł w Moskwie. Pochowany jest na Cmentarzu Wielkim w Rydze.

</doc>
<doc id="2873292" url="https://pl.wikipedia.org/wiki?curid=2873292" title="Mistrzostwa Świata w Biathlonie 2013 – sprint mężczyzn">
Mistrzostwa Świata w Biathlonie 2013 – sprint mężczyzn

Sprint mężczyzn na Mistrzostwach świata w biathlonie 2013 odbył się 9 lutego w Nowym Mescie.

</doc>
<doc id="2873295" url="https://pl.wikipedia.org/wiki?curid=2873295" title="Prawdziwe powietrze">
Prawdziwe powietrze

Prawdziwe powietrze – debiutancki album polskiej grupy muzycznej Loka, wydany 9 listopada 2012 roku przez wytwórnię płytową Mystic Production. Album zawiera 12 premierowych piosenek, w tym dwie wersje utworu „Prawdziwe powietrze”, będącym pierwszym singelem promującym album, do którego nakręcono teledysk w reżyserii Jacka Kościuszko.
Album zadebiutował na 26. miejscu zestawienia OLiS.
Lista utworów.
Opracowano na podstawie materiału źródłowego.

</doc>
<doc id="2873301" url="https://pl.wikipedia.org/wiki?curid=2873301" title="Toni Brutscher">
Toni Brutscher

Toni Brutscher (ur. 15 listopada 1925 w Oberstdorfie, zm. 16 listopada 1983 tamże) – niemiecki skoczek narciarski, uczestnik Zimowych Igrzysk Olimpijskich 1952 w Oslo.
Życiorys.
W 1943 roku, w wieku siedemnastu lat, Toni Brutscher został wcielony do wojska. W 1944 roku doznał poważnych obrażeń, które niemal przedwcześnie zakończyły jego sportową karierę. Pomimo obaw, że zostanie sparaliżowany do końca życia, udało mu się wrócić do skoków już w 1946 roku.
W 1949 roku Brutscher zaangażował się wraz z Heinim Klopferem, Seppem Weilerem oraz Maxem Bolkartem w budowę skoczni do lotów narciarskich w jego rodzinnej miejscowości, Oberstdorfie.
W 1952 na Zimowych Igrzyskach Olimpijskich w Oslo na normalnej skoczni zajął 4. miejsce, choć po pierwszej serii był trzeci. Powołany został także na igrzyska w Cortinie d'Ampezzo w 1956 roku, ale nie mógł w nich ostatecznie wystartować z powodu choroby.
W 1953 roku wziął udział w pierwszej edycji Turnieju Czterech Skoczni, stanął nawet na najniższym stopniu podium zawodów w Garmisch-Partenkirchen. W łącznej klasyfikacji turnieju plasował się na czwartym miejscu. Brutscher startował także w następnych edycjach TCS, ale nigdy już nie pojawił się we wszystkich czterech konkursach.
Na arenie międzynarodowej Toni Brutscher pojawiał się także w czasie Turnieju Szwajcarskiego (w 1951 roku zajął w klasyfikacji generalnej tej imprezy ósme miejsce) i Tygodnia Lotów Narciarskich (z największym powodzeniem w 1955 roku, kiedy trzykrotnie stawał na podium poszczególnych konkursów).
W 1949, 1952 oraz 1955 roku zdobywał tytuł mistrza Niemiec w skokach narciarskich, zdobył też srebrny medal w 1954 roku oraz dwukrotnie brązowy: w 1956 i 1957.
W 1960 roku Brutscher podjął decyzję o zakończeniu sportowej kariery, ostatni skok oddał w 1961 r. w Oberstdorfie.
W latach pięćdziesiątych XX wieku, Brutscher stał się znany dzięki swojej muzyce. Występował w zespole Toni Brutscher Trio, w którym grał na akordeonie. Grupa wypuściła nawet swój własny album - "Rund ums Nebelhorn".

</doc>
<doc id="2873303" url="https://pl.wikipedia.org/wiki?curid=2873303" title="Petromyzon nigricans">
Petromyzon nigricans



</doc>
<doc id="2873304" url="https://pl.wikipedia.org/wiki?curid=2873304" title="Petromyzon maximus">
Petromyzon maximus



</doc>
<doc id="2873305" url="https://pl.wikipedia.org/wiki?curid=2873305" title="Mildred Wiley">
Mildred Wiley

Mildred Olive Wiley (ur. 3 grudnia 1901 w Taunton, zm. 7 lutego 2000 w Bourne) – amerykańska lekkoatletka specjalizująca się w skoku wzwyż, uczestniczka letnich igrzysk olimpijskich w Amsterdamie (1928), brązowa medalistka olimpijska w skoku wzwyż. 

</doc>
<doc id="2873306" url="https://pl.wikipedia.org/wiki?curid=2873306" title="Petromyzon marinus unicolor">
Petromyzon marinus unicolor



</doc>
<doc id="2873307" url="https://pl.wikipedia.org/wiki?curid=2873307" title="Petromyzon marinus dorsatus">
Petromyzon marinus dorsatus



</doc>
<doc id="2873308" url="https://pl.wikipedia.org/wiki?curid=2873308" title="Petromyzon maculosus">
Petromyzon maculosus



</doc>
<doc id="2873309" url="https://pl.wikipedia.org/wiki?curid=2873309" title="Petromyzon lampetra">
Petromyzon lampetra



</doc>
<doc id="2873311" url="https://pl.wikipedia.org/wiki?curid=2873311" title="Petromyzon bairdii">
Petromyzon bairdii



</doc>
<doc id="2873312" url="https://pl.wikipedia.org/wiki?curid=2873312" title="Petromyzon americanus">
Petromyzon americanus



</doc>
<doc id="2873314" url="https://pl.wikipedia.org/wiki?curid=2873314" title="Oceanomyzon wilsoni">
Oceanomyzon wilsoni



</doc>
<doc id="2873315" url="https://pl.wikipedia.org/wiki?curid=2873315" title="Lampetra marina">
Lampetra marina



</doc>
<doc id="2873316" url="https://pl.wikipedia.org/wiki?curid=2873316" title="Batymyzon bairdii">
Batymyzon bairdii



</doc>
<doc id="2873317" url="https://pl.wikipedia.org/wiki?curid=2873317" title="Ammocoetes bicolor">
Ammocoetes bicolor



</doc>
<doc id="2873319" url="https://pl.wikipedia.org/wiki?curid=2873319" title="Mistrzostwa Świata w Biathlonie 2013 – sprint kobiet">
Mistrzostwa Świata w Biathlonie 2013 – sprint kobiet

Sprint kobiet na Mistrzostwach świata w biathlonie 2013 odbył się 9 lutego w Nowym Mescie.

</doc>
<doc id="2873320" url="https://pl.wikipedia.org/wiki?curid=2873320" title="Mobile equipment identifier">
Mobile equipment identifier

Mobile Equipment Identifier – unikalny w skali światowej, 56-bitowy numer identyfikacyjny dla urządzeń mobilnych CDMA. Numer MEID jest na stałe zapisany w urządzeniu i z założenia powinien być odporny na zmiany.
MEID składa się z trzech części:
MEID zapewnia operatorom możliwość śledzenia skradzionego lub nieprawidłowo działającego telefonu komórkowego, metodami bardziej skutecznymi niż w przypadku numerów ESN lub IMEI.
MEID jest następcą numeru ESN (Elektroniczny Numer Seryjny). MEID zaczął zastępować ESN począwszy od 2006 roku.

</doc>
<doc id="2873321" url="https://pl.wikipedia.org/wiki?curid=2873321" title="Lien Gisolf">
Lien Gisolf

Carolina Anna "Lien" Gisolf (ur. 13 lipca 1910 Bukittinggi, zm. 30 maja 1993 w Amstelveen) – holenderska lekkoatletka specjalizująca się w skoku wzwyż, dwukrotna uczestniczka letnich igrzysk olimpijskich (Amsterdam 1928, Los Angeles 1932), srebrna medalistka olimpijska z Amsterdamu w skoku wzwyż. 

</doc>
<doc id="2873324" url="https://pl.wikipedia.org/wiki?curid=2873324" title="Mistrzostwa Świata w Biathlonie 2013 – bieg pościgowy mężczyzn">
Mistrzostwa Świata w Biathlonie 2013 – bieg pościgowy mężczyzn

Bieg pościgowy mężczyzn na Mistrzostwach świata w biathlonie 2013 odbył się 10 lutego w Nowym Mescie.

</doc>
<doc id="2873325" url="https://pl.wikipedia.org/wiki?curid=2873325" title="Socjalistyczna Partia Nikaragui">
Socjalistyczna Partia Nikaragui

Partido Socialista Nicaragüense, partia marksistowska, została założona w 1944. Kontynuowała działalność Komunistycznej Partii Nikaragui (założonej z kolei w 1925). W 1945 została zdelegalizowana. Rzeczniczka walki z imperializmem i dyktaturą rodziny Somozów. Brała udział w międzynarodowej Naradzie Partii Komunistycznych i Robotniczych w Moskwie w 1960. Organy prasowe stanowiły gazety "Tribuna" i czasopismo teoretyczne "Ideas Nuevas".

</doc>
<doc id="2873326" url="https://pl.wikipedia.org/wiki?curid=2873326" title="Mistrzostwa Świata w Biathlonie 2013 – bieg pościgowy kobiet">
Mistrzostwa Świata w Biathlonie 2013 – bieg pościgowy kobiet

Bieg pościgowy kobiet na Mistrzostwach świata w biathlonie 2013 odbył się 10 lutego w miejscowości Nové Město na Moravě.

</doc>
<doc id="2873328" url="https://pl.wikipedia.org/wiki?curid=2873328" title="Komunistyczna Partia Salwadoru">
Komunistyczna Partia Salwadoru

Partido Comunista de El Salvador – salwadorska partia polityczna.
Historia.
PCS została założona 30 marca 1930 roku. Po powstaniu chłopskim w styczniu 1932 roku zdelegalizowano ją. W tym czasie zginęło wielu komunistów. 
W maju 1944 r. partia uczestniczyła w strajku generalnym przeciwko dyktatorowi Maximiliano Hernández Martínez.
Od 1946 do 1948 r. działała w połowie legalnie, po czym doszło do kolejnej delegalizacji. 
W sierpniu 1946 roku odbył się II zjazd partii, który przyjął statut partii.
W 1948 roku odbył się III zjazd partii, który przyjął Program Jedności Narodowej.
W sierpniu 1950 roku odbył się IV zjazd partii.
W lutym 1964 roku odbył się V zjazd partii, który przyjął nowy statut partii i omawiał projekt reformy rolnictwa, a także projekty innych reform.
W sierpniu 1970 roku odbył się VI zjazd partii.
W 1973 r. sekretarzem generalnym partii został Schafik Jorge Handal.
W 1957, 1960 i 1969 brała udział w międzynarodowych Naradach partii Komunistycznych i Robotniczych w Moskwie. 
Jej organem prasowym była gazeta "La Verdad" (wydawana od 1951 r.). 

</doc>
<doc id="2873329" url="https://pl.wikipedia.org/wiki?curid=2873329" title="Natalia Banaś">
Natalia Banaś

Natalia Banaś (ur. 7 czerwca 1991) – polska (do roku 2012) i holenderska (od roku 2012) brydżystka z tytułem Regionalnego (PZBS), zawodniczka KS AZS PWR III Wrocław.
Wyniki brydżowe.
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2873330" url="https://pl.wikipedia.org/wiki?curid=2873330" title="Natalia Banas">
Natalia Banas



</doc>
<doc id="2873331" url="https://pl.wikipedia.org/wiki?curid=2873331" title="Aufseß">
Aufseß



</doc>
<doc id="2873332" url="https://pl.wikipedia.org/wiki?curid=2873332" title="Skocznia narciarska w Algierze">
Skocznia narciarska w Algierze

Skocznia narciarska w Algierze – nieistniejąca skocznia narciarska o punktach konstrukcyjnych K25 i K15, które były zlokalizowane w Algierze – stolicy Algierii.
Historia.
Obydwie skocznie zostały otwarte w 1906 roku. W tym samym roku rozegrano na skoczni K15 inauguracyjne zawody, które wygrał norweski biznesmen i działacz, Alfred R. Henriksen. Przebywał on w Algierii do 1912 roku i w tym czasie wygrał wszystkie konkursy rozgrywane na skoczni. Skakał w granicach od 16 do 18 metrów. 
W 1933 roku inny Norweg Ragnar Ørmen, ustanowił rekord większej skoczni. Skoczył na niej wówczas 28 m.
Skocznia była prawdopodobnie jedyną w całej Afryce. Przypuszcza się, że została zniszczona jeszcze przed II wojną światową.

</doc>
<doc id="2873333" url="https://pl.wikipedia.org/wiki?curid=2873333" title="Eckersdorf">
Eckersdorf

Lokalizacje.
Polska.
Dawne nazwy miejscowości:

</doc>
<doc id="2873334" url="https://pl.wikipedia.org/wiki?curid=2873334" title="Eva Dawes">
Eva Dawes

Eva Dawes (ur. 17 września 1912 w Toronto, zm. 30 maja 2009 w Thames Ditton) – kanadyjska lekkoatletka specjalizująca się w skoku wzwyż, uczestniczka letnich igrzysk olimpijskich w Los Angeles (1932), brązowa medalistka olimpijska w skoku wzwyż.

</doc>
<doc id="2873336" url="https://pl.wikipedia.org/wiki?curid=2873336" title="Gesees (ujednoznacznienie)">
Gesees (ujednoznacznienie)



</doc>
<doc id="2873338" url="https://pl.wikipedia.org/wiki?curid=2873338" title="Kościół św. Stanisława Biskupa w Dołhobrodach">
Kościół św. Stanisława Biskupa w Dołhobrodach

Kościół św. Stanisława Biskupa w Dołhobrodach – katolicki kościół w Dołhobrodach, należący do parafii Podwyższenia Krzyża Pańskiego w tej samej miejscowości.
Kościół został zbudowany w latach 1927-1932 na miejscu cerkwi Podwyższenia Krzyża Pańskiego. Reprezentuje styl eklektyczny. W wyposażeniu obiektu wyraźne są elementy barokowe: osiemnastowieczne rzeźby aniołów w ołtarzu głównym (przeniesione ze zburzonej cerkwi), monstrancja z połowy XIX w. Na wyposażeniu świątyni znajduje się ponadto osiemnastowieczny ornat wykonany w Lyonie oraz skrzynia na świece z ludowymi motywami dekoracyjnymi.
W kościele znajduje się ołtarz główny a na nim obraz Matki Boskiej Częstochowskiej i jako zasłona obraz św. Stanisława Biskupa i męczennika, patrona parafii.

</doc>
<doc id="2873341" url="https://pl.wikipedia.org/wiki?curid=2873341" title="FRN">
FRN

FRN (Free Radio Network) – sieć radiostacji ściśle współpracujących ze sobą za pomocą połączenia internetowego. Technologia ta pozwala na połączeniu w sieć komunikacyjną każdego urządzenia nadawczo-odbiorczego, a co za tym idzie, zasięg jest praktycznie nieograniczony. Osoby nie posiadające odpowiedniego sprzętu nadawczo-odbiorczego (Walkie-talkie, PMR, CB-RADIO) również mogą brać czynny udział w łącznościach za pomocą komputera z dostępem do internetu oraz programu komputerowego.

</doc>
<doc id="2873342" url="https://pl.wikipedia.org/wiki?curid=2873342" title="Liga Mistrzów UEFA (2012/2013)/Faza pucharowa">
Liga Mistrzów UEFA (2012/2013)/Faza pucharowa

W tej fazie do dalszych etapów turnieju przechodzą zwycięzcy poszczególnych dwumeczów.
 Drużyny rozstawione
 Drużyny nierozstawione
1/8 finału.
Zwycięzcy fazy grupowej Ligi Mistrzów zostali rozlosowani przeciwko zespołom, które zajęły 2. miejsca w fazie grupowej. Drużyny z tych samych federacji oraz grup nie mogą zostać zestawione w 1 parze.
1/4 finału.
Od tej rundy pary zostają rozlosowane niezależnie od przynależności drużyn do poszczególnych federacji oraz pozycji zajętej w fazie grupowej.
1/2 finału.
Po raz pierwszy pary półfinałowe zostały rozlosowane. Losowanie odbyło się 12 kwietnia 2013 w szwajcarskim Nyonie.
Finał.
UEFA Man of the Match:
 Arjen Robben (Bayern Monachium)
Kibice Man of the Match:
 Manuel Neuer (Bayern Monachium)
Asystenci sędziego:
Renato Faverani (Włochy)
Andrea Stefani (Włochy)
Arbiter techniczny:
Damir Skomina (Słowenia)

</doc>
<doc id="2873343" url="https://pl.wikipedia.org/wiki?curid=2873343" title="Petromyzon sanguisuga">
Petromyzon sanguisuga



</doc>
<doc id="2873344" url="https://pl.wikipedia.org/wiki?curid=2873344" title="Petromyzon omalii">
Petromyzon omalii



</doc>
<doc id="2873345" url="https://pl.wikipedia.org/wiki?curid=2873345" title="Petromyzon jurae">
Petromyzon jurae



</doc>
<doc id="2873346" url="https://pl.wikipedia.org/wiki?curid=2873346" title="Petromyzon fluviatilis">
Petromyzon fluviatilis



</doc>
<doc id="2873347" url="https://pl.wikipedia.org/wiki?curid=2873347" title="Petromyzon branchialis">
Petromyzon branchialis



</doc>
<doc id="2873348" url="https://pl.wikipedia.org/wiki?curid=2873348" title="Petromyzon argenteus">
Petromyzon argenteus



</doc>
<doc id="2873349" url="https://pl.wikipedia.org/wiki?curid=2873349" title="Lampetra opisthodon">
Lampetra opisthodon



</doc>
<doc id="2873350" url="https://pl.wikipedia.org/wiki?curid=2873350" title="Ammocoetes communis">
Ammocoetes communis



</doc>
<doc id="2873351" url="https://pl.wikipedia.org/wiki?curid=2873351" title="Lampetra fluviatilis typica">
Lampetra fluviatilis typica



</doc>
<doc id="2873352" url="https://pl.wikipedia.org/wiki?curid=2873352" title="Ciapków">
Ciapków

Ciapków ("Z Ciapkowa") – potok, prawy dopływ Rycerskiego Potoku o długości 4,46 km i powierzchni zlewni 8,93 km². 
Źródła potoku położone są na polskich stokach głównego grzbietu Beskidu Żywieckiego, na odcinku od przełęczy Przegibek po odchodzący od Jaworzyny grzbiet Abramowa. Najwyżej położone z tych źródeł znajdują się na wysokości około 1070 m. Spływa cały czas zalesionym terenem w kierunku północno-zachodnim i na wysokości ok. 690 m uchodzi do Rycerskiego Potoku. Ciapków ma jeden lewy dopływ – potok Abramów spływający spod Przełęczy pod Jaworzyną (po drugiej stronie grzbietu Abramowa). Abramów uchodzi do Ciapkowa na wysokości 778 m u południowo-zachodnich podnóży Bendoszki Małej.
Niemal cała zlewnia potoku Ciapków znajduje się w zalesionych górach, bezleśne jest jedynie osiedle Przegibek położone na polanie pod przełęczą Przegibek, oraz dolna część potoku, tuż przed jego ujściem do Rycerskiego Potoku, znajduje się tutaj osiedle Ciapków (obydwa te osiedla należą do miejscowości Rycerka Górna).

</doc>
<doc id="2873358" url="https://pl.wikipedia.org/wiki?curid=2873358" title="Dorothy Odam-Tyler">
Dorothy Odam-Tyler

Dorothy Jennifer Beatrice Odam-Tyler (ur. 14 marca 1920 w Londynie, zm. 25 września 2014 w Suffolk) – brytyjska lekkoatletka specjalizująca się w skoku wzwyż, czterokrotna uczestniczka letnich igrzysk olimpijskich (Berlin 1936, Londyn 1948, Helsinki 1952, Melbourne 1956), dwukrotna srebrna medalistka olimpijska w skoku wzwyż (1936, 1948). Sukcesy odnosiła również w skoku w dal, rzucie oszczepem oraz pięcioboju.

</doc>
<doc id="2873359" url="https://pl.wikipedia.org/wiki?curid=2873359" title="Dorothy Odam">
Dorothy Odam



</doc>
<doc id="2873360" url="https://pl.wikipedia.org/wiki?curid=2873360" title="Dorothy Tyler">
Dorothy Tyler



</doc>
<doc id="2873361" url="https://pl.wikipedia.org/wiki?curid=2873361" title="Dorothy Tyler-Odam">
Dorothy Tyler-Odam



</doc>
<doc id="2873363" url="https://pl.wikipedia.org/wiki?curid=2873363" title="Storm Corrosion">
Storm Corrosion

Storm Corrosion – duet muzyczny Szweda Mikaela Åkerfeldta, lidera kwintetu Opeth oraz Brytyjczyka Stevena Wilsona, artysty solowego, znanego także z występów w zespole Porcupine Tree. Muzyka Storm Corrosion to pochodna takich stylów jak: rock atmosferyczny, rock neoprogresywny, post-rock, rock alternatywny, indie rock, heavy metal oraz rock neopsychodeliczny. Debiutancki album formacji zatytułowany "Storm Corrosion" ukazał się 7 maja 2012 roku nakładem wytwórni muzycznej Roadrunner Records. Wydawnictwo dotarło do 47. miejsca listy Billboard 200 w Stanach Zjednoczonych sprzedając się w przeciągu tygodnia od dnia premiery w nakładzie 9400 egzemplarzy. Materiał był promowany teledyskiem do utworu "Drag Ropes", który wyreżyserowała Jess Cope. Pod koniec 2012 roku album uzyskał nominację do nagrody amerykańskiego przemysłu fonograficznego Grammy w kategorii "Best Surround Sound".
Z końcem 2012 roku projekt został zarzucony.

</doc>
<doc id="2873365" url="https://pl.wikipedia.org/wiki?curid=2873365" title="Janneke Wackwitz">
Janneke Wackwitz

Janneke Wackwitz (ur. 3 listopada 1994) – holenderska brydżystka.
Brat Janneke Wackwitz, Ernst Wackwitz, jest również holenderskim brydżystą.
Wyniki brydżowe.
Zawody światowe.
W światowych zawodach zdobyła następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="2873366" url="https://pl.wikipedia.org/wiki?curid=2873366" title="Kościół św. Rajmunda w Hańsku">
Kościół św. Rajmunda w Hańsku

Kościół św. Rajmunda w Hańsku – katolicki kościół w Hańsku, wzniesiony jako cerkiew prawosławna.
Pierwsza cerkiew prawosławna pod wezwaniem Podwyższenia Krzyża Świętego w Hańsku powstała przed 1564. Ok. 1796-1799 na jej miejscu wzniesiono nową, drewnianą świątynię. Była to już wtedy cerkiew unicka. Przed 1882 budowlę przeniesiono do wsi Siedliszcze, gdzie została zniszczona przez pożar. Murowaną prawosławną cerkiew w Hańsku zbudowano w 1882. Pracami budowlanymi kierował Tomasz Orłowski. W 1919 świątynia została zrewindykowana na rzecz Kościoła katolickiego.
Wyposażenie kościoła pochodzi po części z kościoła św. Krzyża w Krasnymstawie, rozebranego przez Austriaków w 1816, po części zaś jest dawnym wyposażeniem cerkiewnym. Z kościoła w Krasnymstawie pochodzi barokowy ołtarz główny i dwa boczne, wykonane w 1716 przez Szymona Słowikowskiego. Z osiemnastego wieku pochodzą także barokowo-klasycystyczna chrzcielnica oraz barokowy krucyfiks. Na wyposażeniu kościoła pozostają także dwa osiemnastowieczne ornaty.

</doc>
<doc id="2873367" url="https://pl.wikipedia.org/wiki?curid=2873367" title="Sheile Lerwill">
Sheile Lerwill



</doc>
<doc id="2873370" url="https://pl.wikipedia.org/wiki?curid=2873370" title="Sheila Alexander">
Sheila Alexander



</doc>
<doc id="2873375" url="https://pl.wikipedia.org/wiki?curid=2873375" title="Marija Pisariewa">
Marija Pisariewa

Marija Pisariewa, ros. Мария Герасимовна Писарева (ur. 9 kwietnia 1934) – radziecka lekkoatletka specjalizująca się w skoku wzwyż, uczestniczka letnich igrzysk olimpijskich w Melbourne (1956), srebrna medalistka olimpijska w skoku wzwyż.
Żona Otona Grigalki, radzieckiego dyskobola oraz kulomiota, dwukrotnego olimpijczyka (1952, 1956).

</doc>
<doc id="2873376" url="https://pl.wikipedia.org/wiki?curid=2873376" title="Patrick Kujala">
Patrick Kujala

Patrick Kujala (ur. 15 maja 1996 roku w Marbelli) – fiński kierowca wyścigowy.
Kariera.
Kujala urodził się w Marbelli w Hiszpanii i tam spędził wiele czasu. Karierę rozpoczął w 2007 roku, od startów w kartingu. W 2011 roku zadebiutował w serii wyścigów samochodów jednomiejscowych – Francuskich Mistrzostwach F4. Będąc pięciokrotnie w czołowej piątce, najlepiej spisał się na belgijskim torze Spa-Francorchamps. W obu wyścigach walczył o zwycięstwo z Francuzem Pierre Gasly, z którym podzielił się dwoma najlepszymi pozycjami. Zwyciężywszy w pierwszym starcie, uzyskał również najszybszy czas okrążenia wyścigu. Zdobyte punkty sklasyfikowały go na 5. miejscu.
W sezonie 2012 podpisał kontrakt z fińskim zespołem Koiranen Motorsport, na udział w Formule Renault 2.0 Alps oraz Formule Renault 2.0 Eurocup. W pierwszej z nich ośmiokrotnie zdobywał punkty, za każdym razem plasując się na piątym miejscu (raz był szósty). W drugiej z kolei punkty zdobył tylko raz, kończąc niedzielny wyścig na torze w Moskwie, na piątej pozycji. Ostatecznie rywalizację ukończył odpowiednio na 6. i 23. miejscu.
W 2013 roku ponownie nawiązał współpracę z Koiranen Motorsport, tym razem jednak na starty w Serii GP3. W ciągu szesnastu wyścigów, w których wystartował, ani raz nie zdołał stanąć na podium. Z dorobkiem pięciu punktów został sklasyfikowany na dwudziestej pozycji w klasyfikacji generalnej.
Na sezon 2014 Fin podpisał kontrakt z brytyjską ekipą Marussia Manor Racing, jednak po wycofaniu się tej ekipy z mistrzostw serii GP3 zmienił zespół na Trident. Wystartował łącznie w osiemnastu wyścigach, spośród których czterokrotnie zdobywał punkty. Uzbierał łącznie 22 punkty, które zapewniły mu czternaste miejsce w końcowej klasyfikacji kierowców.

</doc>
<doc id="2873378" url="https://pl.wikipedia.org/wiki?curid=2873378" title="Maria Pisariewa">
Maria Pisariewa



</doc>
<doc id="2873382" url="https://pl.wikipedia.org/wiki?curid=2873382" title="Franko B">
Franko B

Franko B (ur. 1960 w Mediolanie) – malarz, performer, rysownik, rzeźbiarz pochodzenia włoskiego. Od 1979 roku mieszka i pracuje w Londynie.
Głównym, lecz nie wyłącznym elementem wystąpień Franko B jest jego krew. Jedna z jego najbardziej znanych akcji "I miss you" (2000), realizowana wielokrotnie, polegała na jego spacerze po stworzonym z białych płócien wybiegu oświetlonym punktowym światłem. W tle słychać muzykę o charakterze mantry. Performer przechodzi po płótnach w tę i z powrotem całkowicie nagi a jego całe ciało jest pokryte białym pudrem. Krew spływa mu z rąk pozostawiając wyraźny ślad na białym wybiegu. Później układa ręce na klatce piersiowej tworząc abstrakcyjny wzór z krwi na swoim ciele. Używa białego materiału, po którym chodził do wytarcia swojego ciała, po czym wychodzi zabierając płótna.

</doc>
<doc id="2873389" url="https://pl.wikipedia.org/wiki?curid=2873389" title="Antonina Łazariewa">
Antonina Łazariewa

Antonina Łazariewa (ros. Антонина Николаевна Лазарева, z domu Okorokowa [Окорокова]; ur. 27 marca 1941 w Sierpuchowie) – radziecka lekkoatletka specjalizująca się w skoku wzwyż, dwukrotna uczestniczka letnich igrzysk olimpijskich (Meksyk 1968, Monachium 1972), srebrna medalistka olimpijska z Meksyku w skoku wzwyż.

</doc>
<doc id="2873390" url="https://pl.wikipedia.org/wiki?curid=2873390" title="Antonina Okorokowa">
Antonina Okorokowa



</doc>
<doc id="2873393" url="https://pl.wikipedia.org/wiki?curid=2873393" title="Gwatemalska Partia Pracy">
Gwatemalska Partia Pracy

Partido Guatemlateco del Trabajo – powstała w 1923 z przekształcenia Zjednoczonej Partii Socjalistycznej (założonej z kolei w 1921).
W 1932 została zdelegalizowana. Reaktywowała działalność po obaleniu dyktatury wojskowej w 1944. W 1947 przyjęła nazwę Awangardy Ludowej, a w latach 1949-1952 działała pod nazwą Komunistycznej Partii Gwatemali. Opowiedziała się za reformami gospodarczo-społecznymi prezydenta Jacobo Arbenza (rewolucja gwatemalska). Gdy w 1954 Arbenz został obalony w puczu, partię zdelegalizowano.
W 1968 jej przedstawiciele udzielili czynnego poparcia walce partyzanckiej okresu wojny domowej współtworząc Powstańcze Siły Zbrojne. Opowiadali się za walką zbrojną jako drogą rozwoju rewolucji w kraju. Odnotowano udział partii w międzynarodowych Naradach Partii Komunistycznych i Robotniczych w Moskwie 2 1957, 1960 i 1969. Organ prasowy partii stanowiło czasopismo "La Verdad".

</doc>
<doc id="2873395" url="https://pl.wikipedia.org/wiki?curid=2873395" title="Komunistyczna Partia Lesotho">
Komunistyczna Partia Lesotho

Communist Party of Lesotho (CPL) założona została na przełomie 1961/1962. W 1970 zdelegalizowano ją. Brała udział w międzynarodowej Naradzie Partii Komunistycznych i Robotniczych w Moskwie w 1969. Organ prasowy partii stanowiła gazeta "Majammoho".
Bibliografia.
]

</doc>
<doc id="2873397" url="https://pl.wikipedia.org/wiki?curid=2873397" title="Gladiformers">
Gladiformers

Gladiformers ("Gladiformers: Robôs Gladiadores") – hiszpańsko-brazylijsko-amerykański film animowany będący parodią filmu Michaela Baya pt. "Transformers".
Fabuła.
Najnowszy film animowany słynnego brazylijskiego grafika, twórcy filmów i gier 3D. Tym razem jest to historia Autobotów, które zmieniają się w roboty walczące między sobą niczym gladiatorzy. Za sprawą świetnej animacji przenosimy się w futurystyczny świat walk maszyn przy brzmieniu muzyki zespołu Angra.
Obsada.
Oryginalna brazylijska wersja:
Dubbing angielski:

</doc>
<doc id="2873399" url="https://pl.wikipedia.org/wiki?curid=2873399" title="The Seventh One (album Toto)">
The Seventh One (album Toto)



</doc>
<doc id="2873401" url="https://pl.wikipedia.org/wiki?curid=2873401" title="Petromyzon septoeuil">
Petromyzon septoeuil



</doc>
<doc id="2873402" url="https://pl.wikipedia.org/wiki?curid=2873402" title="Petromyzon plumbeus">
Petromyzon plumbeus



</doc>
<doc id="2873403" url="https://pl.wikipedia.org/wiki?curid=2873403" title="Wałentyna Kozyr">
Wałentyna Kozyr

Wałentyna Kozyr, ukr. Валентина Василівна Козир (ur. 25 kwietnia 1950 w Czerniowcach) – ukraińska lekkoatletka specjalizująca się w skoku wzwyż, uczestniczka letnich igrzysk olimpijskich w Meksyku (1968), brązowa medalistka olimpijska w skoku wzwyż. W czasie swojej kariery reprezentowała Związek Radziecki.
Żona Mykoły Awiłowa, ukraińskiego wieloboisty, dwukrotnego medalisty olimpijskiego.

</doc>
<doc id="2873404" url="https://pl.wikipedia.org/wiki?curid=2873404" title="Petromyzon planeri">
Petromyzon planeri



</doc>
<doc id="2873405" url="https://pl.wikipedia.org/wiki?curid=2873405" title="Petromyzon niger">
Petromyzon niger



</doc>
<doc id="2873406" url="https://pl.wikipedia.org/wiki?curid=2873406" title="Petromyzon bicolor">
Petromyzon bicolor



</doc>
<doc id="2873408" url="https://pl.wikipedia.org/wiki?curid=2873408" title="Ammocoetes lamproyon">
Ammocoetes lamproyon



</doc>
<doc id="2873409" url="https://pl.wikipedia.org/wiki?curid=2873409" title="Andrea Skanjeti">
Andrea Skanjeti

Andrea Skanjeti (ur. 20 lipca 1906 w Szkodrze, zm. 29 listopada 1992 tamże) – albański dramaturg i reżyser teatralny.
Życiorys.
W latach 20. jako uczeń franciszkańskiego gimnazjum współpracował z działającym w Szkodrze stowarzyszeniem Vllaznia, pod patronatem którego powstał amatorski zespół teatralny. W latach 30. wyjechał na studia do Włoch, skąd wrócił do Albanii w 1934. Po powrocie związał się ze stowarzyszeniem Antoniane. W tym czasie nie tylko występował na scenie, ale także pisał pierwsze dramaty ("Ali Pasha dhe suljotet", "Dy te burgosurit"). W czasopismach albańskich okresu międzywojennego ukazało się 45 noweli i opowiadań Skanjetiego.
W 1947 wziął udział w pierwszym kursie dla reżyserów teatralnych, organizowanym przez zespół Teatru Ludowego w Tiranie. Po powrocie do Szkodry zajął się organizowaniem zespołu teatralnego, występującego przy miejscowym Domu Kultury. W listopadzie 1949 należał do grona założycieli Teatru Migjeni i był jego pierwszym reżyserem. W ciągu kilku lat wyreżyserował 20 sztuk, które wystawiono na scenie Teatru Migjeni.
Od 1952 skupił się na współpracy z Teatrem Kukiełkowym, który rozpoczynał swoją działalność w Szkodrze. Do zespołu Teatru Migjeni powrócił w 1961. W 1972, po premierze dramatu historycznego "Nora, heroina e bjeshkve" (Nora, bohaterka górskich pastwisk) Skanjeti był represjonowany przez władze partyjne. Usunięty z teatru, pracował jako robotnik w zakładach tytoniowych.
Pozostawił po sobie 22 dramaty (pierwszy dramat “Kusarët” napisał w wieku 12 lat), a także 8 sztuk przeznaczonych dla teatrów kukiełkowych. Pisał wspomnienia i zbierał anegdoty teatralne, należał do grona organizatorów archiwum teatru w Szkodrze. Na podstawie zachowanych rękopisów w 2002 wydano wspomnienia Skanjetiego, poświęcone dziejom teatrów w Szkodrze. W rękopisie pozostawił słownik włosko-albański. W listopadzie 1992, tuż przed śmiercią został wyróżniony przez władze Albanii tytułem Artysty Ludu (Artist i Popullit).
Imię Skanjetiego noszą ulice w Tiranie (dzielnica Lapraka) i w Szkodrze.

</doc>
<doc id="2873410" url="https://pl.wikipedia.org/wiki?curid=2873410" title="Bad Berneck i.Fichtelgebirge">
Bad Berneck i.Fichtelgebirge



</doc>
<doc id="2873411" url="https://pl.wikipedia.org/wiki?curid=2873411" title="Polarkreis 18">
Polarkreis 18

 
Polarkreis 18 – niemiecki boysband pochodzący z Drezna, wykonujący muzykę pop. Członkowie zespołu poznali się w szkole, gdzie w 1998 roku założyli zespół „Jack of all Trades”. W 2004 roku nazwa została zmieniona na „Polarkreis 18”. Styl, który wykonują opisuje się jako pop, synthpop i indietronica.

</doc>
<doc id="2873414" url="https://pl.wikipedia.org/wiki?curid=2873414" title="Berneck">
Berneck



</doc>
<doc id="2873418" url="https://pl.wikipedia.org/wiki?curid=2873418" title="Trafalgar Park">
Trafalgar Park

Trafalgar Park – stadion znajdujący się w Nelson w Nowej Zelandii, przeznaczony głównie do rozgrywek rugby union zarówno na poziomie krajowym, jak i międzynarodowym.
Historia.
Idea osuszenia mokradeł u ujścia rzeki Maitai do Zatoki Tasmana w celu wykorzystania jej do celów sportowych pojawiła się po raz pierwszy w 1884 roku. Rok później założono "Athletic Ground Company", sprzedając w niej udziały o wartości jednego funta. Trafalgar Park powstał zatem w 1888 roku na ośmiu akrach oszuszonych mokradeł jako teren do uprawiania sportu, w szczególności krykieta, kolarstwa, lekkoatletyki i różnych odmian futbolu. Oficjalne otwarcie miało miejsce 21 kwietnia 1888 roku, po którym odbyło się inauguracyjne spotkanie w obecności około trzystu widzów. Tydzień później zaś swój pierwszy mecz rozegrał tam najstarszy nowozelandzki klub rugby, Nelson RFC, a 17 marca 1898 roku odbyły się pierwsze zawody lekkoatletyczne. Rozpoczęto następnie prace nad przystosowaniem obiektu do zawodów krykietowych oraz kolarskich. "Athletic Ground Company" wkrótce jednak popadła w kłopoty finansowe i oddała ten teren w hipotekę, z której wykupiły go zgodnie z "Trafalgar Park Purchasing Act 1891" za kwotę ponad 1660 funtów władze miasta. Przeznaczyły na to za zgodą parlamentu środki pozostałe z funduszu na rzecz wdów i sierot z pierwszej wojny Taranaki. Rok później dar Thomasa Cawthrona, miejscowego biznesmena i filantropa, pozwolił radzie miasta na wykup dodatkowego gruntu dla celów rozbudowy, po której Trafalgar Park stał się najważniejszym obiektem sportowym miasta – goszczącym rozgrywki w krykiecie, lekkoatletyce, futbolu i kolarstwie.
W latach pięćdziesiątych XX wieku Nelson Rugby Union uzyskał wieloletnią dzierżawę obiektu i we współpracy z władzami miasta na stadionie zostały zbudowane dwie trybuny – kryta i odkryta. W latach osiemdziesiątych ponownie uzyskano grunt z terenów zalewowych, co pozwoliło na wytyczenie drugiego boiska. W 1996 roku ukończono budowę Trafalgar Park Pavillon, który polepszył infastrukturę stadionu, na którym rok później pojawiło się pierwsze sztuczne oświetlenie.
Warunkiem uczestnictwa miejscowej drużyny w National Provincial Championship był remont stadionu doprowadzający go do wymogów New Zealand Rugby Union, toteż w marcu 2005 roku przedstawiono projekt, którego realizacja miała kosztować trzy miliony NZD, z czego 2,2 mln dolarów zobowiązały się zapłacić władze miasta i regionu. Niewywiązanie się miejscowego związku rugby ze współfinansowania przebudowy spowodowało zmianę planów – za kwotę 1,7 mln NZD powstała stała zachodnia trybuna, kolejne 0,5 mln przeznaczone zostało zaś na zakup 3000 przenośnych miejsc.
W związku z organizowanym przez Nową Zelandię Pucharem Świata w Rugby 2011 Nelson postanowiło zgłosić swoją kandydaturę do goszczenia części spotkań tego turnieju. Po raz kolejny wymagało to inwestycji w Trafalgar Park – władzom miasta w lipcu 2008 roku zostały przedstawione trzy projekty wahające się kosztowo od 2 do 20 milionów dolarów. Rada po konsultacjach z mieszkańcami początkowo wybrała wariant o wartości 7 mln NZD, okrajając go następnie do 3,8 miliona. Ta kwota miała obejmować – przy zachowaniu toru kolarskiego – ułożenie drenażu i nowej murawy, zakup elektronicznej tablicy wyników, ukształtowanie północnego nasypu ziemnego, a także wyremontowanie infrastruktury w postaci toalet, wejść i ogrodzenia. Rada zastrzegła jednocześnie, że uzależnia przekazanie dodatkowych środków w wysokości 2,55 mln po oficjalnym przyznaniu Nelson statusu miasta-gospodarza – z przeznaczeniem na oświetlenie o mocy 1200–1500 luksów, zlikwidowanie torów kolarskiego i lekkoatletycznego, stworzenie dodatkowych miejsc po likwidacji wschodniej trybuny i zwiększenie liczby miejsc parkingowych. W 2009 roku rząd centralny dołożył 1,5 miliona NZD na dodatkowe zadania, które nie znalazły się w pierwotnym planie – zostały one zatem przeznaczone na przygotowanie stanowisk dla mediów oraz lepszy wariant oświetlenia stadionu. Główne prace zakończyły się w połowie 2010 roku i pierwsze spotkanie na odnowionym stadionie, w którym Tasman Makos podejmowali zespół Canterbury odbyło się 21 sierpnia.
Cała inwestycja zamknęła się kwotą 7,4 miliona NZD, 1% powyżej założonego budżetu. Po jej zakończeniu stadion mógł się poszczycić pierwszą w Nowej Zelandii murawą ułożoną na podkładzie ze sproszkowanego szkła pochodzącego z recyklingu. Osiem słupów oświetleniowych, zawierających łącznie 192 lampy Philips o mocy 2 kW każda, dawały natomiast około trzykrotnie większą jasność w porównaniu do poprzedniego oświetlenia. Używając przenośnych trybun na meczach Pucharu Świata mogło zasiąść 18 000 widzów.
Pod koniec stycznia 2013 roku burmistrz miasta zaproponował wybudowanie wschodniej trybuny na 2000–5000 osób, mieszczącej też loże i pomieszczenia klubowe.
Rugby union.
Stadion jest jednym z dwóch obiektów, obok Lansdowne Park w Blenheim, na których swoje domowe spotkania rozgrywa zespół Tasman Makos występujący w National Provincial Championship.
Okazjonalnie na Trafalgar Park rozrywane są spotkania w ramach Super Rugby, a w związku ze zniszczeniem Lancaster Park podczas trzęsienia ziemi w Canterbury, które miało miejsce w lutym 2011 roku, gospodarzem na nim była drużyna Crusaders. Podobnie było w 2015 roku, gdy na AMI Stadium organizowane były mecze piłkarskich mistrzostw świata U-20.
Początkowo miał gościć dwa spotkania Pucharu Świata w Rugby 2011, otrzymał jednak jeszcze jedno spotkanie przeniesione z Christchurch.
Inne dyscypliny sportowe.
Stadion od początku XX wieku był areną wielu wydarzeń lekkoatletycznych ściągających tysiące widzów, a wśród startujących zawodników byli Marjorie Jackson, Ralph Doubell, Judy Pollock, John Walker, Peter Pearless, Karl Fleschen, Detlef Uhlemann, Dick Quax, Klaus-Peter Hildenbrand, Raelene Boyle, Bronisław Malinowski czy Irena Szewińska. W styczniu 1977 roku w jednym z mityngów wystąpiło sześciu medalistów olimpijskich, w 1963 roku gościł natomiast wyścig sztafetowy 4 × 1 mila, w którym Murray Halberg, Peter Snell, Bill Baillie i John Davies ścigali się z zawodnikami University of Oregon, ówczesnymi rekordzistami świata. To wydarzenie przekonało Roda Dixona do kariery lekkoatletycznej, ukoronowanej brązowym medalem w Monachium. Przez kilkadziesiąt lat ze stadionem związany był olimpijczyk z LIO 1948, medalista Igrzysk Imperium Brytyjskiego 1950, a następnie trener – Harold Nelson. W związku z przebudową Trafalgar Park dla potrzeb rugby, lekkoatletyka przeniosła się na Saxton Field.
Na stadionie rzadko rozgrywane są mecze piłki nożnej. W 1978 roku był on jednak areną finału Chatham Cup – nowozelandzkich rozgrywek pucharowych. Kolejne piłkarskie spotkanie odbyło się na nim ponad trzydzieści lat później – 16 stycznia 2011 roku obiekt gościł bowiem zespoły Canterbury United i Team Wellington w meczu New Zealand Football Championship sezonu 2010/11.
Okazjonalnie Trafalgar Park jest stadionem domowym krykietowej drużyny Central Districts Stags występującej w mistrzostwach kraju.
W ramach przygotowań do sezonu National Rugby League w lutym 2016 roku New Zealand Warriors rozegrali na stadionie pojedynek z St George Illawarra Dragons.
Inne.
Na stadionie organizowane są także imprezy muzyczne, w tym cykliczny koncert "Opera in the Park", którego gwiazdą w 2008 roku była Kiri Te Kanawa.
16 stycznia 1954 roku na Trafalgar Park odbyła się uroczystość z okazji pierwszej w historii miasta wizyty brytyjskiego monarchy.

</doc>
<doc id="2873420" url="https://pl.wikipedia.org/wiki?curid=2873420" title="René Lasserre">
René Lasserre



</doc>
<doc id="2873421" url="https://pl.wikipedia.org/wiki?curid=2873421" title="Tyra Calderwood">
Tyra Calderwood

Tyra Calderwood (ur. 19 września 1990 w Sydney) – australijska tenisistka.
Zwyciężyła w sześciu deblowych turniejach cyklu ITF. Najwyższe miejsce w rankingu WTA Tour w grze pojedynczej – 607. pozycję – osiągnęła 6 października 2008 roku. Najwyższe miejsce w rankingu gry podwójnej – 190. pozycję – osiągnęła 10 września 2012 roku.
Trzykrotnie brała udział w zmaganiach wielkoszlemowych w grze podwójnej – na Australian Open w latach 2008, 2009 i 2012, lecz za każdym razem odpadała w pierwszej rundzie.

</doc>
<doc id="2873428" url="https://pl.wikipedia.org/wiki?curid=2873428" title="Michele Brown">
Michele Brown

Michele Mary Brown (z domu Mason, ur. 3 lipca 1939) – australijska lekkoatletka specjalizująca się w skoku wzwyż, dwukrotna uczestniczka letnich igrzysk olimpijskich (Melbourne 1956, Tokio 1964), srebrna medalistka olimpijska z Tokio w skoku wzwyż.

</doc>
<doc id="2873431" url="https://pl.wikipedia.org/wiki?curid=2873431" title="Mulholland Drive (Los Angeles)">
Mulholland Drive (Los Angeles)

Mulholland Drive – ulica w hrabstwie Los Angeles i hrabstwie Ventura biegnąca z zachodu na wschód położona we wschodniej części Gór Santa Monica. Zachodnia część drogi biegnąca przez słabo zurbanizowane obszary w górach znana jest jako Mulholland Highway. Droga znana ta jest z wielu filmów, w tym z nazwanego jej imieniem filmu "Mulholland Drive" w reżyserii Davida Lyncha.
Nazwa ulicy pochodzi od nazwiska zasłużonego dla rozwoju Los Angeles inżyniera Williama Mulhollanda. Główna jej część pomiędzy przełęczą Cahuenga ("Cahuenga Pass") a przełęczą Sepulveda ("Sepulveda Pass") została zbudowana w 1924 roku.
Przebieg.
Wschodnim krańcem Mullholland Drive jest skrzyżowanie z Sepulveda Boulevard, następnie droga serpentynami przebiega górami na zachód wzdłuż punktów widokowych, z których można podziwiać panoramę miasta. Na zachód od skrzyżowania z Encino Hills Drive staje się drogą bitą. Na większości tego odcinka nie jest dopuszczony ruch samochodowy. Ponownie drogą asfaltową staje się od skrzyżowania z Topanga Canyon Boulevard, po czym rozdziela się na Mulholland Drive i Mulholland Highway. Kończy się na skrzyżowaniu z Drogą Stanową Nr 101 ("Ventura Freeway"). Mulholland Highway liczy sobie około 80 km i biegnie górami Santa Monica do skrzyżowania z Kalifornijską Drogą Stanową nr 1 ("Pacific Coast Highway").

</doc>
<doc id="2873432" url="https://pl.wikipedia.org/wiki?curid=2873432" title="Lampetra mariae">
Lampetra mariae



</doc>
<doc id="2873433" url="https://pl.wikipedia.org/wiki?curid=2873433" title="Eudontomyzon maria">
Eudontomyzon maria



</doc>
<doc id="2873434" url="https://pl.wikipedia.org/wiki?curid=2873434" title="Coppa delle Alpi">
Coppa delle Alpi

Coppa delle Alpi (z wł. "Puchar Alp", fr. "Coupe des Alpes", niem. "Alpenpokal") – międzynarodowy towarzyski klubowy turniej piłkarski rozgrywany regularnie latem od 1960 do 1987, z wyjątkiem 1965 i 1986, pomiędzy klubami z państw alpejskich (Włochy, Francja, Szwajcaria i Niemcy).
Zainicjowany w 1960 roku jako turniej, w którym rywalizowały zespoły włoskie i szwajcarskie. Formuła turnieju wyglądała następująco: każdy z uczestników miał przeciwnika z innego kraju i grał mecz u siebie i na wyjeździe, a punkty były gromadzone w klasyfikacji generalnej do wyznaczenia zwycięskiego narodu. 8 zespołów od każdego kraju uczestniczyło w pierwszej edycji Pucharu, w drugiej również 8.
Od 1962 roku o Puchar walczyły tylko kluby. W edycji 1962 osiem drużyn (3 włoskich, 3 francuskich i 2 szwajcarskich) walczyły o Puchar z klasyczną formułą ćwierćfinału, półfinału i finału. Tylko spotkania ćwierćfinałowe składały się z meczu i rewanżu. W 1963 i 1964 roku 4 włoskie i 4 szwajcarskie drużyny były podzielone na dwie grupy, a zwycięzcy obu grup walczyły o Puchar w meczu finałowym, a drużyny, które zajęły drugie miejsca grały o 3. miejsce w Pucharze.
Po rocznej przerwie, w edycji 1966 roku występowało 4 włoskich i 4 szwajcarskich drużyn. Każdy zespół rozegrał cztery mecze z czterema uczestnikami z drugiego kraju, a za zwycięzcę uznawano zespół, który zdobył najwięcej punktów, liczonych w jednym ogólnym rankingu.
w 1967 i 1968 do zespołów włoskich i szwajcarskich dołączyły klubu z Niemiec Zachodnich, które zdobywały Puchar. Formuła turnieju była zmieniana w zależności od ilości drużyn, które zmagały się systemem kołowym, a za zwycięzcę uznawano zespół, który zdobył najwięcej punktów, liczonych w jednym ogólnym rankingu.
W edycji 1969 roku występowało 4 włoskich, 4 szwajcarskich, 3 niemieckich i 1 belgijska drużyna.
W 1970 i 1971 do rozgrywek przystąpiły tylko włoskie i szwajcarskie zespoły.
Od 1972 do 1987 roku tylko francuskie i szwajcarskie drużyny grały w tym turnieju.

</doc>
<doc id="2873435" url="https://pl.wikipedia.org/wiki?curid=2873435" title="Abel Muzorewa">
Abel Muzorewa

Abel Tendekayi Muzorewa (ur. 14 lipca 1925, zm. 8 kwietnia 2010) – zimbabweński biskup metodystyczny oraz polityk.
Od 1968 biskup metodystyczny Rodezji, od 1972 przewodniczący Konferencji Kościołów Afryki, założyciel (1971) i przewodniczący Afrykańskiej Rady Narodowej (ANC), przekształconej w 1977 w Zjednoczoną Afrykańską Radę Narodową (UANC). W 1976 był uczestnikiem konferencji w Genewie w sprawie Rodezji, członkiem Rady Wykonawczej Rządu Tymczasowego Rodezji. Od 1 czerwca do 11 grudnia 1979 sprawował urząd premiera Zimbabwe Rodezji. Stracił wpływy polityczne po uzyskaniu władzy przez czarną większość.
W latach 1980–1985 przewodził opozycji zimbabweńskiej skupionej w UASC.

</doc>
<doc id="2873439" url="https://pl.wikipedia.org/wiki?curid=2873439" title="RWC 2019">
RWC 2019



</doc>
<doc id="2873441" url="https://pl.wikipedia.org/wiki?curid=2873441" title="Jeździectwo na Letnich Igrzyskach Olimpijskich 2012 – skoki drużynowe">
Jeździectwo na Letnich Igrzyskach Olimpijskich 2012 – skoki drużynowe

Konkurencja drużynowych skoków przez przeszkody podczas XXX Letnich Igrzysk Olimpijskich została rozegrana w dniach 4–6 sierpnia 2012 roku w Greenwich Park.
Wyniki.
W konkursie wystartowało 15 drużyn. Drużyna maksymalnie może liczyć czterech jeźdźców. Do wyniku drużyny zaliczane były trzy najlepsze wyniki.
Finał.
Jako wyniki pierwszej rundy finałowej były zaliczone wyniki jakie poszczególni zawodnicy uzyskali w drugiej rundzie kwalifikacji w konkursie indywidualnym.
Runda 1.
Do drugiej rundy finałowej awansował 8 najlepszych zespołów.
Runda 2.
O pierwszym miejscu decydowała dogrywka pomiędzy zespołami Wielkiej Brytanii i Holandii.

</doc>
<doc id="2873445" url="https://pl.wikipedia.org/wiki?curid=2873445" title="Minóg dunajski">
Minóg dunajski



</doc>
<doc id="2873446" url="https://pl.wikipedia.org/wiki?curid=2873446" title="38 Pułk Piechoty (II RP)">
38 Pułk Piechoty (II RP)



</doc>
<doc id="2873447" url="https://pl.wikipedia.org/wiki?curid=2873447" title="Lampetra gracilis">
Lampetra gracilis



</doc>
<doc id="2873448" url="https://pl.wikipedia.org/wiki?curid=2873448" title="Lampetra bergi">
Lampetra bergi



</doc>
<doc id="2873449" url="https://pl.wikipedia.org/wiki?curid=2873449" title="Lampetra danfordi">
Lampetra danfordi



</doc>
<doc id="2873450" url="https://pl.wikipedia.org/wiki?curid=2873450" title="Eudontomyzon gracilis">
Eudontomyzon gracilis



</doc>
<doc id="2873452" url="https://pl.wikipedia.org/wiki?curid=2873452" title="Bank Bydgoski">
Bank Bydgoski

Bank Bydgoski – bank działający w Bydgoszczy w okresie międzywojennym.
Historia.
Został utworzony w 1921 na bazie dotychczas funkcjonującej od 1909 spółdzielni z nieograniczoną odpowiedzialnością o tej samej nazwie. Funkcjonował do 1929. 
Bank utrzymywał oddział w Gdańsku przy "Kohlenmarkt" 12 (Targ Węglowy) (1922-1925).
Siedziba.
W 1921 siedziba banku mieściła się przy pl. Teatralnym 3, w 1929 przy ul. Mostowej 5.

</doc>
<doc id="2873455" url="https://pl.wikipedia.org/wiki?curid=2873455" title="Niki Bakojani">
Niki Bakojani

Niki Bakojani, gr. Νίκη Μπακογιάννη, "Níki̱ Bakogiánni̱" (ur. 9 czerwca 1968 w Lamii) – grecka lekkoatletka specjalizująca się w skoku wzwyż, trzykrotna uczestniczka letnich igrzysk olimpijskich (Barcelona 1992, Atlanta 1996, Sydney 2000), srebrna medalistka olimpijska z Atlanty w skoku wzwyż.

</doc>
<doc id="2873458" url="https://pl.wikipedia.org/wiki?curid=2873458" title="Eudontomyzon danfordi vladykovi">
Eudontomyzon danfordi vladykovi



</doc>
<doc id="2873459" url="https://pl.wikipedia.org/wiki?curid=2873459" title="The Mob Doctor">
The Mob Doctor



</doc>
<doc id="2873460" url="https://pl.wikipedia.org/wiki?curid=2873460" title="Fietstrommel">
Fietstrommel

Fietstrommel to niewielka uliczna i zamykana skrytka na rowery.
W dzielnicach mieszkalnych zachodnich miast stawia się je przy drogach publicznych by zapewnić miejsce na rowery mieszkańcom, którzy nie mogę przechowywać ich w domach. W jednej skrytce mieści się zazwyczaj pięć miejsc dla standardowej wielkości rowerów.
W Holandii to zazwyczaj gminy stawiają i serwisują skrytki. Mieszkańcy natomiast wykupują subskrypcje.

</doc>
<doc id="2873471" url="https://pl.wikipedia.org/wiki?curid=2873471" title="Jagdish Singh Kapoor">
Jagdish Singh Kapoor

Jagdish Singh Kapoor (ur. 12 września 1947, Patiala) – ugandyjski hokeista na trawie pochodzenia hinduskiego, uczestnik Letnich Igrzysk Olimpijskich 1972.
Urodził się w Indiach, jednak później przeniósł się do Ugandy. Uczęszczał do lokalnej szkoły w Mbale, a potem na "Old Kampala Secondary School". Następnie wyjechał do Anglii, gdzie studiował w miejscowości Worcester. Zamieszkał w Anglii na stałe. 
Na początku kariery występował w ugandyjskim klubie Simba Union Kampala. Później, grał jednak w klubach angielskich – najpierw w Bournville Hockey Club z Birminghamu, a później w Indian Gymkhana z Londynu.
Na igrzyskach w Monachium, Singh Kapoor reprezentował swój kraj w ośmiu spotkaniach; były to mecze przeciwko ekipom: Meksyku (4-1 dla Ugandy), Malezji, Francji, Pakistanu (we wszystkich trzech, Uganda przegrała 1-3), Argentyny (0-0), RFN (1-1), Belgii (0-2) i Hiszpanii (2-2); ponadto w meczu przeciwko reprezentacji Meksyku strzelił jednego gola; ponadto został dwukrotnie ukarany zieloną kartką.

</doc>
<doc id="2873473" url="https://pl.wikipedia.org/wiki?curid=2873473" title="Ariane 42P">
Ariane 42P

Ariane 42P – francuska rakieta nośna z serii Ariane 4. Wyposażona w 2 dopalacze na paliwo stałe. Startowała 15 razy, z czego 14 było udanych.

</doc>
<doc id="2873474" url="https://pl.wikipedia.org/wiki?curid=2873474" title="Oana Pantelimon">
Oana Pantelimon

Oana Pantelimon (z domu Muşunoi, ur. 27 września 1972 w Tecuci) – rumuńska lekkoatletka specjalizująca się w skoku wzwyż, trzykrotna uczestniczka letnich igrzysk olimpijskich (Barcelona 1992, Sydney 2000, Ateny 2004), brązowa medalistka olimpijska z Sydney w skoku wzwyż. 

</doc>
<doc id="2873476" url="https://pl.wikipedia.org/wiki?curid=2873476" title="Inna Lasowska">
Inna Lasowska



</doc>
<doc id="2873477" url="https://pl.wikipedia.org/wiki?curid=2873477" title="Eugenia Kochanowska">
Eugenia Kochanowska

Eugenia Kochanowska, później Eugenia Kochanowska-Wiśniewska (ur. 9 lutego 1914 w Turku, zm. 20 marca 1995 w Gdyni) – polska pisarka, dziennikarka, popularyzatorka kultury, prelegentka.
Życiorys.
Urodzona 9 lutego 1914 w Turku. Ukończyła filologię polską na Uniwersytecie Warszawskim. Od 1945 roku mieszkanka Sopotu. Animatorka życia kulturalnego Wybrzeża, prezes powstałego tuż po wojnie w Sopocie Klubu Literackiego. Pracowała m.in. w Polskim Radio w Gdańsku i Wydawnictwie Morskim. Debiutowała w 1952 roku opracowaniem "Morscy pracownicy naukowi". Autorka popularnych opowieści biograficznych i antologii poetyckich. Z zamiłowania popularyzatorka kultury. Pisała i wygłaszała liczne odczyty na tematy literackie i kulturalne na terenie całego Wybrzeża. Niektóre wydane zostały w formie książkowej. Uznawana za jednego z najpopularniejszych prelegentów (w latach 1946-1987 wygłosiła ponad 9 tysięcy odczytów).
Zmarła 30 marca 1995 w Gdyni, pochowana na cmentarzu rzymskokatolickim w Sopocie (kwatera G2-5-7).

</doc>
<doc id="2873480" url="https://pl.wikipedia.org/wiki?curid=2873480" title="Mundialito de Clubs">
Mundialito de Clubs

Mundialito de Clubs (z wł. "Klubowe małe mistrzostwa świata") – międzynarodowy towarzyski klubowy turniej piłkarski rozgrywany regularnie co dwa lata latem od 1981 do 1987 na stadionie San Siro w Mediolanie (Włochy), z wyjątkiem edycji 1985, która odbyła się na stadionie Dino Manuzzi w Cesenie.
Pierwsze dwie edycje nazywały się Coppa Super Clubs lub Coppa Supermondiale Clubs, a ostatnia Coppa delle Stelle.
W turnieju mogli uczestniczyć dwa mediolańskie zespoły oraz co najmniej 3 inne zespoły z Europy i Ameryki Południowej, które co najmniej raz zdobyli Puchar Interkontynentalny. W pierwszych dwóch edycjach brało udział 3 europejskich i 2 południowoamerykańskich zespołów.
Trzecia edycja miała odbyć się w Mediolanie na San Siro w czerwcu 1985, ale została odwołana z powodu ostatnich tragicznych wydarzeń, które miały miejsce 29 maja tego samego roku na stadionie Heysel w Brukseli przed finałem Ligi Mistrzów 1984/1985, pomiędzy Juventusem i Liverpoolem, gdzie zginęło trzydzieści dziewięć osób, w dodatku dwa mediolańskie zespoły musiały rywalizować w rundzie końcowej (ćwierćfinały, półfinały i finały) Pucharu Włoch 1984/85, które zawsze odbywały się od 12 czerwca do 3 lipca. Turniej został zorganizowany w Cesenie, w którym wzięły udział zaledwie 4 zespoły: Penarol, Santos, International oraz Independiente.
W 1987 roku odbyła się ostatnia czwarta edycja. Zespoły z Ameryki Południowej odmówiły udziału, dlatego zostały zaproszony zespoły które zdobyły europejskiej puchary w ostatnich sezonach. Ale i tak nie wszystkie zespoły mogli przyjechać na turniej - Paris Saint-Germain F.C. zamienił Olympique Marsylia, FC Porto zamienił Dynamo Kijów, a FC Barcelona zamienił Juventus F.C.
W turnieju występowały pięć drużyn. Każdy zespół grał systemem kołowym 4 mecze trwające 90 minut. W turnieju zwyciężała drużyna, która zdobyła najwięcej punktów. W przypadku takiej samej ich ilości decydowała większa ilość zwycięstw w bezpośrednich spotkaniach.

</doc>
<doc id="2873483" url="https://pl.wikipedia.org/wiki?curid=2873483" title="Breaking Point (zespół muzyczny)">
Breaking Point (zespół muzyczny)

Breaking Point – amerykańska grupa muzyczna wykonująca takie gatunki jak hard rock czy nu metal.
Historia.
Zespół został założony w 1999 roku. Następnie dzięki znajomościom jednego z członków grpuy, zespół podpisał umowę z Wind Up Records. Dzięki czemu dwa lata później zespół wydał swój debiutancki album pt. „Coming of Age”. Tego samego roku z zespołu odszedł Jody Abbott, a jego miejsce zajął Aaron „Zeke” Dauner. W 2002 roku utwór „One of a Kind” znalazł się na komplikacji pt. „WWF Forceable Entry”, na której gościli natcy wykonawcy jak” Drowning Pool, Disturbed, Kid Rock, Limp Bizkit Marilyn Manson czy Rob Zombie. W 2005 ukazał się drugi studyjny album zespołu pt. „Beautiful Disorder”. W 2006 roku zespół odbył tournée po USA ze Scott-em Stapp-em. Od lipca 2007 roku gitarzysta grupy Justin Rimer stał się członkiem zespołu 12 Stones. Tego samego roku grupa zawiesiła działalność. W 2011 roku zespół wznowił działalność.
Zespół.
Skład zespołu
Byli członkowie zespołu
Dyskografia.
Albumy studyjne
Single
Soundtrack

</doc>
<doc id="2873486" url="https://pl.wikipedia.org/wiki?curid=2873486" title="John Marshall Harlan">
John Marshall Harlan

John Marshall Harlan (ur. 1 czerwca 1833, zm. 14 października 1911) – amerykański prawnik i polityk liberalny, w trakcie wojny secesyjnej dowódca pułku armii Unii, prokurator stanowy Kentucky (1863-1867), od 1877 do śmierci sędzia Sądu Najwyższego USA, 316 razy zgłaszał votum separatum m.in. jako przeciwnik segregacji rasowej.
Jego wnuk John Marshall II był sędzią Sądu Najwyższego od 1955 do 1971.

</doc>
<doc id="2873490" url="https://pl.wikipedia.org/wiki?curid=2873490" title="Schloßberg">
Schloßberg

Lokalizacje.
Polska.
Dawna nazwa miejscowości:
Rosja.
Dawna nazwa miejscowości:

</doc>
<doc id="2873492" url="https://pl.wikipedia.org/wiki?curid=2873492" title="Otumfuo Nana Osei Agyeman Prempeh II">
Otumfuo Nana Osei Agyeman Prempeh II

Otumfuo Nana Osei Agyeman Prempeh II (ur. 1892, zm. 27 maja 1970) – siostrzeniec Prempeha I. W 1931 został miejscowym wodzem (kumasehene) plemienia Aszanti w Kumasi. W 1935 został pierwszym od 1900 asantehene – najwyższym wodzem państwa Aszantów (późniejszego Złotego Wybrzeża i Ghany) i był nim do śmierci, Brytyjczycy zezwolili jednak tylko na ceremonialne funkcje wynikające ze sprawowania urzędu. W 1954 opowiedział się za Ruchem Wyzwolenia Narodowego (NLM), a w 1957 – za późniejszym prezydentem Ghany Kwame Nkrumahem. Po tym, jak w 1957 Złote Wybrzeże stało się niepodległą Republiką Ghany, Prempeh pozostał dalej władcą tytularnym.

</doc>
<doc id="2873494" url="https://pl.wikipedia.org/wiki?curid=2873494" title="Droga magistralna A7 (Litwa)">
Droga magistralna A7 (Litwa)

Droga magistralna A7 ("lit. Magistralinis kelias A7)" – litewska droga magistralna długości 42,21 km. Łączy Mariampol z granicą litewsko-rosyjską, gdzie przechodzi w rosyjską drogę A229 w kierunku Kaliningradu. W całości w ciągu trasy europejskiej E28.

</doc>
<doc id="2873495" url="https://pl.wikipedia.org/wiki?curid=2873495" title="Archidiecezja San Cristobal de la Habana">
Archidiecezja San Cristobal de la Habana

Archidiecezja San Cristobal de la Habana (łac. "Archidioecesis Avanensis") – rzymskokatolicka archidiecezja na Kubie. Została erygowana 10 grudnia 1878 roku bullą papieża Leona XIII.

</doc>
<doc id="2873497" url="https://pl.wikipedia.org/wiki?curid=2873497" title="Lina Cavalieri">
Lina Cavalieri

Natalina „Lina” Cavalieri (ur. 25 grudnia 1874 w Viterbo, zm. 7 lutego 1944 we Florencji) – włoska śpiewaczka (sopran dramatyczny), aktorka filmów niemych, gwiazda rewii w Paryżu, nazywana najpiękniejszą kobietą świata, od 1900 występowała w operze. Zginęła w trakcie alianckiego nalotu na Florencję.

</doc>
<doc id="2873498" url="https://pl.wikipedia.org/wiki?curid=2873498" title="Archidiecezja Camagüey">
Archidiecezja Camagüey

Archidiecezja Camagüey (łac. "Archidioecesis Camagueyensis") – rzymskokatolicka archidiecezja na Kubie. Została erygowana 10 grudnia 1912 roku.

</doc>
<doc id="2873501" url="https://pl.wikipedia.org/wiki?curid=2873501" title="Marcin Kaczocha">
Marcin Kaczocha

Marcin Kaczocha (ur. 22 września 1977) – polski lekkoatleta specjalizujący się w skoku wzwyż.
Absolwent AWFiS Gdańsk, trener II klasy.

</doc>
<doc id="2873504" url="https://pl.wikipedia.org/wiki?curid=2873504" title="Diecezja Matanzas">
Diecezja Matanzas

Diecezja Matanzas (łac. "Dioecesis Matansansis") – rzymskokatolicka diecezja na Kubie należąca do metropolii San Cristobal de la Habana. Została erygowana 10 grudnia 1912 roku.

</doc>
<doc id="2873505" url="https://pl.wikipedia.org/wiki?curid=2873505" title="Nguyễn Hữu Thọ">
Nguyễn Hữu Thọ

Nguyễn Hữu Thọ (ur. 10 lipca 1910 w Cho Lon, zm. 24 grudnia 1996 w Ho Chi Minh) – wietnamski polityk komunistyczny, pełniący obowiązki prezydenta Wietnamu od 30 marca 1980 do 4 lipca 1981 roku.
Życiorys.
Był synem zarządcy plantacji kauczukowca, który zginął podczas I wojny indochińskiej. W latach 30. XX wieku studiował prawo w Paryżu. Po powrocie do Sajgonu, założył tam praktykę prawniczą. 
Początkowo nie był aktywny politycznie, ale w 1949 roku był jednym z liderów protestu studentów przeciw władzom francuskim. Będąc zwolennikiem komunizmu został aresztowany przez francuskie władze kolonialne, przebywał w więzieniu w latach 1950-1952. Strajk głodowy, który prowadził w proteście przeciw wojnie, spowodował, że zyskał znaczną popularność . 
Po konferencji genewskiej, w wyniku której Wietnam został podzielony, Nguyễn Hữu Thọ współpracował z rządem Ngô Đình Diệma. Jednak już w 1954 roku został aresztowany za popieranie koncepcji referendum zjednoczeniowego. Przebywał w więzieniu do 1961 roku, kiedy pomoc jego zwolenników umożliwiła mu ucieczkę. W 1962 roku został jednym z liderów Narodowego Frontu Wyzwolenia Wietnamu Południowego, choć jego znaczenie było raczej symboliczne, rzeczywistą władzę sprawowali wojskowi. 
W latach 1962-1976 był przewodniczącym Prezydium KC Narodowego Frontu Wyzwolenia Wietnamu Południowego. W 1969 roku, gdy Narodowy Front Wyzwolenia utworzył Tymczasowy Rząd Rewolucyjny Wyzwolenia Wietnamu Południowego, na jego czele stanął Huỳnh Tấn Phát, a Nguyễn Hữu Thọ został przewodniczącym Rady Doradczej. Funkcję tę pełnił do 1976 roku, a po zakończeniu wojny wietnamskiej i powstaniu Socjalistycznej Republiki Wietnamu objął urząd wiceprzewodniczącego Rady Państwa. Po śmierci prezydenta Tôn Đức Thắnga, Nguyễn Hữu Thọ przejął tymczasowo jego obowiązki, pełnił je od 30 marca 1980 do 4 lipca 1981. W 1981 roku został wiceprzewodniczącym rady państwa oraz przewodniczącym stałego komitetu przy Zgromadzeniu Narodowym.
W 1985 roku otrzymał Międzynarodową Leninowską Nagrodę Pokoju.

</doc>
<doc id="2873506" url="https://pl.wikipedia.org/wiki?curid=2873506" title="Wojciech Borysiewicz">
Wojciech Borysiewicz

Wojciech Borysiewicz (ur. 18 października 1982) – polski lekkoatleta specjalizujący się w skoku wzwyż.
Największy sukces w karierze odniósł w 2003 r. w Bydgoszczy, zdobywając brązowy medal młodzieżowych mistrzostw Europy. 
Rekord życiowy w skoku wzwyż: 2,27 – Bydgoszcz 20/07/2003

</doc>
<doc id="2873512" url="https://pl.wikipedia.org/wiki?curid=2873512" title="Diecezja Pinar del Rio">
Diecezja Pinar del Rio

Diecezja Pinar del Rio (łac. "Dioecesis Pinetensis ad Flumen") – rzymskokatolicka diecezja na Kubie należąca do metropolii San Cristobal de la Habana. Została erygowana 20 lutego 1903 roku.

</doc>
<doc id="2873514" url="https://pl.wikipedia.org/wiki?curid=2873514" title="Pierre Mulele">
Pierre Mulele

Pierre Mulele (ur. 11 sierpnia 1929, zm. 3 października 1968), kongijski (zairski) rewolucjonista, przywódca komunistycznego powstania w 1963-1964 w Kongu-Leopoldville (późniejszej Demokratycznej Republice Konga).
Życiorys.
Pochodził z plemienia Bapende z prowincji Kwilu. Uczęszczał do szkoły religijnej, którą w 1944 - jako piętnastolatek - opuścił. Już wtedy przejawiał poglądy ateistyczne, którym Cleophas Kamitatoe (urodzony w 1931 minister z Konga-Leopoldville) przypisywał decyzję Mulelego o porzuceniu nauki w tejże uczelni. W miarę dorastania Mulele połączył swoje ateistyczne przekonania z socjalistycznymi: zdaniem Józefa i Krystyny Chałasińskich był już "duchowo zrewolucjonizowany", gdy brał udział w nowo powstającym kongijskim życiu politycznym. Nawiązał współpracę z Patrice'em E. Lumumbą. W 1960 został ministrem oświaty w pierwszym rządzie Lumumby, zyskując reputację człowieka niezwykle uczciwego w szafowaniu publicznymi finansami. Kiedy 17 stycznia 1961 Patrice Lumumba został stracony w zbuntowanej Katandze najprawdopodobniej z inspiracji Moïse Tshombe lub Mobutu Sese Seko, Mulele początkowo objął funkcję ambasadora Konga-Leopoldville w Egipcie i Chińskiej Republice Ludowej w nowym rządzie Antoine'a Gizengi. W 1961 udał się na emigrację.
W 1963 powrócił do kraju, by w lipcu tegoż roku przygotować komunistyczne powstanie, rozpoczynając od dzielnicy Kwilu, w której był szeroko znany. Przewodził wówczas ugrupowaniu Parti Solidaire Africain (PSA), która uznawała naczelne przywództwo uwięzionego wówczas Antoine'a Gizengi. Na czele drugiego ugrupowania stał Cleophas Kamitatoe. Oba odłamy partyjne zwalczały się, różnic w poglądach ideologicznych i antagonizmów plemiennych. Mulele prowadził m.in. ćwiczenia młodzieży powstańczej w zasadach i technikach walki partyzanckiej, opierając się na tych wioskach, w których mógł zagwarantować sobie solidne poparcie, takich jak okolice zamieszkane przez Bapende. Poparcie dla powstania Mulele zawdzięczał powszechnemu poczuciu niesprawiedliwości represyjnego systemu i niezadowolenia z sytuacji ekonomicznej w kraju, w tym braku zarobków. Działania partyzanckie powstania Mulele miały na celu było zahamowanie jakichkolwiek wpływów w kraju rządu Cyrille Adouli. Cel ten miał zostać osiągnięty poprzez dezorganizację struktur rządowych oraz terroryzowanie i eliminacja współpracowników aparatu władzy Adouli. Partyzanci opanowali całą prownicję Kwilu, przeistaczając się w ruch ludowy.
W 1964 Mulele został uwięziony, jednak w tym samym roku udał się na kolejną emigrację. Krótko po powrocie w 1968 został stracony. Został zwabiony przez ówczesnego dyktatorskiego prezydenta Konga - Mobutu Sese Seko - obietnicą pogodzenia się: zorganizował on bowiem huczne przyjęcie na jego cześć. Wieczorem 3 października 1968 Mulele zginął zamęczony z rozkazu Mobutu. Według relacji Justina-Marie Bomboko (premiera Zairu od 1960 do 1961) "wciąż żywemu odrąbano uszy, odcięto nos, wyłupiono oczy i rzucono je na ziemię. Oderwano mu genitalia, potem amputowano ramiona i nogi. Wszystko to, gdy jeszcze żył. Jego szczątki wrzucono do worka i zatopiono w rzece".

</doc>
