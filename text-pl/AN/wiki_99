<doc id="2901506" url="https://pl.wikipedia.org/wiki?curid=2901506" title="Skoki narciarskie na Mistrzostwach Świata Juniorów w Narciarstwie Klasycznym 1988">
Skoki narciarskie na Mistrzostwach Świata Juniorów w Narciarstwie Klasycznym 1988

Skoki narciarskie na Mistrzostwach Świata Juniorów w Narciarstwie Klasycznym 1988 – zawody w skokach narciarskich, które odbyły się w dniach 1–4 lutego 1988 w Saalfelden w ramach Mistrzostw Świata Juniorów w Narciarstwie Klasycznym 1988.
Złoty medal indywidualnie zdobył Heinz Kuttin, który wyprzedził Staffana Tällberga i Markusa Steinera.
W konkursie drużynowym najlepsza okazała się reprezentacja Austrii, która wystąpiła w składzie: Andi Rauschmeier, Günter Schöffmann, Markus Steiner, Heinz Kuttin. Srebro zdobyli reprezentanci Norwegii, a brąz – Czechosłowacji.
Po raz jedenasty skoczkowie narciarscy rywalizowali o medale mistrzostw świata juniorów indywidualnie oraz po raz trzeci drużynowo.
Pierwszy raz w historii mistrzostwa świata juniorów rozegrano w Saalfelden. Były to jednocześnie drugie mistrzostwa przeprowadzone na terenie Austrii, po edycji z 1982 roku w Murau.

</doc>
<doc id="2901508" url="https://pl.wikipedia.org/wiki?curid=2901508" title="Płoszczad´ Aleksandra Niewskogo-1">
Płoszczad´ Aleksandra Niewskogo-1

Płoszczad Aleksandra Niewskogo-1 (ros. Пло́щадь Алекса́ндра Не́вского-1) – piąta stacja linii Newsko-Wasileostrowskiej, znajdującego się w Petersburgu systemu metra.
Charakterystyka.
Stacja Płoszczad´ Aleksandra Niewskogo-1 została oficjalnie uruchomiona 3 listopada 1967 roku, a zastosowany został na niej system automatycznie rozsuwanych drzwi peronowych. Autorami projektu architektonicznego obecnej postaci stacji są: Ł. P. Ławrow (Л. П. Лавров), T. W. Szyszkowa (Т. В. Шишкова), W. G. Szyszkow (В. Г. Шишков), A. S. Gieckin (А. С. Гецкин), W. P. Szuwałowa (В. П. Шувалова), a wsparcie inżynieryjne zapewnił O. W. Grejc О. В. Грейц. Elementy dekoracyjne i prace zdobnicze wykonali: E. R. Ozol (Э. Р. Озоль), I. N. Kostiuchin (И. Н. Костюхин) i W. S. Nowikow (В. С. Новиков). Stacja położona jest przy placu Aleksandra Newskiego (który nadaje jej nazwę), w pobliżu ławry Aleksandra Newskiego. Wejście do stacji zlokalizowane jest w budynku hotelu Moskwa, choć sama ta budowla została wzniesiona kilka lat później. 
Dekoracje Płoszczadu Aleksandra Niewskogo-1 są ściśle związane z jej nazwą, w ornamentyce dominują elementy ruskie. Ściany pokryto białym marmurem, a posadzki wyłożone zostały szarymi płytami granitowymi. Na jednej ze ścian znajduje się wykonany z miedzi panel dekoracyjny przedstawiający Aleksandra Newskiego w otoczeniu swej drużyny książęcej. Sklepienie jest koliste, barwy białej, a w pierwszej dekadzie XXI wieku wymienione zostało oświetlenie.
Płoszczad´ Aleksandra Niewskogo-1 położony jest na głębokości 54 metrów. Poprzez stację Płoszczad´ Aleksandra Niewskogo-2 możliwa jest przesiadka na linię Prawobrzeżną. Od 1 czerwca 2010 roku do 31 marca 2011 roku wejście do stacji było zamknięte, a pasażerowie musieli korzystać z przejścia przez Płoszczad´ Aleksandra Niewskogo-2. Ruch pociągów odbywa się tutaj od godziny 5:32 do godziny 0:24 i w tym czasie jest ona dostępna dla pasażerów.

</doc>
<doc id="2901509" url="https://pl.wikipedia.org/wiki?curid=2901509" title="Georg Heinrich Bernstein">
Georg Heinrich Bernstein

 
Georg Heinrich Bernstein (ur. 12 stycznia 1787 r. w Cospeda; zm. 5 kwietnia 1860 r. w Lubaniu) – niemiecki orientalista i teolog ewangelicki; nauczyciel akademicki związany z uniwersytetami we Wrocławiu i Berlinie.
Życiorys.
Urodził się w 1787 roku w Cospedzie koło Jeny w Turyngii. Po ukończeniu gimnazjum i zdaniu matury podjął studia z zakresu teologii ewangelickiej oraz języków semickich na Uniwersytecie w Jenie. Bezpośrednio po ich ukończeniu związał się zawodowo ze swoją macierzystą uczelnią, w tym po habilitacji w 1811 roku jako privatdozent. Od 1812 roku wykładał literaturę orientalną na stanowisku profesora nadzwyczajnego na Friedrich-Wilhelms-Universität w Berlinie.
Niedługo potem wybrał się w podróż naukową do Wielkiej Brytanii i Holandii. W Londynie studiował sanskryt z Franzem Boppem. Po powrocie w 1819 roku objął profesurę na Królewskim Uniwersytecie Wrocławskim, a w 1821 roku został wykładowcą języków orientalnych. W 1822 roku prowadził wykłady na temat podstaw sanskrytu. W 1836 roku wyjechał ponownie do Anglii - Oksfordu, a w 1842 roku do Włoch, celem prowadzenia badań naukowych. W latach 1836-1837 pełnił funkcję rektora Uniwersytetu Wrocławskiego. Zmarł w 1860 roku w Lubaniu.
Do jego najważniejszych prac należą:

</doc>
<doc id="2901510" url="https://pl.wikipedia.org/wiki?curid=2901510" title="Jelizarowskaja">
Jelizarowskaja

Jelizarowskaja (ros. Елиза́ровская) – szósta stacja linii Newsko-Wasileostrowskiej, znajdującego się w Petersburgu systemu metra.
Charakterystyka.
Stacja Jelizarowskaja została dopuszczona do ruchu pasażerskiego 3 listopada 1967 roku, a zastosowany został na niej system automatycznie rozsuwanych drzwi peronowych. Autorami projektu architektonicznego obecnej postaci stacji są: A. K. Komałdinow (А. К. Комалдинов), I. I. Komałdinowa (И. И. Комалдинова), A. S. Gieckin (А. С. Гецкин), W. P. Szuwałowa (В. П. Шувалова), a wsparcie inżynieryjne zapewnili: A. D. Jewstratow (А. Д. Евстратов) i O. W. Grejc (О. В. Грейц). Za dekoracje odpowiadał natomiast D. M. Nikitin (Д. М. Никитин). Stacja położona jest przy prospekcie Jelizarowa (od którego to pochodzi jej nazwa) i ulicy Babuszkina. Dekoracje nawiązują do czasów rewolucyjnych i walki proletariatu o wyzwolenie. Ściany Jelizarowskiej wyłożone zostały jasnym marmurem, sklepienie jest koliste o białej barwie. Posadzki utworzono z ciemnych płyt granitowych. Na jednej ze ścian umieszczono panel dekoracyjny zatytułowany „Powstanie proletariatu”. Drzwi peronowe są koloru czarnego. W 2006 roku przeprowadzono wymianę oświetlenia i instalację nowych lamp, co sprawiło, że stacja stała się jaśniejsza. Lampy te umieszczone zostały w pasie nad drzwiami peronowymi, a między sklepieniem. Tunel łączący Jelizarowską i Płoszczad´ Aleksandra Niewskogo-1 jest najdłuższym w petersburskim systemie kolei podziemnej i liczy on 3,7 kilometrów. Jest to także drugi pod względem długości tunel metra na terenie Federacji Rosyjskiej.
Jelizarowskaja położona jest na głębokości 62 metrów. Ruch pociągów odbywa się tutaj od godziny 5:39 do godziny 0:24 i w tym czasie jest ona dostępna dla pasażerów.

</doc>
<doc id="2901513" url="https://pl.wikipedia.org/wiki?curid=2901513" title="Skoki narciarskie na Mistrzostwach Świata Juniorów w Narciarstwie Klasycznym 1989">
Skoki narciarskie na Mistrzostwach Świata Juniorów w Narciarstwie Klasycznym 1989

Skoki narciarskie na Mistrzostwach Świata Juniorów w Narciarstwie Klasycznym 1989 – zawody w skokach narciarskich, które odbyły się w dniach 16-17 marca 1989 w ramach mistrzostw świata juniorów w Vang.
Złoty medal indywidualnie zdobył Kent Johanssen, który wyprzedził Andi Rauschmeiera i Staffana Tällberga.
W konkursie drużynowym najlepsza okazała się reprezentacja Austrii, która wystąpiła w składzie: Andi Rauschmeier, Alexander Pointner, Markus Steiner, Heinz Kuttin. Srebro zdobyli reprezentanci Jugosławii, a brąz – Norwegii.
Po raz dwunasty skoczkowie narciarscy rywalizowali o medale mistrzostw świata juniorów indywidualnie oraz po raz czwarty drużynowo.
Pierwszy raz w historii mistrzostwa świata juniorów rozegrano w Vang. Były to jednocześnie drugie mistrzostwa przeprowadzone na terenie Norwegii, po edycji z 1984 roku w Trondheim.

</doc>
<doc id="2901515" url="https://pl.wikipedia.org/wiki?curid=2901515" title="Łomonosowskaja">
Łomonosowskaja

Łomonosowskaja (ros. Ломоно́совская) – siódma stacja linii Newsko-Wasileostrowskiej, znajdującego się w Petersburgu systemu metra.
Charakterystyka.
Stacja Łomonosowskaja została uruchomiona 21 grudnia 1970 roku, a zastosowany został na niej system automatycznie rozsuwanych drzwi peronowych. Autorami projektu architektonicznego obecnej postaci stacji są: A. J. Maczeriet (А. Я. Мачерет), Ł. S. Czupina (Л. С. Чупина), A. S. Gieckin (А. С. Гецкин), W. P. Szuwałowa (В. П. Шувалова) i G. D. Bułajewskaja (Г. Д. Булаевская). Położona jest ona przy ulicy Babuszkina i zaułku Matiuszenki. Budynek znajduje się na terenie parku Łomonosowa (dawnego cmentarza), w pobliżu Imperialnej Wytwórni Porcelany. Fabryka ta od 1925 do 2005 roku nosiła imię Michaiła Łomonosowa i w ten sposób użyczyła też swej nazwy pobliskiej stacji metra. W pierwszych projektach nosić ona miała miano Iwanowskaja (Ивановская), od jednej z pobliskich ulic, lecz ostatecznie zdecydowano się na Łomonosowskają. Sama stacja położona jest też blisko rzeki Newy. Ściany wykonano z białego marmuru. Nadano im jasną barwę, co ma na celu przywodzić na myśl porcelanę. Posadzki wyłożone zostały granitowymi płytami w różnych odcieniach szarości. Sklepienie jest koliste o białej barwie, nad każdym drzwiami umieszczono inskrypcję z wypisaną nazwą stacji. Na jednej ze ścian umieszczony został brązowy relief z podobizną Michaiła Łomnosowa.
Łomonosowskaja położona jest na głębokości 65 metrów. W przyszłości planuje się zastąpienie budynku wejściowego nowym, który będzie wykorzystywany na cele komercyjne i handlowe. Budowa i otwarcie stacji zostały w humorystyczny sposób opisane przez Siergieja Dowłatowa w zbiorze opowiadań „Walizka” (Чемодан). Jest to zarazem szósta z rzędu i ostatnia (licząc od Wasileostrowskajej) na linii numer 3 stacja na której zastosowany został system automatycznie rozsuwanych drzwi peronowych. Ruch pociągów odbywa się tutaj od godziny 5:35 do godziny 0:27 i w tym czasie jest ona dostępna dla pasażerów.

</doc>
<doc id="2901516" url="https://pl.wikipedia.org/wiki?curid=2901516" title="Proletarskaja (stacja metra w Petersburgu)">
Proletarskaja (stacja metra w Petersburgu)

Proletarskaja (ros. Пролета́рская) – ósma stacja linii Newsko-Wasileostrowskiej, znajdującego się w Petersburgu systemu metra. Jedna z najgłębiej położonych stacji w mieście.
Charakterystyka.
Stacja Proletarskaja została oddana do użytku 10 września 1981 roku, a wzniesiono ją w typie głębokiej stacji kolumnowej. Autorami projektu architektonicznego obecnej postaci stacji są: D. S. Goldgor (Д. С. Гольдгор), J. W. Jejeczko (Ю. В. Еечко), R. S. Rozental (Р. Ш. Розенталь), N. A. Afoszyn (Н. А. Афошин), a także A. S. Gieckin (А. С. Гецкин), A. W. Kwiatkowski (А. В. Квятковский) i I. J. Siergiejewa (И. Е. Сергеева). Jest ona położona przy prospekcie Obuchowskiej Obrony, w pobliżu jednego z zakładów przemysłowych (dawnym „Bolszewiku”). Z tego powodu w pierwszych planach nosić ona miała nazwę Zawod „Bolszewik” (Завод „Большевик”). Z uwagi na swą głębokość zamontowanie jednolitych ruchomych schodów było niemożliwe. Zdecydowano się więc na stworzenie swego rodzaju kaskady, najpierw dużych schodów, które łączą się tunelem z małymi.
Wystrój stacji, zgodnie z jej nazwą, nawiązywać ma do ruchu robotniczego. Ściany przy torach wyłożone zostały marmurem w jasnym odcieniach. Posadzki wykonano z płyt szarego, czarnego i czerwonego granitu. Kolumny ozdobione białym marmurem podtrzymują połyskujące granitowe łuki, którym nadano czerwoną barwę. Sklepienie koliste w kolorze bieli. Litery tworzące nazwę stacji na ścianach wykonane zostały z kamienia. Na jednej ze ścian umieszczono zaczerpnięty z sowieckiej symboliki panel dekoracyjny przedstawiający sierp i młot. 25 sierpnia 2005 roku stacja została zamknięta by przeprowadzić prace naprawcze. Odnowiono ruchome schody, wymieniono zniszczone i przestarzałe elementy techniczne, odnowiono ściany i posadzki, a także zainstalowano nowe drzwi i oświetlenie. Ruch pasażerski planowano wznowić w lutym 2006 roku, lecz ostatecznie remont przeciągnął się do 17 listopada 2006 roku. 
Proletarskaja położona jest na głębokości 72 metrów, co czyni ją jedną z najgłębszych w petersburskim systemie metra i zarazem jedną z najniżej umiejscowionych stacji na świecie. Ruch pociągów odbywa się tutaj od godziny 5:38 do godziny 0:30 i w tym czasie jest ona dostępna dla pasażerów.

</doc>
<doc id="2901517" url="https://pl.wikipedia.org/wiki?curid=2901517" title="Obuchowo (stacja metra)">
Obuchowo (stacja metra)

Obuchowo (ros. Обу́хово) – dziewiąta stacja linii Newsko-Wasileostrowskiej, znajdującego się w Petersburgu systemu metra.
Charakterystyka.
Stacja Obuchowo została oficjalnie otwarta 10 września 1981 roku i jest to przykład jednonawowej stacja metra. Autorami projektu architektonicznego obecnej postaci stacji są: W. W. Popow (В. В. Попов), I. N. Kuskow (И. Н. Кусков), Ł. M. Czetyrkin (Л. М. Четыркин), a swego wsparcia udzielili także: I. G. Łochanow (И. Г. Лоханов), M. W. Miekkiel (М. В. Меккель), A. S. Gieckin (А. С. Гецкин) i W. N. Wydrin (В. Н. Выдрин). Za rzeźbę i dekoracje na stacji odpowiadał A. A. Fiedosow (А. А. Федосов). Położona jest przy ulicy Gribakinów, na terenie części miasta historycznie znanego jako Obuchowo, który tym samym nadaje nazwę stacji metra. W pobliżu znajdują się także Zakłady Obuchowskie, należące obecnie do koncernu PWO Almaz-Antej. W momencie jej budowy w okolicy nie były zlokalizowane żadne większe osiedla mieszkaniowe, celem jej umiejscowienia była chęć skomunikowania metra ze linią kolejową (poprzez stację o tej samej nazwie). W czasie budowy zastosowano nową technikę drążenia tuneli. Na terenie stacji zlokalizowana jest także powierzchnia biurowa i magazynowa. Początkowo planowano połączenie jej tunelem ze wspomnianą stacją kolejową, ale pomysł ten został zarzucony z powodu braku czasu. 
Dekoracje stacji związane są z tematyką marksistowko-rewolucyjną. Ściany wykonano z marmuru w różnych odcieniach bieli. Posadzki wyłożone płytami szarego granitu, sklepienie koliste w barwach bieli. Lampy wykonano z elementów metalowych i miedzianych. Na jednej ze ścian relief przedstawiający głowę Włodzimierza Lenina otoczoną zrewoltowanymi robotnikami. Ma to być nawiązanie do robotniczych i rewolucyjnych tradycji tego obszaru miasta.
Obuchowo położone jest na głębokości 58 metrów. Jest to jedyna stacja typu jednonawowego na trasie linii Newsko-Wasileostrowskiej. Możliwa jest przesiadka do naziemnej komunikacji kolejowej, poprzez wspomnianą stację kolejową Obuchowo. Ruch pociągów odbywa się tutaj od godziny 5:40 do godziny 0:33 i w tym czasie jest ona dostępna dla pasażerów.

</doc>
<doc id="2901519" url="https://pl.wikipedia.org/wiki?curid=2901519" title="Rybackoje">
Rybackoje

Rybackoje (ros. Рыба́цкое) – dziesiąta i ostatnia stacja linii Newsko-Wasileostrowskiej, znajdującego się w Petersburgu systemu metra.
Charakterystyka.
Otwarcie stacji Rybackoje nastąpiło 28 grudnia 1984 roku i została ona wzniesiona jako stacja typu naziemnego. Autorami projektu architektonicznego obecnej postaci stacji są: A. S. Gieckin (А. С. Гецкин), N. W. Romaszkin-Timanow (Н. В. Ромашкин-Тиманов) i K. G. Leontjewa (К. Г. Леонтьева). Zlokalizowana jest ona m.in. przy ulicach Tiepłowoznajej i Pribrieżnajej, na terenie historycznego obszaru miasta znanego jako Rybackoje, który użyczył nazwy stacji. Jej powstanie jest związane z ulokowaniem na tym obszarze nowych, wielkich osiedli mieszkaniowych. Miało to udrożnić i ułatwić komunikację tego terenu miasta nad Newą z jego centrum. Rybackoje jest połączone ze stacją kolejową o tej samej nazwie. Jej projekt architektoniczny jest bardzo podobny do stacji Kupczino z linii Moskiewsko-Piotrogrodzkiej. Mimo że stacja nie znajduje się pod ziemią to i tak zamontowane zostały tutaj ruchome schody. Rybackoje dysponuje trzema peronami, w tym dwoma dla pasażerów, a jednym technicznym. Posadzki wyłożone zostały płytami z szarego granitu. Ściany i kolumny ozdabiają elementy wykonane z białego i szarego marmuru. Na jednej ze ścian zamontowane zostały także balkony, ale pasażerowie nie mają do nich dostępu. Z peronami stacji kolejowej łączą ją dwa tunele, ale tylko jeden jest dostępny dla pasażerów, podczas gdy drugi wykorzystywany jest jako przestrzeń magazynowa. 
Od 1 maja 2001 roku do 2 kwietnia 2002 roku stacja była zamknięta. W tym czasie przeprowadzony został na niej remont, wymieniono m.in. przestarzałe i zniszczone elementy, usunięto ruchome schody zastępując je zwykłymi oraz naprawiając przejścia między peronami. Możliwa jest przesiadka do naziemnego transportu kolejowego poprzez wspomnianą stację kolejową. Ruch pociągów odbywa się tutaj od godziny 5:36 do godziny 0:05 i w tym czasie jest ona dostępna dla pasażerów.

</doc>
<doc id="2901521" url="https://pl.wikipedia.org/wiki?curid=2901521" title="Żyły przeponowe dolne">
Żyły przeponowe dolne

Żyły przeponowe dolne (łac. "venae phrenicae inferiores") – naczynia żylne zbierające krew z przepony. Powstają na przeponie i uchodzą do żyły czczej dolnej. 
Przebieg.
Żyły przeponowe dolne powstają na wklęsłej powierzchni przepony po dwie po każdej stronie. Idąc stromo ku dołowi towarzyszą tętnicy przeponowej dolnej. Po drodze łączą się w jeden pień po każdej stronie i uchodzą do żyły czczej dolnej przy jej przejściu przez przeponę. 
Zespolenia.
Zespolenia śródmięśniowe z żyłami osierdziowo-przeponowymi. W przypadku podwiązania żyły czczej dolnej może dojść do wznowienia krążenia żylnego między innymi tą drogą. 
Zastawki.
Żyły przeponowe dolne nie mają zastawek.

</doc>
<doc id="2901522" url="https://pl.wikipedia.org/wiki?curid=2901522" title="TCz-5 Niewskoje (stacja metra)">
TCz-5 Niewskoje (stacja metra)

Zajezdnia TCz-5 (ros. Электродепо ТЧ-5), zwana też zajezdnią Niewskoje (ros. Электродепо Не́вское) – jedna z zajezdni, znajdującego się w Petersburgu systemu metra. Stanowi zaplecze dla linii Newsko-Wasileostrowskiej i Prawobrzeżnej.
Charakterystyka.
Zajezdnia TCz-5 swoją działalność rozpoczęła w 1986 roku i od samego początku jej zadaniem było zagwarantowanie obsługi otwartej niedawno linii Prawobrzeżnej. Zajezdnia zlokalizowana została jednak na linii Newsko-Wasileostrowskiej, za stacją Rybackoje. W 1995 roku, wskutek zalania tuneli na jednym z odcinków metra, pod jurysdykcję TCz-5 przeszła także wspomniana linia Newsko-Wasileostrowskaja. W latach dziewięćdziesiątych TCz-5 przekazano sprzęt z zajezdni TCz-3 Moskowskoje. Zajezdnia okazała się być jednak zbyt mała by sprostać wymaganiom obsługi dwóch linii, pociągi nie mieściły się w halach postojowych i musiały być zatrzymywane w tunelach metra. Głównie z tego powodu, 1 lutego 2000 roku, obsługa linii Prawobrzeżnej przeszła do nowej zajezdni TCz-6 Wyborgskoje. Część napraw jednak w dalszym ciągu była przeprowadzana tutaj. W pierwszej dekadzie XXI wieku nastąpiła akcja naprawy taboru gromadzonego na TCz-5, głównie z uwagi na fakt, że petersburskiego metra nie stać było na zakup nowych jednostek, musiało się więc ono ratować serią remontów. W 2008 roku pod opiekę Niewskoje powróciła linia Prawobrzeżna. W 2011 roku do zajezdni przekazane zostały nowo zakupione jednostki. Przeprowadzane są tutaj niezbędne prace naprawcze taboru, znajdują się także stacje postojowe dla pojazdów, a także magazyny i pomieszczenia biurowe.

</doc>
<doc id="2901524" url="https://pl.wikipedia.org/wiki?curid=2901524" title="Skoki narciarskie na Mistrzostwach Świata Juniorów w Narciarstwie Klasycznym 1990">
Skoki narciarskie na Mistrzostwach Świata Juniorów w Narciarstwie Klasycznym 1990

Skoki narciarskie na Mistrzostwach Świata Juniorów w Narciarstwie Klasycznym 1990 – zawody w skokach narciarskich, które odbyły się w dniach 29-30 marca 1990 w ramach mistrzostw świata juniorów w Szczyrbskim Jeziorze.
Złoty medal indywidualnie zdobył Heinz Kuttin, który wyprzedził Roberto Cecona i Tomáša Raszkę.
W konkursie drużynowym najlepsza okazała się reprezentacja Austrii, która wystąpiła w składzie: Heinz Kuttin, Werner Rathmayr, Herwig Millonig, Alexander Pointner. Srebro zdobyli reprezentanci Finlandii, a brąz – Jugosławii.

</doc>
<doc id="2901526" url="https://pl.wikipedia.org/wiki?curid=2901526" title="Linia Kirowsko-Wyborgska">
Linia Kirowsko-Wyborgska



</doc>
<doc id="2901529" url="https://pl.wikipedia.org/wiki?curid=2901529" title="Mistrzostwa Ameryki w Piłce Ręcznej Mężczyzn 1996">
Mistrzostwa Ameryki w Piłce Ręcznej Mężczyzn 1996

Mistrzostwa Ameryki w Piłce Ręcznej Mężczyzn 1996 – siódme mistrzostwa Ameryki w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej męskiej reprezentacji narodowej w Ameryce. Odbył się w dniach 8–13 października 1996 roku w Colorado Springs. Tytułu zdobytego w 1994 roku broniła reprezentacja Kuby. Mistrzostwa były jednocześnie eliminacjami do MŚ 1997.
Tytuł po raz siódmy z rzędu zdobyli Kubańczycy, a prócz nich do turnieju finałowego mistrzostw świata awansowali Argentyńczycy i Brazylijczycy.

</doc>
<doc id="2901531" url="https://pl.wikipedia.org/wiki?curid=2901531" title="Natalla Maciejczyk">
Natalla Maciejczyk

Natalla Maciejczyk (biał.: Наталля Мацейчык; ros.: Наталья Матейчик, "Natalja Matiejczik"; ur. 22 stycznia 1985 w Grodnie) – białoruska siatkarka grająca na pozycji środkowej, reprezentantka kraju. Od 2012 roku zawodniczka Siódemki LTS Legionovia Legionowo.

</doc>
<doc id="2901532" url="https://pl.wikipedia.org/wiki?curid=2901532" title="Knut Mueller">
Knut Mueller



</doc>
<doc id="2901535" url="https://pl.wikipedia.org/wiki?curid=2901535" title="Natalia Maciejczyk">
Natalia Maciejczyk



</doc>
<doc id="2901537" url="https://pl.wikipedia.org/wiki?curid=2901537" title="Lucjan Mianowski">
Lucjan Mianowski

Lucjan Mianowski (ur. 2 lutego 1933 w Strzemieszycach Wielkich, zm. 23 lipca 2009 w Poznaniu) – polski malarz i grafik, prof. zw. Wydziału Grafiki Akademii Sztuk Pięknych w Poznaniu.
W 1950 rozpoczął studia na krakowskiej Akademii Sztuk Pięknych w pracowni plakatu prowadzonej przez Macieja Makarewicza, a kontynuował u Konrada Srzednickiego w pracowni litografii. W 1955 miał miejsce debiut Lucjana Mianowskiego, wystawiał swoje prace na "Ogólnopolskiej Wystawie Młodej Plastyki „Przeciw wojnie – przeciw faszyzmowi”" w Warszawie Dyplom z wyróżnieniem otrzymał w 1956, a trzy lata później dzięki stypendium rządu francuskiego wyjechał do Paryża aby studiować w Ecole Nationale Superieure des Beaux-Arts. Był uczniem Pierre'a Clarina w pracowni litografii, studia trwały od 1959 do 1960 i od 1963 do 1964. W 1964 wyjechał tworzyć do Skandynawii i przebywał tam rok, po czym powrócił do kraju i został wykładowcą litografii na poznańskiej Akademii Sztuk Pięknych. W 1967 wyjechał na pobyt artystyczny do Francji i Algierii, a cztery lata później został nagrodzony za całokształt twórczości przez Ministra Kultury i Sztuki. 
Twórczość Lucjana Mianowskiego znajduje się w kolekcjach wielu muzeów i galerii w kraju i poza jego granicami m.in. w Muzeum Narodowego w Warszawie, Krakowie, Bydgoszczy, Poznaniu, Museum of Modern Art w Nowym Jorku, Museum de Arte Moderna w Sao Paolo, Muzeum Sztuki Współczesnej w Tokio, Moderna Museet w Sztokholmie, Library of Congress w Waszyngtonie, Bibliothèque nationale de France w Paryżu, Albertina w Wiedniu i innych.

</doc>
<doc id="2901538" url="https://pl.wikipedia.org/wiki?curid=2901538" title="Scarlet Sails (budynek)">
Scarlet Sails (budynek)



</doc>
<doc id="2901542" url="https://pl.wikipedia.org/wiki?curid=2901542" title="Stanisław Thugutt">
Stanisław Thugutt



</doc>
<doc id="2901543" url="https://pl.wikipedia.org/wiki?curid=2901543" title="John Kahrs">
John Kahrs

John Kahrs (ur. 1967) – amerykański animator i reżyser filmów animowanych, pracujący dla wytwórni The Walt Disney Company. Jest zdobywcą Oskara w 2013 w kategorii Najlepszy Animowany Film Krótkometrażowy za "Paperman" (2012).

</doc>
<doc id="2901546" url="https://pl.wikipedia.org/wiki?curid=2901546" title="BTHO 622">
BTHO 622

BTHO 622 – czechosłowacki ciągnik drogowy, przeznaczony do przewozu ładunków na nieduże odległości (przede wszystkim transport lotniskowy i zakładowy transport wewnętrzny). Producentem ciągnika były zakłady "Desta" z Deczyna. Produkcję rozpoczęto w 1970.
Dane techniczne:

</doc>
<doc id="2901550" url="https://pl.wikipedia.org/wiki?curid=2901550" title="Jezioro Słone">
Jezioro Słone



</doc>
<doc id="2901551" url="https://pl.wikipedia.org/wiki?curid=2901551" title="Wenus z Lespugue">
Wenus z Lespugue

Wenus z Lespugue – figurka paleolitycznej Wenus datowana na pomiędzy 26 000 a 24 000 lat p.n.e., znaleziona w 1922 w jaskini Rideaux, Lespugue (Haute-Garonne) u podnóża Pirenejów przez René de Saint-Périera (1877-1950). Figurka ma około 150 mm wysokości a zrobiona jest z kości słoniowej. Została uszkodzona podczas wydobycia.
Spośród wszystkich znanych figurek Wenus z górnego paleolitu, figurka z Lespugue wydaje się wyobrażać zewnętrzne cechy płciowe kobiety w najbardziej przesadzony sposób.
Istnieje hipoteza, że proporcje tej figurki odzwierciadlają proporcje we współczesnej skali doryckiej. Taki związek implikowałby większe zaawansowanie kulturowe człowieka paleolitu, niż się powszechnie przyjmuje.

</doc>
<doc id="2901554" url="https://pl.wikipedia.org/wiki?curid=2901554" title="Anakici">
Anakici

Anakici, Anakim (hebr. עֲנָקִים „Synowie Anaka”) – zgodnie z przekazem biblijnym lud zamieszkujący tereny południowego Kanaanu przed przybyciem Izraelitów.
Przywódcami Anakitów byli Szeszaj, Achiman i Talmaj (Lb 13,22); zostali oni zwyciężeni przez Kaleba (Joz 15,14). Zgodnie z relacją biblijną Anakici mieli wywodzić się od dawnych olbrzymów (Nefilim) i cechować się gigantycznym wzrostem: 
Anakici zostali pokonani przez Jozuego, który zdobył ich twierdze Hebron, Debir i Anab. Ich niedobitki schroniły się w filistyńskich miastach Gaza, Gat i Aszdod (Joz 11,21-22).
Izraelski archeolog Mosze Dotan (1919-1999) identyfikował Anakitów jako jeden z Ludów Morza, zaś hebrajską nazwę עֲנָקִים wywodził od mykeńskiego "wanaks" „przywódca, dowódca okrętu”. Imiona Szeszaja, Achimana i Talmaja mają prawdopodobnie huryckie pochodzenie. W pochodzących z pierwszej połowy II tysiąclecia p.n.e. egipskich „tekstach złorzeczeń” pojawia się wzmianka o ludzie "Iy-ʻnq", utożsamianym niekiedy z biblijnymi Anakitami.

</doc>
<doc id="2901555" url="https://pl.wikipedia.org/wiki?curid=2901555" title="Araba">
Araba



</doc>
<doc id="2901556" url="https://pl.wikipedia.org/wiki?curid=2901556" title="Aszszur">
Aszszur



</doc>
<doc id="2901557" url="https://pl.wikipedia.org/wiki?curid=2901557" title="Winda szabatowa">
Winda szabatowa

Winda szabatowa – rodzaj windy, pracującej automatycznie, skonstruowanej by praktykujący żydzi mogli używać wind w szabat bez dotykania jakichkolwiek przycisków. W niektórych nurtach judaizmu naciśnięcie przycisku windy interpretowane jest jako praca fizyczna, zabroniona w czasie szabatu. Są różne sposoby konfiguracji wind, aby przewoziły pasażerów po piętrach:
Takie windy działają w krajach o dużej populacji Żydów, jak Izrael, USA, Kanada, Ukraina (Dniepr), Argentyna czy Brazylia. Znajdują się przede wszystkim w dużych hotelach, szpitalach izraelskich, blokach mieszkalnych oraz w niektórych synagogach.
Do obsługi windy, jak i również do innych prac wykonywanych w czasie szabatu niekiedy zatrudnia się szabes gojów.

</doc>
<doc id="2901559" url="https://pl.wikipedia.org/wiki?curid=2901559" title="Góra Ebal">
Góra Ebal

Góra Ebal – góra w środkowej Palestynie, położona naprzeciw góry Gerazim. Symbol przekleństwa w Starym Testamencie, zgodnie z opisem w , . W jej okolicy znaleziono tzw. "tabliczkę przekleństwa" - tabliczkę z tekstem po hebrajsku, którą naukowcy datują na 1200 rok p.n.e. 

</doc>
<doc id="2901560" url="https://pl.wikipedia.org/wiki?curid=2901560" title="Ebal">
Ebal



</doc>
<doc id="2901562" url="https://pl.wikipedia.org/wiki?curid=2901562" title="Personalamt">
Personalamt

Personalamt – niemiecki zakonspirowany organ kontrwywiadowczy w okupowanym Kijowie podczas II wojny światowej.
Personalamt, czyli oficjalnie zarząd kadr, został stworzony przez Niemców po zajęciu Kijowa w II poł. września 1941 r. Organ istniał przy niemieckim komisarzu okupowanego miasta. Na jego czele stał Niemiec urodzony w Rosji Arthur Boss. Do jego podstawowych zadań należało rejestrowanie i werbunek mieszkańców Kijowa do prac roboczych na rzecz niemieckiej administracji okupacyjnej. Ponadto organ prowadził tajną działalność kontrwywiadowczą. Jego funkcjonariusze prowadzili śledztwa i przesłuchiwali aresztowane osoby. Część z aresztantów była przekazywana policji bezpieczeństwa i SD. Personalamt składał się z 2 sektorów: tajnego i agenturalno-informacyjnego. Tajny sektor prowadził kartotekę z charakterystykami tych mieszkańców Kijowa, którzy byli podejrzewani o działalność wymierzoną w Niemców. Drugi sektor dysponował oddziałem agenturalno-informacyjnym, grupą śledczą i grupą specjalnego przeznaczenia. W ich skład wchodzili też kolaboranci. Współpracowano ze stacjonującą w Kijowie Einsatzgruppe C.

</doc>
<doc id="2901568" url="https://pl.wikipedia.org/wiki?curid=2901568" title="Alfred Hitchcock Presents">
Alfred Hitchcock Presents



</doc>
<doc id="2901569" url="https://pl.wikipedia.org/wiki?curid=2901569" title="Anioł śmierci (ujednoznacznienie)">
Anioł śmierci (ujednoznacznienie)



</doc>
<doc id="2901570" url="https://pl.wikipedia.org/wiki?curid=2901570" title="Mittelangeln">
Mittelangeln

Mittelangeln – gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Mittelangeln.
Powstała 1 marca 2013 z połączenia trzech gmin: Havetoftloit, Rüde oraz Satrup.

</doc>
<doc id="2901571" url="https://pl.wikipedia.org/wiki?curid=2901571" title="Rüde">
Rüde



</doc>
<doc id="2901572" url="https://pl.wikipedia.org/wiki?curid=2901572" title="Paulie – gadający ptak">
Paulie – gadający ptak

Paulie – gadający ptak (ang. "Paulie") – amerykański film familijny z 1998 roku. 
Treść.
Marie, która jako dziecko bardzo się jąkała, przezwyciężyła tę wadę wymowy dzięki pomocy Pauliego, papugi, którą dziewczynka wychowywała od pisklęcia i którą nauczyła mówić. Jej mama i ojciec jednak doszli do wniosku, że Marie jest za bardzo związana z papugą i nie nauczy się nawiązywać relacji z ludźmi. Postanawiają więc pozbyć się ptaka. Jednak papuga postanawia powrócić do właścicielki.

</doc>
<doc id="2901573" url="https://pl.wikipedia.org/wiki?curid=2901573" title="Leszek Sawicki (geolog)">
Leszek Sawicki (geolog)

Leszek Sawicki (ur. 1924 w Kopyczyńcach w woj. tarnopolskim, zm. 21 lutego 2017 we Wrocławiu) – polski geolog, kartograf, współzałożyciel i kierownik Oddziału Dolnośląskiego Państwowego Instytutu Geologicznego, współzałożyciel Towarzystwa Miłośników Lwowa we Wrocławiu.
Życiorys.
Urodził się w Kopyczyńcach na Podolu w roku 1924 jako syn Władysława Sawickiego, inżyniera mierniczego, i Zofii z d. Mentzel. Od pierwszych lat życia był lwowianinem. Do szkół (gimnazjum, sowiecka 10-latka, tajne komplety) uczęszczał we Lwowie. Należał do 4. Lwowskiej Drużyny Harcerzy. W okresie II wojny światowej był – po odbyciu szkolenia wojskowego AK – żołnierzem plutonu „Świteź/II” (Okręg Lwów) o pseudonimie „Trajan”. Brał udział w akcji „Burza”; został zmuszony do opuszczenia miasta w roku 1944.
W roku 1946 rodzina została wysiedlona ze Lwowa i zamieszkała w Trzebnicy. Leszek Sawicki odbył służbę wojskową w Oficerskiej Szkole Lotnictwa, a następnie zamieszkał we Wrocławiu, gdzie ukończył studia geologiczne.
Studiował na Uniwersytecie Wrocławskim, w którym znalazło się wielu byłych pracowników Uniwersytetu Lwowskiego, m.in. Henryk Teisseyre, geolog, specjalista w dziedzinie tektoniki Karpat, od roku 1946 profesor nadzwyczajny Uniwersytetu Wrocławskiego). Te lata Leszek Sawicki wspominał:
W roku 1950, po skończeniu studiów, Leszek Sawicki zaczął pracę w regionalnej jednostce PIG – „Instytucie Dolnośląskim”, powołanym 1 maja 1949 r. z inicjatywy prof. Henryka Teisseyre (pierwszego kierownika Instytutu, związanego z nim do śmierci w roku 1974). W latach 1951 i 1965 nazwę Instytutu zmieniano kolejno na „Stacja Terenowa PIG” i „Oddział Dolnośląski PIG”. Leszek Sawicki należał początkowo do „grupy prof. Teisseyre’a”. W prymitywnych, powojennych warunkach rozpoczęto badania skomplikowanej geologicznej budowy Dolnego Śląska (Sudetów i obszaru przedsudeckiego), nie podobnej do budowy dobrze znanych zespołowi obszarów II Rzeczypospolitej. W latach 40. koncentrowano się na porządkowaniu i uzupełnianiu dokumentacji niemieckiej oraz gromadzeniu materiałów doświadczalnych (próbek pobieranych w terenie), a w latach 50. rozpoczęto wieloletnie, systematyczne kartografowanie geologiczne.
W roku 1962 dr Leszek Sawicki objął funkcję kierownika Oddziału i pełnił ją do roku 1977. W tym okresie Oddział liczył już ok. 70 pracowników. Utworzono nowe gabinety i pracownie, m.in. Laboratorium Geochemiczne, wyposażone w nowoczesne aparaty analityczne.
Zespół, kierowany przez Leszka Sawickiego przez 15 lat, opracował i realizował szeroko zakrojony program badań geologicznych Dolnego Śląska. W roku 1982 Leszek Sawicki i Andrzej Grocholski zredagowali tom pt. „Stan rozpoznania i kierunki badań strukturalnych Dolnego Śląska” (praca zbiorowa).
W latach 1997–2002 Leszek Sawicki współpracował z redakcją geograficzną Wielkiej Encyklopedii PWN, opracowując kilkaset haseł dotyczących Iranu, Iraku, Kambodży i Wietnamu.
Zakres działalności.
Prace geologiczne.
Po utworzeniu dolnośląskiego oddziału PIG rozpoczął on badania skomplikowanej geologicznej budowy Dolnego Śląska (Sudetów i obszaru przedsudeckiego), w tym wieloletnie, systematyczne kartowanie geologiczne. Jako początkujący geolog-kartograf Leszek Sawicki pracował na terenie Sudetów Wschodnich, wykonując mapy geologiczne, drukowane później jako kolejne arkusze „Szczegółowej Mapy Geologicznej Sudetów w skali 1:25 000”. Opracował arkusze Głuchołazy, Podlesie i Kamienica oraz – jako współautor – arkusz Prudnik, a następnie w Górach Bystrzyckich i Górach Śnieżnika arkusze Międzylesie i Potoczek, jak również arkusz Zagórze Śląskie (współautorstwo z H. Teisseyre). W 1958 opublikował (wspólnie z A. Majerowiczem) opisy serii metamorficznych z okolic Głuchołazów oraz – w jęz. polskim i czeskim – artykuły o serii zieleńcowej w warstwach andelohorskich. Na podstawie materiałów z kartowania rejonu Międzylesia opracował zagadnienie krystalicznych ram rowu Nysy.
W latach 1960–1961 Leszek Sawicki uczestniczył w pracach Polskiej Ekspedycji Geologicznej w Demokratycznej Republice Wietnamu jako kartograf przy poszukiwaniach rud żelaza. Efekty prac ekspedycji, wraz z trzema artykułami Leszka Sawickiego, opublikowano w Biuletynie IG 177 (w jęz. francuskim) oraz w czasopiśmie „Wszechświat”. Opisał m.in. zjawisko współczesnego tworzenia się hipergenicznej mineralizacji magnetytowej w warunkach tropikalnych. Wraz z Romanem Osiką opracował i opublikował zagadnienia wietnamskich złóż apatytów.
Pobyt w Wietnamie stanowił kanwę dla literackiego opisu prac polskiej ekspedycji – książki „Woda w Bao Ha, duchy w Trai Hut” (1966). Jest to jedna z nielicznych publikacji zawierających barwne opisy kraju i realia życia ludzi dotycząca okresu sprzed eskalacji Wojny Wietnamskiej. .
Przez 15 lat Leszek Sawicki kierował zespołem, który opracował i realizował szeroko zakrojony program badań geologicznych Dolnego Śląska pod zbiorczym hasłem „Model przestrzenny Sudetów”. W latach 1970–1988 był redaktorem regionalnym map geologicznych Dolnego Śląska w skali 1:200 000, a także autorem wydanego w tej serii arkusza Kłodzko. Zajmował się zagadnieniami tektonicznymi, był autorem lub współautorem wielu projektów badań wgłębnych, dokonywanych za pomocą wierceń (najgłębsze – do 2000 m. głębokości). Nadzorował odwierty, badał i opisywał skały ośmiu głębokich otworów. W otworze Grabin (obecnie gmina Niemodlin) odkrył źródło wody mineralnej – unikalną szczawę termalną o wysokim stopniu mineralizacji i wielkiej wydajności; był współautorem dokumentacji hydrogeologicznej tego źródła (dotychczas nie wykorzystywanego).
Zajmował się opracowaniami syntetycznymi, m.in. wykonywaniem map ścięcia poziomego (na poziomie 0 m i -2000 m p.p.m. w zespole prof. Z. Kotańskiego, redaktora tych map dla całego obszaru Polski.
Pracę w Instytucie Geologicznym zakończył sporządzeniem zbiorczej mapy geologicznej w skali 1:100 000 całego Dolnego Śląska z przyległymi obszarami Czech i Niemiec (wydanej w 1997 r. w postaci 16 arkuszy, wraz z tekstem objaśniającym). Było to rozwinięcie opracowanej uprzednio (w 1966 r.) przeglądowej mapy geologicznej Dolnego Śląska w skali 1:200 000, wydanej w wersjach językowych polskiej, angielskiej i rosyjskiej. Dr Leszek Sawicki był również autorem map geologicznych dla geograficznego „Atlasu Śląska Dolnego i Opolskiego", wydanego przez Polską Akademię Nauk (1997).
Był inicjatorem i realizatorem poszukiwań surowców mineralnych i współredaktorem kompendium „Surowce mineralne Dolnego Śląska”. Wykonał opracowanie „Surowce mineralne w gospodarce wojennej Niemiec podczas drugiej wojny światowej”. Był projektantem „Geostrady Sudeckiej”, wytyczonej przez górskie grzbiety w celu ich zagospodarowania zgodnie z potrzebami geoturystyki.
Leopoliana.
Mimo silnych związków z Wrocławiem i Dolnym Śląskiem Leszek Sawicki powiedział:
Wyznał, że chciałby być pochowany z garstką ziemi z Cmentarza Łyczakowskiego, którą przechowuje w szkatułce w swoim wrocławskim mieszkaniu.
Należy do grupy założycieli Towarzystwa Miłośników Lwowa we Wrocławiu. Utrwala pamięć o Lwowie przez publikacje, zamieszczane w czasopismach kultywujących więź Lwowa z historią i kulturą Polski – „Semper Fidelis”, „Cracovia Leopolis”, „Rocznik Lwowski”, biuletyny Towarzystwo Miłośników Lwowa.
Wspomnienia wojenne (szczególnie dotyczące okupacji niemieckiej i akcji „Burza”), o wartości dokumentacyjnej, były publikowane w „Semper Fidelis” oraz w „Roczniku Lwowskim”, wspomnienia o przedwojennych i wojennych latach szkolnych – w „Roczniku Lwowskim”. W obu wymienionych czasopismach publikował również inne eseje na temat późniejszych podróży w poszukiwaniu tamtych lat i tamtych grobów. Jest autorem „Kalendarza Lwowskiego” na rok 2003. Barwne dzieje szkolnego lwowskiego klubu przyjaciół zostały opisane w artykule „Korzenie, drzewo, złote liście”.
Podróże.
Pasja życiowa Leszka Sawickiego to podróże turystyczno-geologiczne. W czasie studiów jako miłośnik górskiej turystyki narciarskiej był przodownikiem GON (Górskiej Odznaki Narciarskiej PTTK) i uczestnikiem wielu rajdów zimowych w Tatrach, Sudetach i Bieszczadach. Pierwszą wielką wyprawę odbył Drogą Wojenno-Suchumską w Kaukazie Zachodnim (1960). Pobyt w Wietnamie (1960–1961) był pierwszą fascynacją tropikami i kulturą wschodnioazjatycką. Wielkim doświadczeniem na zasadzie „szkoły przetrwania”, było przejście w roku 1992 Uralu Subpolarnego od dorzecza Obu do Peczory przez najwyższą partię Uralu (przypuszczalnie pierwsze polskie przejście trawersu Uralu).
W latach 1977–2012 Leszek Sawicki organizował i prowadził wyprawy do 25 krajów pozaeuropejskich, od Turcji i Afganistanu na zachodzie Azji do Indonezji i Filipin na wschodzie, a ponadto do Egiptu, Kenii i Tanzanii oraz Peru. Większość wypraw odbywała się na szlakach górskich, w tym trzy trekingi w Himalajach (w rej. Annapurny i Lahul), wędrówki w górach Gonga Szan (Chiny, Syczuan) i Tienszan, w chińskim Tybecie oraz na wulkanach Indonezji (Bromo, Merapi, Kelimutu) i na lodowcach Uralu, Himalajów i południowych Chin. W 1989 r. prowadził wędrówkę „Wielką Drogą Karakorum” (Pakistan – Chiny, przez Karakorum i Pamiry) do Urumczi na „Jedwabnym Szlaku”. W roku 1986 dokonał wejścia na Huayna Picchu, w roku 1990 na Mount Kenya (szczyt Point Lenana, 4985 m n.p.m.). W wyprawach, zazwyczaj kilkuosobowych, brali udział geolodzy, m.in. prof. Józef Oberc. Idee wypraw dostosowywano do motta buddyjskich pielgrzymów „Droga jest Celem”.
Relacje z wypraw Leszek Sawicki publikował w czasopismach geograficznych, m.in. „Poznaj Świat”, i w kolejnych tomach rocznika globtroterów „Przez Świat”.
Publikacje.
Leszek Sawicki jest autorem 24 publikacji naukowych (artykułów i map geologicznych) oraz współautorem 17 dalszych publikacji – w jęz. polskim, francuskim i czeskim, drukowanych w wydawnictwach Instytutu Geologicznego (Prace, Biuletyn, Kwartalnik Geologiczny, Przegląd Geologiczny) oraz Instytutu Geofizyki PAN, jak również w wydawnictwach Ustredniho Ustavu Geologickeho w Pradze. Jest autorem lub współautorem około pięćdziesięciu archiwalnych map, tekstów objaśniających do map, projektów i instrukcji kartograficznych, znajdujących się w archiwum Oddziału Dolnośląskiego PIG we Wrocławiu (również w archiwum Instytutu Geologicznego w Hanoi)
W roku 2014 Państwowy Instytut Geologiczny wydał wspomnienia Leszka Sawickiego pt. „Pies i geolog drogą nie chodzą”. W opisie książki, zamieszczonym na stronie internetowej PIG, napisano:
Odznaczenia i wyróżnienia.
Za działalność w okresie II wojny światowej oraz za zasługi w utrwalaniu pamięci o ludziach i czynach w walce o niepodległość Polski podczas wojny i po jej zakończeniu Leszek Sawicki otrzymał:
W czasie pracy w Instytucie Geologicznym był odznaczony, kolejno:
Został odznaczony ponadto:

</doc>
<doc id="2901576" url="https://pl.wikipedia.org/wiki?curid=2901576" title="Eschatologia">
Eschatologia

Eschatologia (gr. έσχατος [éschatos] = "ostateczny", λόγος [lógos] = "słowo", "nauka") – doktryna dotycząca ostatecznego przeznaczenia świata, ludzkości i człowieka w sposób szczególny związana z judaizmem, chrześcijaństwem i islamem, oraz postawy z zakresu wiary religijnej w sprawy związane ze śmiercią, końcem świata, a w doktrynach chrześcijańskich z Sądem Ostatecznym, nieśmiertelnością duszy, problematyką teodycei, erą mesjańską, zmartwychwstaniem umarłych. W poszczególnych religiach ściśle powiązana z historiozofią, koncepcjami czasu i antropologią.
Etymologia.
Termin „eschatologia” został wywiedziony z pracy „Eschatologia sacra” (Systema locorum Theologicorum (1677), "EΣXATOΛOΓIA Sacra") XVII-wiecznego luterańskiego teologa Abrahama Calova, w której autor przedstawiał rozważania na temat śmierci, końca świata, zmartwychwstania oraz Sądu Ostatecznego. Calov nie zdefiniował jednak nowego sztucznego pojęcia, nie objaśnia go, a jedynie opisuje "eschaton", czyli „koniec”, o którym mówi werset 1. Listu do Koryntian: „Wreszcie nastąpi koniec, gdy [Chrystus] przekaże królowanie Bogu i Ojcu i gdy pokona wszelką Zwierzchność, Władzę i Moc” (1 Kor 15,24). We wcześniejszych rozdziałach Calov wspomina o "eschata" jako ostatnich dniach ludzkości.
Termin został upowszechniony dopiero w XIX wieku, kiedy zaczęto go powszechnie używać w teologii chrześcijańskiej.
Tematyka.
Eschatologia obejmuje koncepcje:
W teologii katolickiej stanowi część dogmatyki.
Zdaniem religioznawcy prof. Zygmunta Poniatowskiego w obrębie pojęcia można wyłonić:
Od strony historycznej eschatologia bazuje na Starym Testamencie, który ukazywał negatywne wydarzenia narodu wybranego jako konsekwencje jego nieposłuszeństw wobec Boga, a powrót do wierności wiązał z odnową moralną i powodzeniem życiowym. Eschatologia Starego Testamentu oparta jest na pojęciu odkupieńczej historii narodu żydowskiego, który był postrzegany jako oś odkupienia ludzkości i świata, a kluczem było przekonanie o nieuchronności sądu po śmierci. Eschatologia chrześcijańska jest ukierunkowana na osobę Jezusa Chrystusa, jako Mesjasza – gwaranta odkupienia. W łonie chrześcijaństwa ujawnił się szereg koncepcji eschatologicznych: mesjanizm, millenaryzm, apokaliptycyzm, ale łączyła je koncepcja
powszechnego zbawienia. Z czasem religioznawcy zastosowali termin "eschatologia" do analogicznych motywów znanych u ludów pierwotnych i starożytnych cywilizacji.

</doc>
<doc id="2901580" url="https://pl.wikipedia.org/wiki?curid=2901580" title="Damien Gaudin">
Damien Gaudin

Damien Gaudin (ur. 20 sierpnia 1986 w Beaupréau) – francuski kolarz torowy i szosowy.

</doc>
<doc id="2901581" url="https://pl.wikipedia.org/wiki?curid=2901581" title="Björn Bjelfvenstam">
Björn Bjelfvenstam

Björn Bjelfvenstam (ur. 19 lutego 1929 w Uppsali) – szwedzki aktor filmowy.
W 1972 roku był głównym radiowym komentatorem finałowego koncertu Konkursu Piosenki Eurowizji na terenie Szwecji.
Filmografia.
Opracowano na podstawie materiału źródłowego.

</doc>
<doc id="2901582" url="https://pl.wikipedia.org/wiki?curid=2901582" title="Odznaka Honorowa imienia gen. Stefana Roweckiego „Grota”">
Odznaka Honorowa imienia gen. Stefana Roweckiego „Grota”

Odznaka Honorowa imienia gen. Stefana Roweckiego „Grota” – polskie odznaczenie resortowe, ustanowione 5 kwietnia 2011 rozporządzeniem Rady Ministrów, które jest zaszczytnym, honorowym wyróżnieniem za zasługi położone dla ochrony bezpieczeństwa wewnętrznego państwa i porządku konstytucyjnego.
Zasady nadawania.
Odznaka może być nadana funkcjonariuszom oraz pracownikom Agencji Bezpieczeństwa Wewnętrznego za szczególne osiągnięcia w służbie lub pracy na rzecz ochrony bezpieczeństwa wewnętrznego państwa i jego porządku konstytucyjnego, w uznaniu:
Odznaka może być ponadto nadawana także innym osobom za działanie na rzecz ochrony bezpieczeństwa wewnętrznego państwa i jego porządku konstytucyjnego. 
Odznakę nadaje Szef ABW z własnej inicjatywy lub na wniosek:
Odznaka jest jednostopniowa i może być nadana tej samej osobie jeden raz.
Może być nadana pośmiertnie.
Odznakę nadaje się z okazji Narodowego Święta Niepodległości (11 listopada) lub z okazji Święta ABW (6 kwietnia).
Insygnia.
Odznaka ma kształt koła o średnicy 32 mm. Pole koła dzielone symetrycznie, trójdzielnie w słup; środkowe pole nieznacznie przesunięte względem skrajnych pól do dołu. W centrum koła, na przedniej stronie odznaki, znajduje się wizerunek orła w koronie, ustalony dla godła ABW, wspartego na pofałdowanej wstędze. Pod wstęgą w trzech wierszach dewiza: POZNAWAJMY / WROGÓW / I CZUWAJMY, zaś pod nią mniejszymi literami w jednym wierszu napis: GEN. ROWECKI „GROT”. Wykonana jest z tombaku srebrzonego i oksydowanego, skrajne pola emaliowane – pole lewe na biało, zaś pole prawe na czerwono. Całość – lekko puklowana (zdobnicze półkoliste lub łezkowate guzki). Na odwrocie wybijany jest kolejny numer odznaki.
Odznakę mocuje się do ubioru gwintowanym bolcem z nakrętką.
Na mundurze funkcjonariusz ABW nosi odznakę na środku lewej kieszeni kurtki. Na ubraniu cywilnym odznakę nosi się w lewej klapie marynarki.
Odznaczeni.
Pierwsze odznaki nadano 6 kwietnia 2011 r. – otrzymali je, z rąk gen. bryg. Krzysztofa Bondaryka, byli szefowie kontrwywiadu:
Ponadto pośmiertnie otrzymali je:
Wśród kolejnych odznaczonych znaleźli się m.in.:

</doc>
<doc id="2901584" url="https://pl.wikipedia.org/wiki?curid=2901584" title="Odznaka Honorowa imienia gen Stefana Roweckiego &quot;Grota&quot;">
Odznaka Honorowa imienia gen Stefana Roweckiego &quot;Grota&quot;



</doc>
<doc id="2901585" url="https://pl.wikipedia.org/wiki?curid=2901585" title="Odznaka Honorowa imienia gen. Stefana Roweckiego Grota">
Odznaka Honorowa imienia gen. Stefana Roweckiego Grota



</doc>
<doc id="2901586" url="https://pl.wikipedia.org/wiki?curid=2901586" title="Odznaka Honorowa imienia gen Stefana Roweckiego Grota">
Odznaka Honorowa imienia gen Stefana Roweckiego Grota



</doc>
<doc id="2901587" url="https://pl.wikipedia.org/wiki?curid=2901587" title="Odznaka Honorowa im. gen. Stefana Roweckiego &quot;Grota&quot;">
Odznaka Honorowa im. gen. Stefana Roweckiego &quot;Grota&quot;



</doc>
<doc id="2901588" url="https://pl.wikipedia.org/wiki?curid=2901588" title="Odznaka Honorowa im. gen Stefana Roweckiego &quot;Grota&quot;">
Odznaka Honorowa im. gen Stefana Roweckiego &quot;Grota&quot;



</doc>
<doc id="2901589" url="https://pl.wikipedia.org/wiki?curid=2901589" title="Odznaka Honorowa im. gen. Stefana Roweckiego Grota">
Odznaka Honorowa im. gen. Stefana Roweckiego Grota



</doc>
<doc id="2901590" url="https://pl.wikipedia.org/wiki?curid=2901590" title="Odznaka Honorowa im. gen Stefana Roweckiego Grota">
Odznaka Honorowa im. gen Stefana Roweckiego Grota



</doc>
<doc id="2901592" url="https://pl.wikipedia.org/wiki?curid=2901592" title="Odznaka Honorowa im gen. Stefana Roweckiego &quot;Grota&quot;">
Odznaka Honorowa im gen. Stefana Roweckiego &quot;Grota&quot;



</doc>
<doc id="2901593" url="https://pl.wikipedia.org/wiki?curid=2901593" title="Odznaka Honorowa im gen Stefana Roweckiego &quot;Grota&quot;">
Odznaka Honorowa im gen Stefana Roweckiego &quot;Grota&quot;



</doc>
<doc id="2901594" url="https://pl.wikipedia.org/wiki?curid=2901594" title="Odznaka Honorowa im gen. Stefana Roweckiego Grota">
Odznaka Honorowa im gen. Stefana Roweckiego Grota



</doc>
<doc id="2901595" url="https://pl.wikipedia.org/wiki?curid=2901595" title="Odznaka Honorowa im gen Stefana Roweckiego Grota">
Odznaka Honorowa im gen Stefana Roweckiego Grota



</doc>
<doc id="2901596" url="https://pl.wikipedia.org/wiki?curid=2901596" title="Odznaka Honorowa im. generała Stefana Roweckiego &quot;Grota&quot;">
Odznaka Honorowa im. generała Stefana Roweckiego &quot;Grota&quot;



</doc>
<doc id="2901597" url="https://pl.wikipedia.org/wiki?curid=2901597" title="Odznaka Honorowa im. generała Stefana Roweckiego Grota">
Odznaka Honorowa im. generała Stefana Roweckiego Grota



</doc>
<doc id="2901598" url="https://pl.wikipedia.org/wiki?curid=2901598" title="Odznaka Honorowa im generała Stefana Roweckiego &quot;Grota&quot;">
Odznaka Honorowa im generała Stefana Roweckiego &quot;Grota&quot;



</doc>
<doc id="2901599" url="https://pl.wikipedia.org/wiki?curid=2901599" title="Odznaka Honorowa im generała Stefana Roweckiego Grota">
Odznaka Honorowa im generała Stefana Roweckiego Grota



</doc>
<doc id="2901600" url="https://pl.wikipedia.org/wiki?curid=2901600" title="Odznaka Honorowa imienia generała Stefana Roweckiego &quot;Grota&quot;">
Odznaka Honorowa imienia generała Stefana Roweckiego &quot;Grota&quot;



</doc>
<doc id="2901601" url="https://pl.wikipedia.org/wiki?curid=2901601" title="Odznaka Honorowa imienia generała Stefana Roweckiego Grota">
Odznaka Honorowa imienia generała Stefana Roweckiego Grota



</doc>
<doc id="2901602" url="https://pl.wikipedia.org/wiki?curid=2901602" title="Odznaka Honorowa imienia gen. Stefana Grota-Roweckiego">
Odznaka Honorowa imienia gen. Stefana Grota-Roweckiego



</doc>
<doc id="2901603" url="https://pl.wikipedia.org/wiki?curid=2901603" title="Cát Bà (wyspa)">
Cát Bà (wyspa)

Cát Bà (wiet. "đảo Cát Bà") – największa spośród 366 wysp archipelagu Cát Bà, położona w południowo-wschodniej części zatoki Hạ Long w północnym Wietnamie. Ma powierzchnię 285 km². Wyspa administracyjnie należy do najbardziej znanego przemysłowego miasta Wietnamu – Hajfongu.
Środowisko.
Większość terenu jest uformowana w pagórki o wysokości ok. 50-200 m n.p.m., a najwyższe wzniesienie ma ok. 331 m n.p.m. Jednocześnie część wyspy jest usytuowana poniżej poziomu morza. Połowa powierzchni wyspy to park narodowy, który jest domem dla zagrożonego wyginięciem gatunku małp – langura Cát Bà ("Trachypithecus poliocephalus"). Wyspa jest naturalnym ekosystem dla 200 gatunków ryb, 400 gatunków pierścienic i 500 gatunków mięczaków. W Parku Narodowym występują takie gatunki ssaków jak: sarny, jeże, wiewiórki, delfiny i dziki. Wyspa Cát Bà znajduje się na trasie przelotowej wodnego ptactwa, a ptaki gnieżdżą się w lasach namorzynowych i wybrzeżu. Florę wyspy tworzy 620 gatunków roślin, a znaczącą ich część stanowią rośliny drzewiaste.
Zaludnienie.
Jest jedną z niewielu zaludnionych wysp w zatoce Hạ Long. 13 000 mieszkańców mieszka w 6 okręgach administracyjnych, a 4000 żyje na pływających wioskach rybackich przy wybrzeżu. Zdecydowana większość ludności zamieszkuje miasto Cát Bà, znajdujące się na południowym krańcu wyspy (15 km na południe od Parku Narodowego).

</doc>
<doc id="2901604" url="https://pl.wikipedia.org/wiki?curid=2901604" title="Odznaka Honorowa imienia gen Stefana Grota-Roweckiego">
Odznaka Honorowa imienia gen Stefana Grota-Roweckiego



</doc>
<doc id="2901605" url="https://pl.wikipedia.org/wiki?curid=2901605" title="Odznaka Honorowa im. gen. Stefana Grota-Roweckiego">
Odznaka Honorowa im. gen. Stefana Grota-Roweckiego



</doc>
<doc id="2901606" url="https://pl.wikipedia.org/wiki?curid=2901606" title="Odznaka Honorowa im. gen Stefana Grota-Roweckiego">
Odznaka Honorowa im. gen Stefana Grota-Roweckiego



</doc>
<doc id="2901607" url="https://pl.wikipedia.org/wiki?curid=2901607" title="Odznaka Honorowa im gen. Stefana Grota-Roweckiego">
Odznaka Honorowa im gen. Stefana Grota-Roweckiego



</doc>
<doc id="2901608" url="https://pl.wikipedia.org/wiki?curid=2901608" title="Odznaka Honorowa im gen Stefana Grota-Roweckiego">
Odznaka Honorowa im gen Stefana Grota-Roweckiego



</doc>
<doc id="2901609" url="https://pl.wikipedia.org/wiki?curid=2901609" title="Odznaka Honorowa im generała Stefana Grota-Roweckiego">
Odznaka Honorowa im generała Stefana Grota-Roweckiego



</doc>
<doc id="2901610" url="https://pl.wikipedia.org/wiki?curid=2901610" title="Odznaka Honorowa im. generała Stefana Grota-Roweckiego">
Odznaka Honorowa im. generała Stefana Grota-Roweckiego



</doc>
<doc id="2901611" url="https://pl.wikipedia.org/wiki?curid=2901611" title="Odznaka Honorowa imienia generała Stefana Grota-Roweckiego">
Odznaka Honorowa imienia generała Stefana Grota-Roweckiego



</doc>
<doc id="2901612" url="https://pl.wikipedia.org/wiki?curid=2901612" title="Mildred Fizzell">
Mildred Fizzell

Mildred Fizzell (ur. 12 czerwca 1915 w Toronto, zm. 11 listopada 1993 w Toronto) – kanadyjska lekkoatletka specjalizująca się w krótkich biegach sprinterskich oraz w skoku w dal, uczestniczka letnich igrzysk olimpijskich w Los Angeles (1932), srebrna medalistka olimpijska w biegu sztafetowym 4 x 100 metrów.

</doc>
<doc id="2901617" url="https://pl.wikipedia.org/wiki?curid=2901617" title="Pekka Heino">
Pekka Heino

Pekka Heino (ur. 17 lipca 1961 w Turku) – szwedzki dziennikarz oraz prezenter telewizyjny pochodzenia fińskiego.
W latach 1985–2017 pracował jako prezenter telewizyjnym w szwedzkiej telewizji SVT. Prowadził szereg programów rozrywkowych i teleturniejów, w tym popularny w Szwecji teleturniej "Röda tråden". Był również gospodarzem porannego pasma "Gomorron Sverige", natomiast w grudniu 2010 roku został głównym prezenterem programu "Go'kväll" wraz z Inger Ljung.
W roku 1994, 1999 oraz w latach 2003-2006 był głównym komentatorem finałowych koncertów Konkursu Piosenki Eurowizji, emitowanych na antenie stacji Sveriges Television.
Jest gejem, jego mężem jest Erik Kristensen.

</doc>
<doc id="2901618" url="https://pl.wikipedia.org/wiki?curid=2901618" title="Suwalska Izba Rolniczo-Turystyczna">
Suwalska Izba Rolniczo-Turystyczna

Suwalska Izba Rolniczo-Turystyczna (SIRT) powstała w 1991 roku – organizacja non profit zajmująca się promocją i rozwojem turystyki w regionie Suwalszczyzny i Mazur Garbatych. Przy wykorzystaniu funduszy unijnych realizowała następujące projekty (w nawiasie data zakończenia):
Działalność SIRT została nagrodzona między innymi:

</doc>
<doc id="2901620" url="https://pl.wikipedia.org/wiki?curid=2901620" title="Chajber Pachtunchwa">
Chajber Pachtunchwa



</doc>
<doc id="2901624" url="https://pl.wikipedia.org/wiki?curid=2901624" title="Lillian Palmer">
Lillian Palmer

Lillian Emily Palmer (ur. 23 czerwca 1913 w Vancouver, zm. 28 marca 2001 tamże) – kanadyjska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Los Angeles (1932), srebrna medalistka olimpijska w biegu sztafetowym 4 x 100 metrów.

</doc>
<doc id="2901626" url="https://pl.wikipedia.org/wiki?curid=2901626" title="Rezerwat przyrody Stawy Siedleckie">
Rezerwat przyrody Stawy Siedleckie

Rezerwat przyrody Stawy Siedleckie – faunistyczny rezerwat przyrody w województwie mazowieckim położony na terenie gminy Siedlce na gruntach wsi Topórek, przy północnej granicy Siedlec.
Charakterystyka.
Rezerwat zajmuje powierzchnię 242,3038 ha. Wokół rezerwatu utworzono otulinę o powierzchni 432,81 ha.
W skład rezerwatu wchodzi 10 akwenów, rozdzielonych groblami o szerokości kilku metrów. Hodowane są tu z różną intensywnością ryby. Jedna kwatera porośnięta jest około 50-letnim zadrzewieniem (przewaga olszy czarnej). Lustro wody zajmuje około 30% powierzchni akwenów. 50% to szuwar trzcinowy i pałkowy, jak również niewielkie płaty turzycowiska. Pozostałą część pokrywają zarośla wierzbowe i zadrzewienia liściaste. Wzdłuż północno-wschodniej granicy rezerwatu przepływa Helenka.
Cel ochrony i przyroda.
Celem ochrony rezerwatu jest zachowanie cennego biotopu lęgowego, żerowisk i miejsc odpoczynku rzadkich gatunków ptaków oraz siedlisk rzadkich gatunków roślin chronionych i bezkręgowców. Rezerwat znajduje się na terenie dwóch obszarów Natura 2000 – ostoi ptasiej Dolina Liwca oraz siedliskowej Ostoi Nadliwieckiej.
W latach 90. XX w. kolonia lęgowa mewy śmieszki na terenie rezerwatu liczyła około 10 tys. gniazd. Inne ptaki występujące w rezerwacie to: wąsatka, zimorodek, remiz, perkoz dwuczuby, duże stada łysek oraz kormoranów. Spotkać można także czaplę białą, gęś gęgawę i różne gatunki siewek, zwłaszcza na mieliznach powstających w wyniku zimowego spuszczania wody ze stawów. Stawy Siedleckie to obręb hodowlany, który można zwiedzać po powiadomieniu gospodarza. W latach 2012-2013 w rezerwacie stwierdzono występowanie 35 gatunków ssaków należących do 7 rzędów i 12 rodzin. Stanowiło to 57,4% taksonów podawanych dla Mazowsza. Odnotowano wówczas 9 gatunków ssaków drapieżnych, dziewięć taksonów gryzoni i osiem nietoperzy.
Spośród ssaków parzystokopytnych obserwowano na terenie rezerwatu trzy gatunki: dzika, sarnę i łosia, a także osiem gatunków nietoperzy. Były to: borowiec wielki (najczęstszy), karlik większy, mroczek późny, karlik malutki, karlik drobny, mroczak posrebrzany, nocek rudy i nocek Natterera (cztery ostatnie rzadko). Odnotowano 17 osobników należących do 3 gatunków ryjówkokształtnych. Były to: ryjówka aksamitna, ryjówka malutka i rzęsorek rzeczny. Na groblach bytował kret europejski. Z gryzoni stwierdzono mysz polną i nornicę rudą, a także (znacznie rzadziej) nornika północnego, badylarkę, nornika zwyczajnego, a także mysz leśną. Obecne były też karczowniki i piżmaki oraz bobry europejskie. Stwierdzono następujące drapieżniki: lisa, borsuka, norkę amerykańską (głównie w pobliżu rowów okalających stawy) i jenota. Mieszka tu również wydra. Na podstawie tropów zidentyfikowano łasicę, gronostaja, tchórza zwyczajnego i kunę domową. Oprócz tego stwierdzono występowanie zająca szaraka i jeża wschodniego. 
Rezerwat jest miejscem o znacznej różnorodności gatunkowej ssaków, w tej części kraju. Wynika to ze znacznego zróżnicowania siedlisk. Rezerwat jest ważny dla wielu grup zwierząt oraz roślin w tej części Polski.
Zarządzanie terenem.
Kontrowersje wzbudził komunikowany przez władze samorządowe miasta oraz gminy Siedlce w latach 2011–2012 plan przejęcia od Agencji Nieruchomości Rolnych działek wchodzących w skład rezerwatu oraz zmiany planu ich przeznaczenia z rolnego na rekreacyjny. Plan ten spotkał się z protestami ekologów. W przetargu agencji na zakup stawów w dniu 12 września 2012 prywatny inwestor przelicytował ofertę miasta, jednak do końca 2012 nie sfinalizował transakcji.

</doc>
<doc id="2901628" url="https://pl.wikipedia.org/wiki?curid=2901628" title="Reprezentacja Chile w piłce ręcznej kobiet">
Reprezentacja Chile w piłce ręcznej kobiet

Reprezentacja Chile w piłce ręcznej kobiet – narodowy zespół piłkarek ręcznych Chile reprezentujący ten kraj w rozgrywkach międzynarodowych.
Po raz pierwszy do mistrzostw świata awansowała w 2009 roku.

</doc>
<doc id="2901630" url="https://pl.wikipedia.org/wiki?curid=2901630" title="Wielki huragan 1780">
Wielki huragan 1780



</doc>
<doc id="2901632" url="https://pl.wikipedia.org/wiki?curid=2901632" title="Mary Frizzell">
Mary Frizzell

Mary Frizzell (ur. 27 stycznia 1913 w Nanaimo, zm. 12 października 1972 w North Vancouver) – kanadyjska lekkoatletka specjalizująca się w krótkich biegach sprinterskich oraz w skoku w dal, uczestniczka letnich igrzysk olimpijskich w Los Angeles (1932), srebrna medalistka olimpijska w biegu sztafetowym 4 x 100 metrów.

</doc>
<doc id="2901634" url="https://pl.wikipedia.org/wiki?curid=2901634" title="Neustadt b.Coburg">
Neustadt b.Coburg



</doc>
<doc id="2901639" url="https://pl.wikipedia.org/wiki?curid=2901639" title="Puchar Narodów Oceanii w Piłce Ręcznej Kobiet 2009">
Puchar Narodów Oceanii w Piłce Ręcznej Kobiet 2009

Puchar Narodów Oceanii w piłce ręcznej kobiet 2009 – drugi turniej kobiecego Pucharu Narodów Oceanii. Odbył się w dniach 25–30 maja 2009 w australijskim Brisbane. Turniej służył jako eliminacja do MŚ 2009.
Do turnieju przystąpiły cztery zespoły, z czego tylko jeden – reprezentacja Australii – był uznawany przez IHF i jako taki automatycznie uzyskał awans do turnieju finałowego mistrzostw świata. Pozostałymi trzema były drużyna z Queensland oraz dwa zespoły reprezentujące Nową Zelandię na skutek rozłamu w tamtejszej federacji.

</doc>
<doc id="2901640" url="https://pl.wikipedia.org/wiki?curid=2901640" title="Kodeks 046">
Kodeks 046



</doc>
<doc id="2901643" url="https://pl.wikipedia.org/wiki?curid=2901643" title="Amerykański czek bez pokrycia">
Amerykański czek bez pokrycia

Amerykański czek bez pokrycia ("I.O.U.S.A.") – amerykański film dokumentalny z 2008. Film przedstawia gwałtownie narastające zadłużenie USA i konsekwencje tego zjawiska dla amerykańskiej gospodarki i obywateli kraju. I.O.U.S.A. szczegółowo omawia zagadnienia związane z rosnącymi kosztami państwa, długiem zagranicznym, wydatkami zbrojeniowymi, a także brakiem odpowiedzialnej elity, która wzięłaby na siebie ciężar odpowiedzialności za przeprowadzenie reform. W dokumencie prezentowane są wypowiedzi zarówno znanych polityków i ekonomistów, jak i zwykłych obywateli. Ważnym elementem filmu są także fragmenty filmów archiwalnych i analizy ekonomiczne. Amerykański czek bez pokrycia kończy się listą sugestii na uzdrowienie amerykańskiego systemu finansowego.
Osoby występujące w filmie.
Dodatkowo, na materiałach archiwalnych przedstawione są wypowiedzi lub wydarzenia związane z następującymi osobami:

</doc>
<doc id="2901647" url="https://pl.wikipedia.org/wiki?curid=2901647" title="Stefan Kunicki (kasztelan)">
Stefan Kunicki (kasztelan)



</doc>
<doc id="2901648" url="https://pl.wikipedia.org/wiki?curid=2901648" title="Jewna">
Jewna

Jewna, biał. Еўна, lit. Jaunė, literackie "młoda niewiasta" (ur. ok. 1280, zm. ok. 1344) – córka księcia połockiego Iwana, żona wielkiego księcia litewskiego Giedymina, babka Władysława Jagiełły.
Zachowało się tylko jedno źródło pisane poświadczające jej istnienie, mianowicie "Kronika Bychowca". Jest to dokument późny, a historycy podają w wątpliwość informacje dotyczące żony Giedymina w nim zawarte. Tym niemniej liczne opracowania historyczne wciąż wymieniają ją jako babkę Władysława Jagiełły.
Źródła podają różną liczbę żon Giedymina. "Kronika Bychowca" wymienia trzy z imienia: Widę z Kurlandii, Olgę ze Smoleńska oraz Jewnę. Niektórzy współcześni badacze uważają, iż Giedymin miał dwie żony, jedną, pochodzącą z pogańskiej, możnej rodziny, i drugą, Jewnę, wyznającą prawosławie. S.C. Rowell twierdzi, iż Giedymin miał tylko jedną żonę pochodzenia pogańskiego. Ślub z ruską lub polską księżniczką zostałby odnotowany w ówczesnych źródłach.
Według "Kroniki Bychowca" po śmierci Jewny bracia Olgierd i Kiejstut zaczęli nastawać na Jawnutę, którego Giedymin wyznaczył na następcę. Fakt ten jest interpretowany jako świadectwo słabości Jawnuty i wspierania go przez matkę. Jeśli przypuszczenia te są trafne, świadczyłoby to o roli, jaką w pogańskiej Litwie odgrywała księżna matka.
Prawosławna tradycja przypisuje Jewnie fundację monasteru Zaśnięcia Matki Bożej w Jewiach.

</doc>
<doc id="2901658" url="https://pl.wikipedia.org/wiki?curid=2901658" title="Mamadou Diakité">
Mamadou Diakité

Mamadou Diakité (ur. 22 maja 1985 w Rosny-sous-Bois) – malijski piłkarz występujący na pozycji pomocnika. W reprezentacji Mali wystąpił jeden raz, w 2009 roku.

</doc>
<doc id="2901660" url="https://pl.wikipedia.org/wiki?curid=2901660" title="Odznaka Zasłużony Pracownik Państwowy">
Odznaka Zasłużony Pracownik Państwowy



</doc>
<doc id="2901662" url="https://pl.wikipedia.org/wiki?curid=2901662" title="Odznaka &quot;Zasłużony Pracownik Rady Narodowej&quot;">
Odznaka &quot;Zasłużony Pracownik Rady Narodowej&quot;



</doc>
<doc id="2901663" url="https://pl.wikipedia.org/wiki?curid=2901663" title="Odznaka Zasłużony Pracownik Rady Narodowej">
Odznaka Zasłużony Pracownik Rady Narodowej



</doc>
<doc id="2901668" url="https://pl.wikipedia.org/wiki?curid=2901668" title="Ośrodek Badań Prasoznawczych">
Ośrodek Badań Prasoznawczych

Ośrodek Badań Prasoznawczych – instytucja naukowo-badawcza zajmująca się problemami masowego komunikowania. 
Historia.
Założona w 1956 roku jako Krakowski Ośrodek Badań Prasoznawczych przy RSW „Prasa”, od 1963 pod obecną nazwą; w maju 1990 przyłączony do Uniwersytetu Jagiellońskiego i do 1 X 1991 działał jako Instytut Międzywydziałowy, przejściowo jako samodzielna katedra w strukturach Wydziału Prawa UJ, a następnie jako katedra w ramach Instytutu Dziennikarstwa i Komunikacji Społecznej UJ.
Twórcami OBP byli: Ignacy Krasicki i dyrektor Krakowskiego Wydawnictwa Prasowego RSW „Prasa” Edmund Król. W grupie pierwszych animatorów znaleźli się: Jan Kalkowski, Irena Tetelowska, Jan Lankau, Władysław Kobylański, Walery Pisarek, Sylwester Dziki, Marian Tyrowicz. Działalność naukowa OBP w różnych latach skupiona była na kilku polach badawczych, obejmowała m.in.: prawo prasowe (Jerzy Parzyński, Jerzy Sawicki, Bogdan Michalski, Stanisław Waltoś, Andrzej Kopf, Izabela Dobosz), historia prasy (Adam Przyboś, Jan Lankau, Marian Tyrowicz, Czesław Lechicki), teoria (Irena Tetelowska, Walery Pisarek, Paweł Dubiel), bibliografia i dokumentacja (Sylwester Dziki), język przekazów prasowych (Walery Pisarek, Zenen Klemensiewicz, Mieczysław Karaś, Halina Kurkowska, Maria Kniaginiowa, Jerzy Bralczyk, Jacek Maziarski, Wojciech Kajtoch), socjologia komunikowania masowego (Władysław Kobylański, Tadeusz Kupis, Teresa Dobrowolska, Jerzy Mikułowski Pomorski, Franciszek Adamski, Tomasz Goban-Klas, Zbigniew Bajka, Ryszard Filas, Henryk Siwek, Stanisław Nowicki), psychologia prasy (Zbigniew Nęcki, Zbigniew Sobiecki), ekonomika prasy (Janusz Maciaszek, Ignacy Krasicki, Jan Malik), grafika prasowa (Stanisław Peters, Wiktor Frantz); warsztat dziennikarski (Bolesław Garlicki).
Działalność wydawnicza.
W 1960 roku z okazji 300. rocznicy powstania prasy polskiej Ośrodek wydał dwie książki: Lankaua "Prasa staropolska na tle rozwoju prasy w Europie 1513–1729" oraz reedycję XVII-wiecznego Merkuriusza Polskiego przygotowaną przez Adama Przybosia. OBP prowadził ożywioną działalność wydawniczą. Publikowano m.in.: serię wydawniczą Biblioteka Wiedzy o Prasie (podseria A i B) i Materiały OBP, kwart. Zeszyty Prasoznawcze, „Polska Bibliografia Adnotowana Wiedzy o Środkach Masowego Komunikowania” (roczniki 1965-1987 oprac. Sylwester Dziki), Słownik publicystów i dziennikarzy polskich (na łamach „Zeszytów Prasoznawczych” oprac. Czesław Lechicki), Encyklopedia wiedzy o prasie (pod red. Juliana Maślanki – 1976) oraz „Katalog Mediów Polskich” (1991-2000 oprac. Sylwester Dziki, Włodzimierz Chorązki). Od 1957 roku OBP należy do AIERI-IAMCR Międzynarodowego Stowarzyszenia Badań nad Komunikowaniem Masowym; był organizatorem wielu konferencji naukowych.

</doc>
<doc id="2901671" url="https://pl.wikipedia.org/wiki?curid=2901671" title="David Charles Jones">
David Charles Jones

David Charles Jones (ur. 9 lipca 1921 w Aberdeen w stanie Dakota Południowa, zm. 10 sierpnia 2013 w Potomac Falls w stanie Wirginia) – amerykański generał, szef sztabu Sił Powietrznych Stanów Zjednoczonych (1974–1978), przewodniczący Kolegium Połączonych Szefów Sztabów (1978–1982).

</doc>
<doc id="2901672" url="https://pl.wikipedia.org/wiki?curid=2901672" title="Tłumacze bez Granic">
Tłumacze bez Granic

Tłumacze bez Granic, TWB (od ang. Translators Without Borders) – organizacja non-profit zajmująca się dostarczaniem innym tego typu organizacjom bezpłatnych usług tłumaczeniowych, z siedzibą w Danbury w stanie Connecticut, w Stanach Zjednoczonych. 
Powstała w 2010 jako siostrzany projekt Traducteurs Sans Frontières, stowarzyszenia założonego w 1993 przez paryskie biuro tłumaczeń Lexcelera (wcześniej Eurotexte). W 2012 liczba zaangażowanych na zasadzie wolontariatu tłumaczy wynosiła około 1600. Tłumacze bez Granic wspierają proces przekazywania wiedzy dostępnej w różnych językach, nawiązując i utrzymując współpracę z organizacjami non-profit zgłaszającymi zapotrzebowanie na tłumaczenia wykonane przez sprawdzonych specjalistów.
Organizacja współpracuje z pozarządowymi organizacjami pożytku publicznego i przedsiębiorstwami społecznymi, które potrzebują usług tłumaczeniowych. Wśród nich są Lekarze bez Granic, Lekarze Świata, UNICEF, Oxfam, Handicap International. Do tłumaczonych materiałów należą raporty, wywiady oraz relacje z objętych konfliktami rejonów świata, jak Burundi, Sudan i Afganistan. Roczna wydajność liczona jest w milionach słów. Według danych z witryny internetowej (początek 2013) łączna liczba przetłumaczonych dla różnych organizacji słów sięga 13 milionów, co odpowiada datkowi przekraczającemu 2 miliony dolarów.
Według klasyfikacji obowiązującej w Stanach Zjednoczonych Tłumacze bez Granic mają status organizacji non-profit 501(c)3. Jej prezesem jest Lori Thicke.
Metody rekrutacji tłumaczy.
Platforma tłumaczeniowa.
W maju 2011 w serwisie ProZ.com utworzono automatyczną platformę tłumaczeniową "Translators without Borders Workspace". Służy ona do zamieszczania projektów przez zaakceptowane organizacje non-profit oraz przesyłania powiadomień do tłumaczy przez kierowników zleceń, współpracujących z Tłumaczami bez Granic na zasadzie wolontariatu. Przekłady wykonywane są przez liczną grupę wolontariuszy, co ogranicza koszty.
Metoda ta znacząco wpływa na wydajność pracy w organizacji. Podczas zarządzania pracą bez wspomagania się dodatkowymi narzędziami organizacja zajmowała się tłumaczeniem 29 zleceń liczących, łącznie 37 000 słów, w siedmiu parach językowych, dla dziewięciu organizacji. W styczniu 2012, siedem miesięcy po uruchomieniu platformy Translators Without Borders Workspace, wydajność wzrosła do 183 zleceń, liczących łącznie 280 000 słów, w 25 parach językowych, tłumaczonych dla 24 organizacji. Średnia miesięczna wydajność Tłumaczy bez Granic utrzymuje się na takim właśnie poziomie.
Wolontariat.
Za pośrednictwem witryny internetowej chęć pracy mogą zgłaszać zawodowi tłumacze ze stażem pracy nie krótszym niż 4 lata. Jeśli spełniony jest warunek ukończenia studiów na kierunku tłumaczeniowym lub w powiązanej dziedzinie, staż pracy może wynosić 2 lata. Podanie przetwarzane jest szybciej w przypadku posiadaczy certyfikatu ATA, tłumaczy Lionbridge lub członków sieci Proz.com Certified PRO. Tacy kandydaci otrzymują pozwolenie na dołączenie do platformy "Translators Without Borders Workspace". O zakwalifikowaniu się powiadamiani są w ciągu trzydziestu dni od zgłoszenia.
Przedsięwzięcia.
HealthPhone.
Najważniejszym przedsięwzięciem realizowanym przez Tłumaczy bez Granic jest tłumaczenie nagrań wideo dla Mother and Child Health and Education Trust w Indiach. Projekt HealthPhone zapoczątkowany przez Nanda Wadhwaniego obejmuje nagrywanie filmów o tematyce zdrowotnej przeznaczonych do odtworzenia w telefonach komórkowych i skierowanych do mieszkańców Indii i innych krajów. Filmy poruszają wiele tematów związanych ze zdrowiem, m.in. karmienie piersią, niedożywienie czy praktyki w okresie połogu i opieka nad noworodkami.
Dzięki przetłumaczonym napisom filmy mogą oglądać mieszkańcy Indii i Afryki, którzy nie znają ich języka źródłowego. Dotychczas napisy przetłumaczono na języki suahili i hiszpański, a także 10 języków Indii.
Projekt ACCEPT.
W styczniu 2012 Tłumacze bez Granic (we współpracy z Uniwersytetem Genewskim, Acrolinx, Uniwersytetem w Edynburgu i firmą Symantec) rozpoczęła realizację międzynarodowego projektu badawczego ACCEPT. ACCEPT to skrót oznaczający Automated Community Content Editing Portal (portal do automatycznej edycji treści). Celem projektu jest zapewnienie odpowiedniej jakości tłumaczenia maszynowego treści publikowanych na stronach internetowych. W to przedsięwzięcie zaangażowana jest również Lexcelera. Okres realizacji projektu to 36 miesięcy.
Centrum szkoleniowe w Kenii.
Miliony Kenijczyków mówią w języku suahili, który jest "lingua franca" mieszkańców wschodniego rejonu Afryki. Celem projektu jest przetłumaczenie na ten język materiałów związanych z opieką zdrowotną. W kwietniu 2012 w Nairobi otwarto pierwsze centrum tłumaczeń medycznych (Healthcare Translation Centre) należące do Tłumaczy bez Granic. Centrum znajduje się w kampusie organizacji East Africa Bible Translation and Literacy (BTL). W styczniu 2013 siedziba centrum została przeniesiona do głównego budynku kampusu.
Celem Healthcare Translation Center jest prowadzenie intensywnych szkoleń tłumaczeniowych dla mieszkańców Kenii. Zawodowi tłumacze wspomagają proces przekładu informacji medycznych na język suahili. Do centrum przyjmowane są osoby posiadające wykształcenie językowe lub medyczne.
Na początku 2013 zespół liczył trzynastu wyszkolonych tłumaczy i korektorów. Translators Without Borders ocenia stosowane metody szkoleniowe i weryfikuje możliwość ich wykorzystania w innych miejscach.
Fund a Translator.
Program Fund a Translator ma na celu zebranie środków niezbędnych do kształcenia tłumaczy lokalnych języków w krajach trzeciego świata. Zebrane fundusze są przeznaczane na zakup sprzętu, opłacenie szkolenia i dostępu do Internetu. W 2012 w ramach projektu rozpoczęło naukę trzynastu tłumaczy lokalnych języków, którzy specjalizować się będą w tłumaczeniach związanych z opieką zdrowotną. Roczny koszt edukacji w ośrodku szkoleniowym w Nairobi to 1000 dolarów.
W 2012 polska firma TextPartner zorganizowała pierwszą wyprawę rowerową mającą na celu propagowanie idei Tłumaczy bez Granic oraz pozyskanie środków dla programu Fund a Translator. Podczas czterodniowego przejazdu z Katowic do Budapesztu (400 km) zebrano 2000 dolarów. Na przełomie maja i czerwca 2013 odbyła się wyprawa na trasie wiodącej przez pięć krajów, której efektem było zgromadzenie 3250 dolarów. Kolejny przejazd, tym razem na dystansie około 2300 kilometrów, poprzez kraje leżące nad Bałtykiem, planowany jest na przełom kwietnia i maja 2014.
Projekt tłumaczeniowy Wikipedia Medicine 80×80.
W 2011 Tłumacze bez Granic rozpoczęła przedsięwzięcie, którego celem jest przekład najważniejszych artykułów o tematyce medycznej zamieszczonych w anglojęzycznej wersji Wikipedii. W pierwszej kolejności zespół Wikiprojektu Nauki medyczne dokonuje korekty 80 tekstów o tematyce medycznej, tak aby otrzymały status Dobrych artykułów lub Artykułów na medal. Po poprawieniu treści artykułów następuje ich przetłumaczenie na uproszczony język angielski (zasady zamieszczono na odpowiedniej stronie Wikipedii) oraz ponad 80 innych języków. W końcowej fazie przedsięwzięcia artykuły zostaną przetłumaczone na wszystkie 285 języków, w których redagowana jest Wikipedia. Szacowany czas realizacji projektu wynosi kilka lat.
Wszystkie treści dostępne są za pośrednictwem sieci komórkowych. Wybrane treści udostępniono za darmo za pośrednictwem mobilnych operatorów współpracujących z Wikipedią (Telnor, Orange i STC) w Afryce, Azji Południowo-Wschodniej i na Bliskim Wschodzie. Wiele artykułów nagrano w formie audio. Niektóre z nich oczekują na publikację w ogólnodostępnych czasopismach medycznych.
Zarząd.
Pracą Tłumaczy bez Granic kieruje zarząd oraz komitet wykonawczy składający się z członków zarządu. Nad codziennymi działaniami czuwa dyrektor programowy zatrudniony w sierpniu 2012.

</doc>
<doc id="2901674" url="https://pl.wikipedia.org/wiki?curid=2901674" title="Akademia Dyplomatyczna">
Akademia Dyplomatyczna



</doc>
<doc id="2901681" url="https://pl.wikipedia.org/wiki?curid=2901681" title="Kościół Wniebowzięcia Najświętszej Maryi Panny w Tucznie">
Kościół Wniebowzięcia Najświętszej Maryi Panny w Tucznie

Kościół Wniebowzięcia Najświętszej Maryi Panny w Tucznie – rzymskokatolicki kościół parafialny należący do dekanatu Mirosławiec, diecezji koszalińsko-kołobrzeskiej, zlokalizowany w Tucznie, w powiecie wałeckim, w województwie zachodniopomorskim. 
Architektura.
Jest to świątynia wzniesiona w stylu późnogotyckim w 1522 roku, ale była wielokrotnie przebudowywana. Budowla trzynawowa, typu halowego, wieża w stylu barokowym, została wybudowana w 1670 roku. Jest ona zakończona wąskim. cebulastym hełmem, wyposażonym w sygnaturkę. We wnętrzu kościoła mieszczą się sklepienia gwiaździste i żebrowe, podparte przez masywne filary. 
Wyposażenie.
Wyposażenie pochodzi z XVII i XVIII stulecia. Jego elementami są m.in.: ołtarze w stylu barokowym, w głównym ołtarzu mieści się Obraz "Koronacja Najświętszej Maryi Panny", w bocznej nawie znajduje się Pieta drewniana z Początku XVI stulecia. Organy są barokowe i pochodzą z połowy XVII wieku, także w tym stylu i w tym samym czasie zostały wybudowane: ambona i chrzcielnica. Dwa dzwony pochodzą z 1923 roku, jeden z 1911 roku.

</doc>
<doc id="2901682" url="https://pl.wikipedia.org/wiki?curid=2901682" title="Mistrzostwa Ameryki w Piłce Ręcznej Kobiet 2013">
Mistrzostwa Ameryki w Piłce Ręcznej Kobiet 2013

Mistrzostwa Ameryki w Piłce Ręcznej Kobiet 2013 – dwunaste mistrzostwa Ameryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej żeńskiej reprezentacji narodowej w Ameryce. Odbył się w dniach 1–8 czerwca 2013 roku w Santo Domingo. Tytułu zdobytego w 2011 roku broniła reprezentacja Brazylii. Mistrzostwa były jednocześnie eliminacjami do MŚ 2013.
Informacje ogólne.
W turnieju wystąpiło dziesięć zespołów wyłonionych we wcześniejszych eliminacjach zaplanowanych na marzec i kwiecień 2013 roku. Stawką mistrzostw były cztery miejsca w turnieju finałowym mistrzostw świata.
Ponownie bezkonkurencyjna okazała się Brazylia, która wraz z pozostałymi półfinalistami awansowała do mistrzostw świata.
Kwalifikacje.
Według nowego systemu kwalifikacji przyjętego na kongresie w 2012 roku miały one się odbyć na zasadzie turniejów w poszczególnych regionach PATHF.
Jedno miejsce otrzymał zwycięzca turnieju rozegranego na Igrzyskach Ameryki Środkowej 2013.
Mającą wyłonić pięć reprezentacji południowoamerykańską eliminacją były reaktywowane mistrzostwa Ameryki Południowej, w których wzięło udział sześć zespołów. W celu promowania rozwijających się w tej dyscyplinie krajów zastosowano zawiły system gwarantujący im minimum jedno miejsce. Aby zakwalifikować się do turnieju finałowego, najsilniejsze cztery zespoły musiały zająć cztery czołowe miejsca, jeśli zaś któreś z nich znalazło się na niższej pozycji, nie uzyskiwało awansu. Taka sytuacja miała miejsce w tych zawodach – Chilijki pomimo zwycięstwa nad Wenezuelkami i zajęcia wyższej od nich piątej lokaty straciły na ich rzecz miejsce w mistrzostwach Ameryki.
Zaplanowana na połowę kwietnia północnoamerykańska kwalifikacja nie odbyła się, bowiem tuż przed rozpoczęciem turnieju wycofała się reprezentacja Portoryko, toteż awans do turnieju głównego uzyskały pozostałe cztery zespoły.
Losowanie.
Losowanie grup odbyło się 27 kwietnia 2013 roku, a przed nim zespoły zostały podzielone na pięć koszyków według wyników osiągniętych w poprzednich turniejach.
Uczestnicy.
W wyniku losowania powstały dwie grupy.

</doc>
<doc id="2901684" url="https://pl.wikipedia.org/wiki?curid=2901684" title="Kazimierz Dziewanowski (ujednoznacznienie)">
Kazimierz Dziewanowski (ujednoznacznienie)



</doc>
<doc id="2901685" url="https://pl.wikipedia.org/wiki?curid=2901685" title="Paweł Bernas">
Paweł Bernas

Paweł Bernas (ur. 24 maja 1990 w Gliwicach) – polski kolarz szosowy występujący w ekipie Mazowsze Serce Polski. Medalista mistrzostw Polski w kategoriach młodzieżowców i seniorów.
W 2012 roku zdobył tytuły wicemistrzowskie Polski w wyścigu szosowym młodzieżowców ze startu wspólnego i jeździe indywidualnej na czas młodzieżowców.
W 2013 roku, wspólnie z Kamilem Gradkiem, zdobył mistrzostwo Polski seniorów w wyścigu par elity mężczyzn. W tym samym roku, wspólnie z drużyną BDC MarcPol, wygrał także jeden z etapów wyścigu Dookoła Mazowsza.
21 marca 2015 w barwach ekipy ActiveJet Team wygrał pierwszy etap portugalskiego wyścigu GP Liberty Seguros-Trofeu Sudoeste Alentejano e Costa Vicentina. Ostatecznie ukończył wyścig na drugim miejscu w klasyfikacji generalnej i na pierwszym miejscu w klasyfikacji punktowej.
29 marca 2015 roku wygrał Dookoła Alentejo, po wygraniu czwartego etapu. W tym samym roku został brązowym medalistą mistrzostw Polski w wyścigu szosowym ze startu wspólnego.
Osiągnięcia.
Opracowano na podstawie:

</doc>
<doc id="2901686" url="https://pl.wikipedia.org/wiki?curid=2901686" title="Stanisław Kindler">
Stanisław Kindler

Stanisław Kindler (ur. 1790, zm. 1862) – polski oficer, podpułkownik, działacz Wolnomularstwa Narodowego. 
Uczestnik nocy listopadowej, a następnie przez krótki moment od 17 do 22 kwietnia, dowódca 4 Pułk Piechoty Liniowej Królestwa Kongresowego tzw. Czwartaków podczas powstania listopadowego. Zastąpiony w wyniku ciężkich ran przez ppłk Klemensa Jórskiego. 
Pochowany w zabytkowym grobowcu na cmentarzu Powązkowskim w Warszawie (kwatera 35-3/4-30/31), wraz z Katarzyną z Szyllerów Karoli (zm. 1860), aptekarzem Janem Edwardem Karoli (zm. 1895), Teodorą z Karolich Kindler (zm. 1859) i Heleną Szyller (zm. 1864).

</doc>
<doc id="2901688" url="https://pl.wikipedia.org/wiki?curid=2901688" title="Agrypina Olgierdówna">
Agrypina Olgierdówna

Agrypina Olgierdówna (ur. przed 1342, prawd. zm. 1393) − córka Olgierda Giedyminowicy, żona księcia Suzdala Borysa.
Wyszła za księcia Borysa z Suzdala w 1354. Wydarzenie to potwierdza tylko "Kronika z Supraśla", transkrypcja "Kroniki Litewskiej". Jedna z kronik rosyjskich potwierdza fakt zawarcia małżeństwa, nie podając jednak imion małżonków. Mąż Agrypiny próbował przejąć kontrolę nad Niżnym Nowogrodem, ale uniemożliwił mu to książę moskiewski Dymitr Doński.

</doc>
<doc id="2901690" url="https://pl.wikipedia.org/wiki?curid=2901690" title="Oriest Chwolson">
Oriest Chwolson

Oriest Daniłowicz Chwolson (ros. "Орест Данилович Хвольсон", ur. w Sankt-Petersburgu, 11 maja 1934 w Leningradzie) – rosyjski fizyk, członek korespondent Petersburskiej Akademii Nauk, autor prac na temat ciepła i pomiarów promieniowania.

</doc>
<doc id="2901691" url="https://pl.wikipedia.org/wiki?curid=2901691" title="Lekkoatletyka na Letnich Igrzyskach Olimpijskich 2012 – bieg na 800 m kobiet">
Lekkoatletyka na Letnich Igrzyskach Olimpijskich 2012 – bieg na 800 m kobiet

Bieg na 800 m kobiet – jedna z konkurencji lekkoatletycznych rozgrywanych podczas igrzysk olimpijskich w Londynie.
Obrończynią tytułu mistrzowskiego z 2008 roku była Kenijk Pamela Jelimo, której nie udało się powtórzyć sukcesu z Pekinu.
Rezultaty.
Runda 1.
Do półfinału awansowały 3 pierwsze zawodniczki z każdego biegu oraz 6 z najlepszymi czasami.
Półfinały.
Do finału awansowały dwie pierwsze zawodniczki z każdego biegu oraz dwie z najlepszymi czasami

</doc>
<doc id="2901695" url="https://pl.wikipedia.org/wiki?curid=2901695" title="Adam Bonia">
Adam Bonia

Adam Bonia (ur. 1 września 1939, zm. 3 września 2012 w Rzeszowie) – polski piłkarz okresu powojennego. Wieloletni gracz Piasta Brzeg, później Odry Opole i Stali Rzeszów.

</doc>
<doc id="2901698" url="https://pl.wikipedia.org/wiki?curid=2901698" title="Eileen Hiscock">
Eileen Hiscock

Eileen May Hiscock, później Wilson (ur. 25 sierpnia 1909 w Londynie, zm. 3 września 1958 tamże) – angielska lekkoatletka specjalizująca się w krótkich biegach sprinterskich, dwukrotna uczestniczka letnich igrzysk olimpijskich (Los Angeles 1932, Berlin 1936), dwukrotna medalistka olimpijska w biegach sztafetowych 4 × 100  metrów: srebrna (1936) oraz brązowa (1932).
Sukcesy sportowe.
Mistrzostwa Wielkiej Brytanii (WAAA):
Dwukrotnie poprawiała rekord Wielkiej Brytanii w biegu na 100 metrów do czasu 11,9 s (10 sierpnia 1935 w Londynie) i również dwukrotnie w sztafecie 4 × 100  metrów do czasu 47,5 s (8 sierpnia 1936 w Berlinie).

</doc>
<doc id="2901701" url="https://pl.wikipedia.org/wiki?curid=2901701" title="Kościół św. Antoniego Padewskiego w Człopie">
Kościół św. Antoniego Padewskiego w Człopie

Kościół Świętego Antoniego Padewskiego w Człopie – rzymskokatolicki kościół parafialny, należący do dekanatu Mirosławiec, diecezji koszalińsko-kołobrzeskiej, zlokalizowany w Człopie, w powiecie wałeckim, w województwie zachodniopomorskim. 
Historia.
Świątynia została wybudowana w stylu neogotyckim w latach 1934-1938, konsekrowana w dniu 23 października 1938 roku przez księdza prałata Franza Hartza z Piły. W ołtarzu głównym zostały złożone szczątki świętych męczenników Wenustusa i Konkordii. Budowla murowana, dwunawowa z wieżą. Wnętrze zostało urządzone w stylu tyrolskim.

</doc>
<doc id="2901705" url="https://pl.wikipedia.org/wiki?curid=2901705" title="Puchar Narodów Afryki 2015 (kwalifikacje)">
Puchar Narodów Afryki 2015 (kwalifikacje)

W eliminacjach do Pucharu Narodów Afryki 2015 wzięło udział 51 afrykańskich reprezentacji państwowych. W kwalifikacjach nie uczestniczyła reprezentacja Maroka, które pierwotnie miało być gospodarzem turnieju. Jednak w wyniku rezygnacji z organizowania turnieju zaledwie 3 miesiące przed jego rozpoczęciem reprezentacja Maroka została wykluczona z udziału w turnieju, a jej miejsce zajął nowy gospodarz turnieju reprezentacja Gwinei Równikowej, która w eliminacjach odpadła w drugiej rundzie eliminacyjnej po porażce w dwumeczu z Mauretanią.
Zasady.
Losowanie kwalifikacji miało odbyć się 10 marca 2013 roku w Casablance. Ale zostało przeniesione na 31 stycznia 2014 roku. Jednakże, w dniu 28 stycznia 2014 r. data losowania została po raz kolejny zmieniona i odbędzie się w dniu 27 kwietnia 2014 roku w Kairze, (z wyjątkiem pierwszej rundy, które odbyło się w dniu 21 lutego 2014 w Kairze).
Po spotkaniu Komitetu Wykonawczego CAF w dniu 24 stycznia 2014 r. zdecydowano, że eliminacje będą rozgrywane w formacie kilku wstępnych rund, oraz fazy grupowej, która będzie się składać z siedemu grup po cztery zespoły każda. Dwa najlepsze zespoły z każdej grupy, oraz najlepsza z trzecich miejsc zakwalifikuję się do finałów. To inny system eliminacji od pierwotnego projektu, który składał się z rundy eliminacyjnej, a następnie z fazy grupowej składającej się z dwunastu grup po cztery zespoły.
Najlepsze 21 zespoły w rankingu CAF automatycznie kwalifikują się do fazy grupowej. Siedem kolejnych uczestników w fazie grupowej ustali się po zakończeniu wstępnych rund.
Uczestnicy.
Lista reprezentacji biorąca udział w kwalifikacjach
W eliminacjach nie wzięły udziału reprezentacje i ,
Faza eliminacyjna.
W tej fazie eliminacji mecze będą rozgrywane systemem mecz i rewanż.
Pierwsza runda.
Losowanie pierwszej rundy odbyło się w Komitecie Wykonawczym CAF w dniu 21 lutego 2014 r. w Kairze. Cztery drużyny w rankingu 48-51 zagrały w tej rundzie. Zwycięzcy dwumeczu awansowali do drugiej rundy.
Druga runda.
Losowanie drugiej rundy odbyło się w dniu 27 kwietnia 2014 r. w Kairze. 26 drużyn w rankingu 22-47 i dwóch zwycięzców pierwszej rundy zagra w tej rundzie.
Trzecia runda.
Losowanie trzeciej rundy odbyło się w dniu 27 kwietnia 2014 r. w Kairze. 14 zwycięzców drugiej rundy zagra w tej rundzie.
Rwanda wygrała 2-2 w dwumeczu po rzutach karnych. Jednak w dniu 17 sierpnia 2014 roku CAF ogłosił, że Rwanda została zdyskwalifikowana za wprowadzenie na boisko Daddy’ego Biroriego, zawodnika który kilka lat wcześniej grał pod innym nazwiskiem "Etekiema Agiti Tady". Kongo automatycznie awansowało do dalszej fazy kwalifikacji.
Seszele zostały zmuszone do wycofania się z eliminacji, ponieważ administracja imigracyjna zabroniła wjazdu do kraju drużynie Sierra Leone z obawy na szalejącą w tym kraju epidemię gorączki krwotocznej Ebola. Tym samym Sierra Leone automatycznie awansowało do fazy grupowej eliminacji.
Faza grupowa.
Losowanie fazy grupowej odbyło się w dniu 27 kwietnia 2014 r. w Kairze. 21 drużyn w rankingu 1-21 i siedmiu zwycięzców trzeciej rundy zagra w tym etapie. 28 zespołów zostanie podzielonych na siedem grup po cztery reprezentacje w każdej. Każda grupa będzie rozgrywać mecze systemem mecz i rewanż oraz każdy z każdym. Zwycięzcy i wicemistrzowie z każdej grupy, a także najlepsza drużyna z trzecich miejsc kwalifikują się do finałów.
Grupa G.
Objaśnienia:
Strzelcy.
4 gole
3 gole
2 gole
1 gol
Samobójcze

</doc>
<doc id="2901708" url="https://pl.wikipedia.org/wiki?curid=2901708" title="Marek Ojrzanowski">
Marek Ojrzanowski

Marek Konrad Ojrzanowski (ur. 11 października 1951 w Wolborzu) – polski oficer dyplomowany wojsk rakietowych i artylerii, generał brygady Sił Zbrojnych Rzeczypospolitej Polskiej.
Wykształcenie.
W latach 1969–1973 studiował w Wyższej Szkole Oficerska Wojsk Rakietowych i Artylerii w Toruniu. Wiosną 1974 roku ukończył kurs przekwalifikowania na rakiety taktyczne. W maju 1984 roku ukończył kurs dowódców dywizjonów rakiet taktycznych, a w grudniu tego roku, w Leningradzie, kurs przeszkolenia rakiet taktycznych systemu „Toczka”.
W 1982 roku ukończył Akademię Sztabu Generalnego w Warszawie i uzyskał tytuł oficera dyplomowanego.
W 1992 roku zakwalifikowany został na kurs dowódców pułków. W 1998 w Akademii Obrony Narodowej ukończył kurs taktyczno-operacyjny integracji z NATO. Ukończył również specjalistyczne kursy za granicą. Były to: w 1997 kurs terminologii NATO w Brunsum, w 1999 specjalistyczny kurs języka angielskiego w Lackland Air Force Base, w 2004 kurs oficerów flagowych w Rzymie.
W latach 1999–2000 studiował w Akademii Wojennej Wojsk Lądowych Stanów Zjednoczonych w Carlisle.
W 2013 roku ukazała się książka autorstwa Marka Konrada Ojrzanowskiego "Baczność! Spocznij! Meandry i wyzwania. Wspomnienia i refleksje ze służby wojskowej 1969–2011".

</doc>
<doc id="2901713" url="https://pl.wikipedia.org/wiki?curid=2901713" title="Katja Riemann">
Katja Riemann

Katja Riemann (ur. 1 listopada 1963) – niemiecka aktorka filmowa i telewizyjna.
Nagrody.
Otrzymała Puchar Volpiego dla najlepszej aktorki na 60. MFF w Wenecji za rolę Leny Fischer w filmie "Rosenstraße" (2003) Margarethe von Trotty.

</doc>
<doc id="2901718" url="https://pl.wikipedia.org/wiki?curid=2901718" title="Gwendoline Porter">
Gwendoline Porter

Gwendoline Alice "Gwen" Porter (ur. 25 kwietnia 1902 w Ilford, 29 sierpnia 1993 w Battle) – angielska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Los Angeles (1932), brązowa medalistka olimpijska w biegu sztafetowym 4 x 100 metrów.

</doc>
<doc id="2901728" url="https://pl.wikipedia.org/wiki?curid=2901728" title="Wigunt Aleksander">
Wigunt Aleksander

Wigunt Aleksander (zm. 28 czerwca 1392) − książę kierniowski.
Był jednym z ośmiu synów wielkiego księcia litewskiego Olgierda i Julianny twerskiej. W 1385 poparł swego brata Jagiełłę w zawarciu unii w Krewie. Rok później ochrzcił się w obrządku łacińskim, przyjmując imię Aleksander, i ożenił w 1390 z księżniczką Jadwigą, córką Władysława Opolczyka. Wigunt wsparł Jagiełłę podczas konfliktu zbrojnego z Krzyżakami w 1388. Udzielił też wsparcia królowi polskiemu przeciwko Witoldowi w czasie litewskiej wojny domowej w latach 1389–1392. Spodziewano się, że zastąpi niepopularnego Skirgiełłę na stolcu wielkich książąt litewskich. Jagiełło uczynił go panem Kujaw. Gdy nagle zmarł, uważano, iż mógł być otruty przez Witolda lub Skirgiełłę. Został pochowany w katedrze w Wilnie, obok swojego brata Korygiełły.
Nie należy mylić Wigunta z jego przyrodnim bratem Andrzejem Olgierdowicem. Błąd ten wkradł się do historiografii dzięki "Rocznikom" Jana Długosza.

</doc>
<doc id="2901729" url="https://pl.wikipedia.org/wiki?curid=2901729" title="Dörfles">
Dörfles



</doc>
<doc id="2901730" url="https://pl.wikipedia.org/wiki?curid=2901730" title="Doerfles">
Doerfles



</doc>
<doc id="2901733" url="https://pl.wikipedia.org/wiki?curid=2901733" title="Esbach">
Esbach



</doc>
<doc id="2901737" url="https://pl.wikipedia.org/wiki?curid=2901737" title="Diecezja Villarrica">
Diecezja Villarrica

Diecezja Villarrica (łac. "Dioecesis Villaricensis") – diecezja Kościoła rzymskokatolickiego w Chile. Należy do metropolii Concepción. Została erygowana 5 stycznia 2002 roku w miejsce istniejącego od 1928 roku wikariatu apostolskiego "Araucanía", który z kolei został powołany z istniejącej od 1901 roku prefektury apostolskiej.
Ordynariusze.
Prefekci apostolscy
Wikariusze apostolscy Araucanía
Biskupi Villarrica

</doc>
<doc id="2901740" url="https://pl.wikipedia.org/wiki?curid=2901740" title="Galeria Sławy IIHF">
Galeria Sławy IIHF

Galeria Sławy IIHF (ang. "IIHF Hall of Fame") – międzynarodowa galeria sławy w hokeju na lodzie utworzona przez organizację IIHF.
Historia.
Została założona w 1997 roku podczas turnieju mistrzostw Świata celem upamiętnienia zasłużonych osobistości w hokeju na lodzie. Wyróżnienie jest przyznawane trzem kategoriom: zawodnikom, twórcom (ang. "Builder") i sędziom.
Galeria Sławy IIHF znajduje się na terenie siedziby Hockey Hall of Fame w Toronto (Kanada).
19 maja 2013 dokonano przyjęcia kolejnych sześciu osobistości, w tym jednej kobiety. Ówczesne grono skupiało 189 uhunorowanych z 22 państw. W maju 2014 zostało przyjętych sześć osobistości. W grudniu 2014 dokonano wyboru nowych sześciu uhonorowanych (wówczas liczba wszystkich wynosiła 200 z 22 państw), a ich oficjalne przyjęcie nastąpiło w maju 2015. W grudniu 2015 ogłoszono przyjęcie do galerii kolejnych sześciu uhonorowanych, których oficjalne przyjęcie do GS odbyło się 23 maja 2016. 21 maja 2017 do Galerii Sławy przyjęto kolejnych sześciu wyróżnionych. 1 grudnia 2017 przedstawiono następnych sześciu uhonorowanych, a ceremonia odbyła się 20 maja 2018. 26 maja 2019 zaprezentowano kolejnych sześć osób włączonych do Galerii Sławy (tym samym łączna liczba osiągnęła 224 uhonorowanych). 4 lutego 2020 zaanonsowano sześciu kolejnych wyróżnionych, którzy mieli być uroczyście przyjęci do Galerii Sławy IIHF podczas turnieju 2020, odwołanych potem z powodu pandemii COVID-19. Jedyną osobą przyjętą do Galerii w 2021 był odchodzący ze stanowiska prezydenta IIHF René Fasel (jednocześnie ogłoszono, że nominowano w roku 2020 zostaną oficjalnie przyjęci podczas turnieju MŚ 2022; ceremonia istotnie odbyła się 29 maja 2022 w Finlandii).
Wśród wyróżnionych został jeden Polak, Henryk Gruth.

</doc>
<doc id="2901742" url="https://pl.wikipedia.org/wiki?curid=2901742" title="Dōsetsu Tachibana">
Dōsetsu Tachibana

 – urodzony jako , znany także jako Akitsura Bekki oraz Dōsetsu Bekki, japoński samuraj służący rodzinie Ōtomo. Był ojcem Ginchiyo Tachibana oraz przybranym ojcem Muneshige Tachibana.
Życiorys.
Jako Akitsura Betsugi dowodził atakiem na zamek Tachibana należący do rodziny o tym samym imieniu, a po udanym oblężeniu przejął nie tylko fortecę, ale i imię klanowe, stając się Dōsetsu Tachibana. Uznawany za jednego z najmądrzejszych i najzdolniejszych podwładnych rodziny Ōtomo, pamiętany między innymi za rozsyłanie do innych samurajów listów potępiających rozwój chrześcijaństwa na Kiusiu. Znany z brania udziału w 37 bitwach z paraliżem połowy górnej części ciała, dzięki czemu zyskał przydomek Oni Dōsetsu (Demon Dōsetsu). Gdy był jeszcze młody, podczas burzy schronił się pod drzewem, kiedy nagle został trafiony piorunem. Jednakże szybkie machnięcie jego słynnym mieczem Chidori (Tysiąc Ptaków) uchroniła go przed pewną śmiercią. Po tym zdarzeniu Tachibana zmienił imię miecza na . Zginął w wieku 72 lat podczas szturmu na zamek Neko’o w 1585 roku.
Pozostawił po sobie dwójkę niesłychanie uzdolnionych dzieci – córkę Ginchiyo Tachibanę oraz syna Muneshige Tachibanę (bądź Muneshige Yoshihiro), adoptowanego przez Dōsetsu po heroicznej śmierci znakomitego generała służącego klanowi Ōtomo, Shigetane Yoshihiro, znanego również jako Shioun Takahashi.
W kulturze popularnej.
Dōsetsu Tachibana występuje jako postać w grach z serii "Samurai Warriors", a także jest jednym z najlepszych dostępnych oficerów w serii strategii "Nobunaga's Ambition". Obie serie wydawane są przez firmę Koei.

</doc>
<doc id="2901743" url="https://pl.wikipedia.org/wiki?curid=2901743" title="Loose (album B’z)">
Loose (album B’z)

LOOSE – ósmy album studyjny japońskiego zespołu B’z, wydany 22 listopada 1995 roku. Osiągnął 1 pozycję w rankingu Oricon i pozostał na liście przez 32 tygodnie, sprzedał się w nakładzie egzemplarzy. Album zdobył status potrójnej płyty Milion oraz nagrodę „Grand Prix Album” podczas rozdania 10th Japan Gold Disc Award.

</doc>
<doc id="2901744" url="https://pl.wikipedia.org/wiki?curid=2901744" title="Diecezja Linares">
Diecezja Linares

Diecezja Linares (łac. "Dioecesis Linarensis") – diecezja Kościoła rzymskokatolickiego w Chile. Należy do metropolii Santiago de Chile. Została erygowana 18 października 1925 roku.

</doc>
<doc id="2901747" url="https://pl.wikipedia.org/wiki?curid=2901747" title="Diecezja San Bernardo">
Diecezja San Bernardo

Diecezja San Bernardo (łac. "Dioecesis Sancti Bernardi") – diecezja Kościoła rzymskokatolickiego w Chile. Należy do metropolii Santiago de Chile. Została erygowana 13 lipca 1987 roku.

</doc>
<doc id="2901756" url="https://pl.wikipedia.org/wiki?curid=2901756" title="Diecezja San Felipe">
Diecezja San Felipe

Diecezja San Felipe (łac. "Dioecesis Sancti Philippi") – diecezja Kościoła rzymskokatolickiego w Chile. Należy do metropolii Santiago de Chile. Została erygowana 18 października 1925 roku.

</doc>
<doc id="2901761" url="https://pl.wikipedia.org/wiki?curid=2901761" title="Literatura bizantyńska">
Literatura bizantyńska

Literatura bizantyńska – literatura Wschodniego Cesarstwa Rzymskiego (Bizantyńskiego). Za jej początek najczęściej uważa się rok 330 (założenie Konstantynopola), 395 (podział Cesarstwa na Wschodnie i Zachodnie) lub 527 (datę wstąpienia na tron cesarza Justyniana I), za koniec – rok 1453. Literatura bizantyńska stanowi integralną część literatury greckiej. Jej przedstawiciele twórczo rozwijali klasyczne gatunki literackie dostosowując je do potrzeb i wymagań swoich czytelników. Przez cały okres jej istnienia znakomicie rozwijała się twórczość teologiczna. Pisarze historyczni stworzyli odrębny rodzaj kroniki historycznej, szeroko potem upowszechnionej w całej Europie. Twórczym wkładem Bizantyńczyków w literaturę europejską była też ich twórczość hagiograficzna. Przez kilka stuleci znakomicie rozwijała się hymniczna poezja religijna, a równolegle do niej poezja dworska. Literatura bizantyńska ma też niemałe osiągnięcia w epigramacie, romansie poetyckim i poezji ludowej: żebraczej, zwierzęcej, satyrze. Na osobną uwagę zasługuje twórczość bizantyńskich polihistorów obejmująca filozofię, filologię, matematykę, astronomię i geografię. Literatura bizantyńska po okresie wielkiego rozkwitu w VI wieku, ponownie osiągnęła świetność za panowania dynastii macedońskiej (867–1057), a następnie za Komnenów (1081–1185) i Paleologów (1259–1453).
Chronologia.
Literatura bizantyńska stanowi integralną część literatury greckiej. Jest spadkobierczynią i kontynuatorką literatury hellenistyczno-rzymskiej. W zmienionych warunkach historycznych wykształciła jednak odmienne wartości estetyczne, poznawcze i emocjonalne, odpowiadające potrzebom wielonarodowego społeczeństwa bizantyńskiego, żyjącego w rzymskim co do struktury państwie, w wierze chrześcijańskiej, greckiej tradycji kulturalnej, otwartej na wpływy orientalne. Ze względu na ciągłość kulturową trudno jest wskazać na konkretną datę początkową literatury bizantyńskiej. Historycy w zależności od zapatrywań wskazują na pierwszy podział Cesarstwa (293), założenie Bizancjum (330), drugi podział Cesarstwa (395), upadek Cesarstwa na Zachodzie (476), wstąpienie na tron cesarza Justyniana (527), zamknięcie Akademii Platońskiej (529) lub (najbardziej skrajni) wstąpienie na tron pierwszego cesarza z dynastii izauryjskiej (717), kiedy ostatecznie wykształciła się dojrzała formacja społeczno-polityczna Cesarstwa. Filolog niemiecki Karl Krumbacher za początek literatury bizantyńskiej uważa schyłek IV wieku, choć jej wykład rozpoczyna od roku 527. Polski bizantynolog Jan Sajdak za początek literatury bizantyńskiej uznał rok 529. Tadeusz Sinko twórczość greckojęzyczną V i VI wieku uznaje jeszcze za literaturę starogrecką.
Ustalenie daty końcowej nie nastręcza takich trudności. Zdobycie Konstantynopola przez Turków w 1453 roku i upadek Cesarstwa Bizantyńskiego wyznaczają wyraźny kres politycznej, ekonomicznej i kulturalnej samodzielności Bizantyńczyków. Literatura greckojęzyczna przetrwała ten upadek. Kontynuując i rozwijając dotychczasowe wzory, żyła nadal na terenach byłego Cesarstwa i w diasporze, ale już jako literatura nowogrecka.
Charakterystyka.
Literatura bizantyńska jako kontynuatorka literatury greckiej poprzedniej epoki była spadkobierczynią wszystkich jej gatunków literackich, które w zależności od potrzeb kontynuowała lub zarzuciła. Twórcy bizantyńscy, stosownie do swoich potrzeb, twórczo te gatunki rozwijali nadając im własne cechy charakterystyczne. Szeroko rozwinęła się zwłaszcza twórczość teologiczna kontynuująca dzieło pisarzy końca starożytności: Bazylego Wielkiego, Grzegorza z Nyssy, Grzegorza z Nazjanzu, czytana zarówno na Wschodzie jak i na Zachodzie. Wyżsi urzędnicy dworscy stworzyli nowy, spokrewniony z historiografią gatunek kronikarstwa. Dawne diatryby filozoficzne wskazały formę dla homiletyki chrześcijańskiej. Z biografii filozofów perypatetyckich wyrósł nowy rodzaj literacki – hagiografia, czyli żywoty świętych. Hymny neoplatoników przekształciły się w przepiękne hymny chrześcijańskie szczyty kunsztu poetyckiego osiągając w twórczości Romana Pieśniarza.
Cechą charakterystyczną literatury bizantyńskiej jest korzystanie z ustalonych schematów. Twórcy, głęboko wrośnięci w kulturę grecką, świadomie nie sięgali po nowe rozwiązania, a jedynie zmieniali ujęcie klasycznego wzorca dostosowując go do potrzeb i oczekiwań czytelników. Istotny wpływ na kształt życia literackiego miała też pozycja cesarza w państwie. Cesarz-autokrator wyznaczał nie tylko kierunki polityki, ale też rozwój teologii, inicjował twórczość literacką i naukową nadając kulturalny ton życiu w stolicy i na prowincji.
Na ostateczny kształt literatury bizantyńskiej wpłynęły cztery różne elementy kulturalne: grecki, chrześcijański, rzymski i orientalny. Na ogół wyróżnia się w niej pięć głównych rodzajów twórczości: historyczną i annalistyczną, encyklopedyczną (za największych encyklopedystów bizantyńskich uważani są patriarcha Focjusz i Michał Psellos), eseistyczną, kościelną i teologiczną oraz poetycką. W spuściźnie literackiej Bizancjum dominuje tematyka religijna: należą do niej w głównej mierze traktaty i rozprawy teologiczne, komentarze i glosy do Pisma Świętego, homiletyka i poezja religijna. Spośród ok. 2–3 tys. zachowanych do dzisiaj tomów literatury bizantyńskiej, tylko 330 zawiera poezję świeckie, teksty historyczne, naukowe i pseudo-naukowe.
Język.
Literatura bizantyńska powstawała w języku średniogreckim wywodzącym się z koine hellenistycznej. Bizantyńska greka mówiona rozwijała się nieprzerwanie od 330 roku. Pod wpływem Syryjczyków, Egipcjan, Armeńczyków czy Żydów i innych narodów niegreckich następowały znaczące zmiany w jej fleksji, fonetyce, słownictwie i składni. Od VII wieku język ten zaczął ulegać zróżnicowaniu na odmiany lokalne: bałkańską, syryjską, egipską, południowoitalską, sycylijską i wyspiarską. Z odmian tych wywodzą się dzisiejsze dialekty nowogreckie. Językiem tym, mimo że był potocznym językiem wszystkich warstw społecznych, rzadko posługiwali się pisarze bizantyńscy. Początkowo nie miał nawet własnej nazwy. Z czasem zaczęto go pogardliwie nazywać językiem ludu – demotykiem ("dimotiki glòssa").
Językiem pisarzy była zasadniczo koine literacka ("elliniki glòssa") spadkobierczyni języka klasycznego (dialektu attyckiego), wypracowana przez pokolenia pisarzy okresu klasycznego i hellenistycznego. Attycyści bizantyńscy zapatrzeni w najwspanialszy okres rozwoju literatury greckiej ugruntowali ją w poezji i w prozie, w twórczości naukowej i teologicznej. Uznana za język państwowy, zaakceptowany przez dwór cesarski i Kościół, stała się językiem warstw wykształconych, którego można się nauczyć jedynie w szkole. Jednocześnie uporczywe trzymanie się starych norm językowych zatrzymało rozwój koine literackiej czyniąc z niej język sztuczny.
W XII wieku patriarcha Mikołaj Muzalon kazał spalić przedstawiony mu "Żywot świętej Paraskewy" napisany w demotyku i polecił diakonowi Bazylikowi napisanie życiorysu jeszcze raz w „języku greckim”. Demotykiem pisali początkowo nieliczni autorzy, którzy dążyli do tego, by ze swymi utworami dotrzeć do jak najszerszych kręgów czytelników: historycy Piotr Patrycjusz, Jan Lydos, autorzy popularnych kronik Jan Malalas czy Teofan Wyznawca i niektórzy hagiografowie jak Leoncjusz z Neapolis. Od XI wieku demotyk coraz częściej zaczął pojawiać się w poezji dzięki upowszechnieniu wiersza politycznego. Używali go między innymi: Michał Psellos, Konstantyn Manasses, Jan Tzetzes, Teodor Prodrom, Manuel Holobol oraz autorzy romansów i utworów ludowych.
Periodyzacja.
W literaturze przedmiotu istnieje kilka kryteriów periodyzacji literatury bizantyńskiej. Podział wedle gatunków literackich pozwala na ukazanie wewnętrznej ewolucji gatunków literackich. Podział według kryterium językowego na utwory pisane w języku klasycznym i demotyku daje się zastosować przede wszystkim do poezji, która od XII wieku coraz częściej była tworzona w języku ludowym. Istnieje również, występujący w starszych opracowaniach podział oparty na kryterium kulturalnym, jako cezurę wyznaczający na przykład datę założenia uniwersytetu w Konstantynopolu (863). Najpowszechniej stosowana periodyzacja opiera się na kryterium historycznym i zakłada istnienie sześciu okresów rozwoju literatury bizantyńskiej.
Okres I 527–610 roku.
Obejmuje okres przejściowy od kultury hellenistycznej do wczesnobizantyńskiej. Charakterystyczne dla tego okresu są gwałtowne spory chrystologiczne, ścieranie się tradycji pogańskiej z chrześcijańską i pojawienie się wpływów orientalnych.
W okresie tym znakomicie rozwijała się historiografia, której najwybitniejszym przedstawicielem był Prokopiusz z Cezarei. Oprócz niego warto wymienić Agatiasza Scholastyka, Menandra Protektora, a z historyków Kościoła Ewagriusza Scholastyka. Jan Malalas stworzył wówczas pierwszą kronikę bizantyńską, a Cyryl ze Scytopolis i Jan Moschos zbiory hagiograficzne. Działali tacy wybitni teologowie jak: Efrem Syryjczyk, Jan Klimak i Doroteusz z Gazy. Najsłynniejszym filozofem bizantyńskim tej epoki był Pseudo-Dionizy Areopagita. W VI wieku tworzył też jeden z najsłynniejszych poetów bizantyńskich Roman Pieśniarz, znakomicie rozwijała się też twórczość epigramatyczna.
Okres II 610–717.
Obejmuje lata panowania dynastii heraklijskiej od Herakliusza do Teodozjusza III, okres anarchii i rewolt wojskowych, walki o przetrwanie Cesarstwa i jego odrodzenie. W literaturze charakteryzuje się rozkwitem twórczości monoteletów i pojawieniem się poezji świeckiej.
Najwybitniejszym pisarzem bizantyńskim tego okresu był teolog Maksym Wyznawca. Tworzył wówczas również teolog, hagiograf i poeta Sofroniusz, patriarcha Jerozolimy. Mistrzem nowego gatunku poetyckiego – kanonu – okazał się Andrzej z Krety. Poezję świecką do szczytu rozwoju doprowadził Jerzy Pizydes. W I połowie VII wieku pisał też ostatni na dłuższy czas historyk bizantyński Teofilakt Symokatta.
Okres III 717–867.
Przypada na panowanie dynastii izauryjskiej, Niceforów i amoryjskiej od wstąpienia na tron Leona III Izauryjczyka do śmierci Michała III Metystesa. Jest okresem walki ikonoklastów z ikonodulami i osłabienia państwa. W literaturze czasem rozwoju historiografii, literatury teologicznej i epigramu.
Okres sporów religijnych zaowocował znakomitą twórczością teologiczną Germana z Konstantynopola, Jana Damasceńskiego, Teodora Studyty i patriarchy Focjusza. Focjusz zasłynął również jako filolog i poeta. Do odrodzenia epigramu bizantyńskiego przyczynił się w tym czasie swą twórczością Teodor Studyta. W IX wieku tworzyła też jedyna znana poetka bizantyńska Kasja. Na polu historiografii zaznaczyli swą obecność kronikarze: Jerzy Synkelos, Teofan Wyznawca i Nicefor Patriarcha.
Okres IV 867–1081.
Jest to okres panowania dynastii macedońskiej i Dukasów od objęcia władzy przez Bazylego I Macedończyka aż po panowanie Nicefora III Botaniatesa. Obejmuje apogeum Cesarstwa Bizantyńskiego, okres podbojów i rozkwitu kulturalnego, a następnie stopniowego rozkładu systemu państwowego za rządów administracji urzędniczej. Na polu literatury charakteryzuje się nawrotem do studiów klasycznych i wspaniałym rozkwitem twórczości literackiej.
Wielkimi indywidualnościami tego okresu byli dwaj wybitni polihistorzy: cesarz Konstantyn VII Porfirogeneta: historyk i encyklopedysta i Michał Psellos: historyk, filozof, filolog, teolog i poeta. Twórczość historyczną rozwijali poza tym: Leon Diakon, Jan Skylitzes, Jerzy Kedren. Działał też wtedy najwybitniejszy hagiograf bizantyński Szymon Logoteta. Z poetów na uwagę zasługuje oprócz Michała Psellosa, Jan Geometra. Dalszy rozwój przeżywała twórczość epigramatyczna, powstał też pierwszy epos bizantyński "Bazyli Digenis Akritas". Z innych twórców warto wspomnieć filozofa Jana Italosa i teologa patriarchę Michała Cerulariusza.
Okres V 1081–1204.
Jest okresem panowania Komnenów i Angelosów poczynając od Aleksego I Komnena, a kończąc na Aleksym V Murzuflosie. W okresie tym nastąpiła odbudowa potęgi Cesarstwa pod panowaniem arystokracji wojskowej, a potem jej stopniowy upadek zakończony zdobyciem Konstantynopola przez krzyżowców. Kontakty z Łacinnikami przyniosły wzrost wpływów kultury zachodniej. Na lata panowania Komnenów przypada drugi renesans literatury bizantyńskiej po jej upadku w epoce Dukasów.
Najwybitniejszym historykiem tego okresu była córka cesarska Anna Komnena. Historią zajmowali się również Nicefor Bryenniusz, Jan Kinnam oraz kronikarze Jan Zoanras, Konstantyn Manasses i Michał Glykas. Twórczość teologiczną rozwijali Teofilakt z Ochrydy, Eutymiusz Zygaben i Eustacjusz z Tesaloniki, nie tylko teolog, ale również filolog i poeta. Okres rozkwitu przeżywała poezja świecka, której najwybitniejszym przedstawicielem był Teodor Prodrom. Nowym i niezwykle prężnym gatunkiem literackim okazał się romans. Warto również wspomnieć o filologach: Michale Italikosie i Janie Tzetzesie.
Okres VI 1204–1453.
Obejmuje odrodzenie Cesarstwa Bizantyńskiego w Azji przez władców z dynastii Laskarysów, odzyskanie Konstantynopola przez Paleologów i stopniowy upadek państwa zakończony zdobyciem Konstantynopola przez Turków w 1453 roku. Pomimo postępującej słabości okres ten jest uważany za trzeci renesans literatury bizantyńskiej.

</doc>
<doc id="2901762" url="https://pl.wikipedia.org/wiki?curid=2901762" title="Diecezja Valparaíso">
Diecezja Valparaíso

Diecezja Valparaíso (łac. "Dioecesis Vallis Paradisi") – diecezja Kościoła rzymskokatolickiego w Chile. Należy do metropolii Santiago de Chile. Została erygowana 18 października 1925 roku na miejsce istniejącej od 1872 roku misji "sui iuris".
Ordynariusze.
Administratorzy apostolscy Valparaíso
Biskupi Valparaíso

</doc>
<doc id="2901768" url="https://pl.wikipedia.org/wiki?curid=2901768" title="Ebersdorf b.Coburg">
Ebersdorf b.Coburg



</doc>
<doc id="2901769" url="https://pl.wikipedia.org/wiki?curid=2901769" title="Ford EcoSport">
Ford EcoSport

Ford EcoSport – samochód osobowy typu SUV klasy miejskiej produkowany pod amerykańską marką Ford w latach 2003 – 2022.
Pierwsza generacja.
Ford EcoSport I został zaprezentowany po raz pierwszy w 2003 roku.
Auto zostało przeznaczone wyłączie na rynki Ameryki Południowej oraz Środkowej przez lokalny oddział Forda w Brazylii. EcoSport pierwszej generacji został zaprojektowany na bazie europejskiego Forda Fusion, z którym dzieli między innymi płytę podłogową B3, część karoserii, deskę rozdzielczą oraz silnik wysokopreżny 1.4 TDCi. Samochód charakteryzował się kanciastymi proporcjami nadwozia, a także kołem zapasowym umieszczonympod osłoną na klapie bagażnika.
Lifting.
W 2007 roku model przeszedł facelifting. Zmienione zostało wnętrze, a także przód i tył samochodu. Największą zmianą był nowy kształt reflektorów, które wzorem lokalnej odmiany modelu Fiesta stały się większe i rozleglejsze.
Druga generacja.
Ford EcoSport II został zaprezentowany po raz pierwszy w 2012 roku.
Samochód powstał w oparciu o nową strategię zwaną "One Ford" z przełomu pierwszej i drugiej dekady XXI wieku, która miała celu uniwersalizację gamy modelowej amerykańskiego producenta z myślą o modelach dostosowanych do globalnych klientów.
W ten sposób, druga generacja EcoSporta stała się modelem globalnym, odtwarzając jednakże koncepcję poprzednika - wysoko zawieszonego, wąskiego miejskiego crossovera z charakterystyczną klapą bagażnika przyozdobioną kołem zapasowym. Projekt deski rozdzielczej upodobniono z kolei do miejskiego hatchbacka Fiesta.
Płyta podłogowa Forda EcoSport drugiej generacji pochodzi od Forda Fiesty. W europejskiej ofercie znalazł się m.in. silnik wysokoprężny o pojemności 1.5 l i mocy 90 KM, a także benzynowe, wolnossący o pojemności 1,5 l generujący moc 110 KM i turbodoładowany trzycylindrowy silnik EcoBoost o pojemności 1.0 l i mocy 125 KM - zwycięzcą konkursu „International Engine of the Year”.
Lifting.
We wrześniu 2017 roku Ford EcoSport II przeszedł gruntowną modernizację, w ramach których miejski crossover zyskał nowy przód z sześciokątnym, dużym wlotem powietrza, a także pozbawioną koła zapasowego klapą bagażnika. Pojazd zyskał także nowy projekt deski rozdzielczej upodobniony do m.in. równolegle debiutującej miejskiej Fiesty nowej generacji, z centralnie umieszczonym 8-calowym ekranem systemu multimedialnego.
Sprzedaż.
Ford EcoSport drugiej generacji powstał jako model globalny, który w szczytowym momencie oferowany był on w ponad 100 różnych krajach świata. W pierwszej kolejności zadebiutował on w Indiach w styczniu 2012 roku, następnie w Brazylii w sierpniu tego samego roku, a europejską wersję produkcyjną zaprezentowano po raz pierwszy podczas targów motoryzacyjnych w Paryżu w 2012 roku. Samochód docelowo miał zastąpić przestarzałego minivana Fusion
W 2013 roku EcoSport II trafił do sprzedaży także w Australii, RPA, Chinach czy Azji Wschodniej. W grudniu 2014 roku zasięg rynkowy Forda EcoSporta poszerzono o Rosję wraz z lokalną produkcją, z kolei ostatnim dużym rynkiem, gdzie samochód wzbogacił ofertę, były Stany Zjednoczone i Kanada w listopadzie 2016 roku.
Przy okazji liftingu z 2017 roku, rozpoczęto produkcję pojazdu także w rumuńskim mieście Krajowa, skąd samochód trafił do salonów sprzedaży w Europie od końca 2017 roku. Zmodernizowany EcoSport zastąpił jednocześnie w europejskiej gamie miejsce miejskiego minivana B-Max. 
W drugiej połowie drugiej dekady XXI wieku, rozpoczęła się fala wycofywania EcoSporta z wielu globalnych rynków w związku z nową polityką oszczędnościową Forda. W 2018 roku zakończono produkcję i sprzedaż w Tajlandii, w 2019 w Rosji, za to w 2020 roku Ford EcoSport zniknął z oferty w Australii i Nowej Zelandii na rzecz nowocześniejszego modelu Puma. W 2021 roku Ford EcoSport II zniknął z oferty i produkcji w Chinach i Brazylii - rynku, dla którego pierwotnie powstała koncepcja tego pojazdu. Na 2022 rok z kolei wyznaczono koniec produkcji i sprzedaży w Indiach, a także wycofanie z rynku Ameryki Północnej. Ostatnim rynkiem, gdzie EcoSport pozostał w sprzedaży, pozostała Europa, gdzie produkcja w rumuńskich zakładach wygaszona została do końca 2022 roku.

</doc>
<doc id="2901772" url="https://pl.wikipedia.org/wiki?curid=2901772" title="Archidiecezja Santiago de Chile">
Archidiecezja Santiago de Chile

Archidiecezja Santiago de Chile (łac. "Archidioecesis Sancti Iacobi in Chile") – archidiecezja Kościoła rzymskokatolickiego w Chile. Została erygowana w 1561 jako diecezja, zaś w 1840 została podniesiona do rangi archidiecezji.

</doc>
<doc id="2901784" url="https://pl.wikipedia.org/wiki?curid=2901784" title="Biskupi Santiago de Chile">
Biskupi Santiago de Chile

Biskupi Santiago de Chile – ordynariusze rzymskokatolickiej archidiecezji Santiago de Chile, rezydujący w Santiago. W 1840 diecezja Santiago de Chile została podniesiona do rangi archidiecezji i od tamtego czasu godność tą sprawują arcybiskupi.

</doc>
<doc id="2901786" url="https://pl.wikipedia.org/wiki?curid=2901786" title="Igors Kozlovs">
Igors Kozlovs

Igors Kozlovs (ur. 26 czerwca 1987 w Rydze) − łotewski piłkarz grający na pozycji pomocnika. Jest wychowankiem Skonto Ryga, z którego przeszedł na zasadzie wypożyczenia do JFK Olimps. W latach 2010−2013 reprezentował barwy litewskiego FK Szawle. Obecnie występuje w Ekranasie Poniewież.

</doc>
<doc id="2901788" url="https://pl.wikipedia.org/wiki?curid=2901788" title="Orest Chwolson">
Orest Chwolson



</doc>
<doc id="2901792" url="https://pl.wikipedia.org/wiki?curid=2901792" title="Daejeon Korea Hydro &amp; Nuclear Power FC">
Daejeon Korea Hydro &amp; Nuclear Power FC



</doc>
<doc id="2901795" url="https://pl.wikipedia.org/wiki?curid=2901795" title="Rezerwat przyrody Biela">
Rezerwat przyrody Biela



</doc>
<doc id="2901797" url="https://pl.wikipedia.org/wiki?curid=2901797" title="Pięść wojownika">
Pięść wojownika

Pięść wojownika (ang. "Fist of the Warrior", dawniej znany jako "Lesser of Three Evils") – amerykański film sensacyjny z 2009 roku oparty na scenariuszu i reżyserii Wayne'a A. Kennedy'ego. Wyprodukowany przez Lionsgate.
Opis fabuły.
Płatny zabójca Lee Choe (Ho-Sung Pak) pracuje na zlecenie gangstera, Johna Lowe. Gdy zakochuje się w Sarah, postanawia wówczas zmienić swoje życie. Szef chce się go pozbyć. Grupa zabójców napada na zakochanych. Sarah ginie. Odtąd celem Lee staje się zemsta na Johnie.
Obsada.
i inni.

</doc>
<doc id="2901799" url="https://pl.wikipedia.org/wiki?curid=2901799" title="Meder">
Meder



</doc>
<doc id="2901803" url="https://pl.wikipedia.org/wiki?curid=2901803" title="Dosetsu Tachibana">
Dosetsu Tachibana



</doc>
<doc id="2901811" url="https://pl.wikipedia.org/wiki?curid=2901811" title="Chevrolet Corvette C6">
Chevrolet Corvette C6



</doc>
<doc id="2901813" url="https://pl.wikipedia.org/wiki?curid=2901813" title="Klwaty-Ludwików">
Klwaty-Ludwików

Klwaty-Ludwików – kolonia w Polsce położona w województwie mazowieckim, w powiecie radomskim, w gminie Jedlińsk.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Bartłomieja we Wsoli.

</doc>
<doc id="2901818" url="https://pl.wikipedia.org/wiki?curid=2901818" title="Demokratyczna Armia Krajowa">
Demokratyczna Armia Krajowa

Demokratyczna Armia Krajowa (w skrócie DAK) – konspiracyjna antykomunistyczna organizacja młodzieżowa, działająca w latach 1949-1950 w Strzyżowie nad Wisłokiem i Rudzie Śląskiej. Celem organizacji była walka z narzuconym siłą ustrojem. Demokratyczna Armia Krajowa została założona 1 września 1949 roku w Gbiskach k. Strzyżowa przez Eugeniusza Szczepankiewicza, Tadeusza Nowaka, Kazimierza Łyszczarza, Jerzego Żeglina i Jana Prokopowicza.
Rozbita w 1950 r. przez Urząd Bezpieczeństwa, po dekonspiracji spowodowanej zdradą jednego z członków. 33 spośród 40 aktywnych członków organizacji zostało aresztowanych i skazanych na kary od 1 do 10 lat więzienia oraz przepadek mienia. Represjonowane były również rodziny członków, szczególnie tych, którzy uniknęli aresztowania i pozostali w ukryciu do roku 1955.
Losy organizacji zostały opisane w wydanej w 1999 r. w Rzeszowie książce "Młodość zdeptana lecz nieujarzmiona" Jana Prokopowicza.
Założenie DAK.
Demokratyczna Armia Krajowa została założona 1 września 1949 r. na granicy wsi Godowa i Brzeżanka w powiecie strzyżowskim. W szerszym kontekście powołanie organizacji stanowiło odpowiedź lokalnej grupy młodzieży na ustanowioną w wyniku konferencji w Jałcie i Poczdamie sowiecką dominację w Polsce i Europie Środkowo-Wschodniej, zaś bezpośrednimi przyczynami jej powstania były: 1) nasilające się wraz z początkiem 1947 r. w kontrolowanej przez komunistów prasie ataki na Związek Harcerstwa Polskiego; 2) polityka władz komunistycznych prowadzona w stosunku do polskiej wsi. W spotkaniu założycielskim, będącym zarazem pierwszym protokołowanym spotkaniem organizacji, udział wzięło pięciu członków sformowanego w późniejszym okresie zarządu organizacji, tj.: 1) Eugeniusz Szczepankiewicz; 2) Tadeusz Nowak; 3) Jan Prokopowicz; 4) Jerzy Żeglin; 5) Kazimierz Łyszczarz. Inauguracji działalności DAKu towarzyszyło przyjęcie opracowanego przez Eugeniusza Szczepankiewicza wstępnego programu, określającego założenia oraz ramy działalności organizacji, a także obranie przez członków organizacji pseudonimów.

</doc>
<doc id="2901823" url="https://pl.wikipedia.org/wiki?curid=2901823" title="Trofeum Italo-Polski">
Trofeum Italo-Polski

Trofeum Italo-Polski (wł. "Trofeo Italo-Polacco") – międzynarodowy towarzyski klubowy turniej piłkarski rozgrywany 12 sierpnia 1993 na stadionie Wojska Polskiego w Warszawie. 
W turnieju występowały dwie drużyny - jedna z Polski, a druga z Włoch. Rozgrywano jeden mecz. W przypadku remisu przeprowadzana była seria rzutów karnych.

</doc>
<doc id="2901830" url="https://pl.wikipedia.org/wiki?curid=2901830" title="Gzowskie Budy">
Gzowskie Budy

Gzowskie Budy – wieś w Polsce położona w województwie mazowieckim, w powiecie radomskim, w gminie Jedlnia-Letnisko.
W latach 1945–1975 miejscowość administracyjnie należała do województwa kieleckiego, następnie W latach 1975–1998 do województwa radomskiego.

</doc>
<doc id="2901832" url="https://pl.wikipedia.org/wiki?curid=2901832" title="Weidhausen b.Coburg">
Weidhausen b.Coburg



</doc>
<doc id="2901833" url="https://pl.wikipedia.org/wiki?curid=2901833" title="Weidhausen">
Weidhausen



</doc>
<doc id="2901840" url="https://pl.wikipedia.org/wiki?curid=2901840" title="Gromada Gaj">
Gromada Gaj

"także:"

</doc>
<doc id="2901845" url="https://pl.wikipedia.org/wiki?curid=2901845" title="Ingvar Wixell">
Ingvar Wixell

Karl Gustaf "Ingvar" Wixell, (ur. 7 maja 1931 w Luleå, zm. 8 października 2011 w Malmö) – szwedzki śpiewak operowy, baryton i aktor teatralny.
Zadebiutował w 1955 roku w roli Papagena w "Czarodziejskim flecie" Mozarta, wystawionym przez Królewską Operę Szwedzką (Kungliga Operan) w Sztokholmie, w której występował do 1967 roku. Przez 30 lat pracował w Deutsche Oper. W 1980 roku wstąpił do Królewskiej Akademii Muzycznej.
W 1965 roku reprezentował Szwecję w Konkursie Piosenki Eurowizji 1965, gdzie zaśpiewał utwór "Annorstades Vals" w języku angielskim i szwedzkim. Utwór zajął 10. miejsce. Ze względu na kontrowersje związane z zaśpiewaniem w finale utworu po angielsku, zostały zmienione zasady, w których zabroniono w kolejnych edycjach śpiewania piosenek w innych językach niż w narodowym.
Życie prywatne.
Ingvar Wixell miał dwie córki – Marit i Jette.

</doc>
<doc id="2901847" url="https://pl.wikipedia.org/wiki?curid=2901847" title="Callenberger Forst-West">
Callenberger Forst-West

Callenberger Forst-West – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górna Frankonia, w regionie Oberfranken-West, w powiecie Coburg. Obszar jest niezamieszkany.

</doc>
<doc id="2901851" url="https://pl.wikipedia.org/wiki?curid=2901851" title="Gellnhausen">
Gellnhausen

Gellnhausen – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górna Frankonia, w regionie Oberfranken-West, w powiecie Coburg. Obszar jest niezamieszkany.

</doc>
<doc id="2901852" url="https://pl.wikipedia.org/wiki?curid=2901852" title="Piątek (gromada)">
Piątek (gromada)

Piątek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Piątek siedzibą GRN w Piątku utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Piątek, Krzyszkowice, Krzyszkowice-Pokrzywnica i Łęka-Bielice, ponadto wieś Sułkowice cz. I i parcelacja Sułkowice z dotychczasowej gromady Sułkowice, kolonia Orenice z dotychczasowej gromady Orenice oraz wieś Piekary i parcelacja Piekary z dotychczasowej gromady Piekary-Michałówka ze zniesionej gminy Piątek w tymże powiecie. Dla gromady ustalono 27 członków gromadzkiej rady narodowej.
1 stycznia 1959 do gromady Piątek przyłączono obszar zniesionej gromady Janków w powiecie łęczyckim oraz przysiółek Oreniczki z gromady Oszkowice w powiecie łowickim.
31 grudnia 1959 do gromady Piątek przyłączono kolonię i parcelę Witów, wieś Gatka, kolonię Rudno, wieś Konarzew, kolonię Konarzew-Podgórzyce, kolonię Piaski Stare, wieś Piaski-Leżajna, wieś Sułkowice II, kolonię Niedziałki oraz wieś i parcelę Jasionna ze zniesionej gromady Witów w powiecie łęczyckim, a także kolonie Stefanów Orenicki i Orenice-Oreniczki z gromady Oszkowice w powiecie łowickim (woj. łódzkie).
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łęczyckim reaktywowano gminę Piątek.

</doc>
<doc id="2901855" url="https://pl.wikipedia.org/wiki?curid=2901855" title="Witonia (gromada)">
Witonia (gromada)

Witonia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Witonia siedzibą GRN w Witoni utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Anusin, Gledzianów, Oraczew, Romartów i Witonia oraz wieś Józefów z dotychczasowej gromady Nędzerzew ze zniesionej gminy Witonia w tymże powiecie. Dla gromady ustalono 22 członków gromadzkiej rady narodowej.
1 stycznia 1959 do gromady Witonia przyłączono obszar zniesionej gromady Węglewice.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łęczyckim reaktywowano gminę Witonia.

</doc>
<doc id="2901856" url="https://pl.wikipedia.org/wiki?curid=2901856" title="Köllnholz">
Köllnholz

Köllnholz – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górna Frankonia, w regionie Oberfranken-West, w powiecie Coburg. Obszar jest niezamieszkany.

</doc>
<doc id="2901858" url="https://pl.wikipedia.org/wiki?curid=2901858" title="Koellnholz">
Koellnholz



</doc>
<doc id="2901860" url="https://pl.wikipedia.org/wiki?curid=2901860" title="Parzęczew (gromada)">
Parzęczew (gromada)

Parzęczew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Parzęczew siedzibą GRN w Parzęczewie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Bibianów, Chrząstów Wielki, Parzęczew, Wielka Wieś i Wytrzyszczki oraz kolonia Śliwniki, kolonia Piaskowice, wieś Rózin i wieś Zelgoszcz z dotychczasowej gromady Śliwniki Nowe, ponadto kolonia Ignacew Parzęczewski z dotychczasowej gromady Ignacew oraz wieś Ignacew Rozlazły, wieś Ignacew Górny i kolonia Swoboda z dotychczasowej gromady Ignacew Rozlazły ze zniesionej gminy Parzęczew w tymże powiecie. Dla gromady ustalono 23 członków gromadzkiej rady narodowej.
1 stycznia 1959 do gromady Parzęczew przyłączono kolonię Gołaszyny, wieś Ignacew Folwarczny i wieś Ignacew Podleśny ze zniesionej gromady Florentynów w powiecie łęczyckim oraz wsie Jasionka, Kossobudy, Skóra i Marysławów z gromady Budzynek w powiecie poddębickim.
31 grudnia 1961 do gromady Parzęczew przyłączono obszar zniesionej gromady Różyce Żmijowe w powiecie łęczyckim oraz wieś Władysławów z gromady Brudnów w powiecie poddębickim.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łęczyckim reaktywowano gminę Parzęczew (od 1999 gmina znajduje się w powiecie zgierskim).

</doc>
<doc id="2901863" url="https://pl.wikipedia.org/wiki?curid=2901863" title="Mazew (gromada)">
Mazew (gromada)

Mazew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mazew siedzibą GRN w Mazewie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Gąsiorów, Rzędków, Jarochówek, Łubno, Mazew kolonia i Mazew wieś, ponadto parcelacja Żabokrzeki z dotychczasowej gromady Odechów oraz parcelacja i wieś Miroszewice z dotychczasowej gromady Sławoszew ze zniesionej gminy Mazew w tymże powiecie. Dla gromady ustalono 21 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2901864" url="https://pl.wikipedia.org/wiki?curid=2901864" title="Benh Zeitlin">
Benh Zeitlin

Benjamin Harold "Benh" Zeitlin (ur. 14 października 1982 w Nowym Jorku) – amerykański reżyser i scenarzysta filmowy, kompozytor i animator, laureat Humanitas Prize.
Jego niezależny film "Bestie z południowych krain" (2012) zdobył cztery nominacje do Oscara (w tym za najlepszy film i reżyserię) oraz cztery nagrody na 65. MFF w Cannes (w tym Złotą Kamerę za najlepszy debiut reżyserski i Nagrodę FIPRESCI).

</doc>
<doc id="2901866" url="https://pl.wikipedia.org/wiki?curid=2901866" title="Egloffstein (ujednoznacznienie)">
Egloffstein (ujednoznacznienie)

Lokalizacje.
Polska.
Dawne nazwy miejscowości:

</doc>
<doc id="2901868" url="https://pl.wikipedia.org/wiki?curid=2901868" title="Topola Królewska (gromada)">
Topola Królewska (gromada)

Topola Królewska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Topola Królewska siedzibą GRN w Topoli Królewskiej utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Chrząstówek, Kozuby Średnie, Topola Królewska i Topola Szlachecka oraz wieś Dobrogosty i kolonia Dobrogosty z dotychczasowej gromady Dobrogosty ze zniesionej gminy Topola w tymże powiecie. Dla gromady ustalono 17 członków gromadzkiej rady narodowej.
31 grudnia 1961 do gromady Topola Królewska przyłączono obszar zniesionej gromady Gawrony.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2901870" url="https://pl.wikipedia.org/wiki?curid=2901870" title="Karłowsko">
Karłowsko

Karłowsko () – wieś w południowej Bułgarii, w obwodzie Chaskowo, gminie Iwajłowgrad. Obecnie wieś jest nie zamiaszkana.

</doc>
<doc id="2901872" url="https://pl.wikipedia.org/wiki?curid=2901872" title="Mistrzostwa Świata w Narciarstwie Dowolnym 2013 – halfpipe mężczyzn">
Mistrzostwa Świata w Narciarstwie Dowolnym 2013 – halfpipe mężczyzn

Panowie w pierwszej konkurencji na tych mistrzostwach świata walczyli o medale 5 marca w Oslo w rynnie o nazwie Wyller Halfpipe. Mistrzostwa świata z La Moliny nie obronił Kanadyjczyk Micheal Riddle, który uplasował się tuż za podium bo na 4 miejscu. Nowym mistrzem świata został Amerykanin David Wise, srebro wywalczył jego rodak Torin Yater-Wallace. Natomiast brązowy medal zdobył reprezentant Francji Thomas Krief.

</doc>
<doc id="2901873" url="https://pl.wikipedia.org/wiki?curid=2901873" title="Jan Edward Karoli">
Jan Edward Karoli

Jan Edward Karoli (ur. 1806, zm. 12 sierpnia 1895) – polski aptekarz, właściciel warszawskiego zakładu fotograficznego Elsner i Karoli.
Życiorys.
Był synem warszawskiego jubilera Józefa Krystiana Karoliego i Katarzyny z Schillerów. Współwłaściciel jednego z pierwszych warszawskich zakładów fotograficznych Elsner i Karoli, który prowadził wspólnie z Janem Elsnerem, synem kompozytora Józefa Elsnera. To w tym zakładzie w 1862 r., pierwsze kroki w fotografii stawiał jego syn Aleksander Karoli – późniejszy fotograf, wynalazca, konstruktor i popularyzator fotografii oraz twórca literatury fotograficznej. Wnukiem Jana Edwarda był Władysław Karoli ps. Konrad Mirwicz – fotograf, literat, poeta i dziennikarz.
Jan Edward Karoli zmarł 12 sierpnia 1895 r. Został pochowany w zabytkowym grobowcu na cmentarzu Powązkowskim w Warszawie (kwatera 35-3/4-30/31), obok swojej matki Katarzyny z Szyllerów Karoli (zm. 1860), Teodory z Karolich Kindler (zm. 1859), Heleny Szyller (zm. 1864) i podpułkownika Stanisława Kindlera.

</doc>
<doc id="2901876" url="https://pl.wikipedia.org/wiki?curid=2901876" title="Kazak">
Kazak

Kazak (bułg. "Казак") – wieś w południowej Bułgarii, w obwodzie Chaskowo, gminie Iwajłowgrad. Według danych Narodowego Instytutu Statystycznego, 31 grudnia 2011 roku wieś liczyła 20 mieszkańców.

</doc>
<doc id="2901879" url="https://pl.wikipedia.org/wiki?curid=2901879" title="Hannibal (serial telewizyjny)">
Hannibal (serial telewizyjny)

Hannibal – amerykański serial telewizyjny (thriller kryminalny) wyprodukowany przez telewizję NBC. Premiera serialu odbyła się 4 kwietnia 2013 roku. W Polsce serial miał swoją premierę 10 kwietnia 2013 roku na kanale AXN. Serial jest oparty na serii książek Thomasa Harrisa (szczególnie na "Czerwonym smoku"). Scenariusz opracował Bryan Fuller. Od 31 sierpnia 2014 emitowany jest w TV Puls.
Wcześniej NBC planowało finał pierwszego sezonu 27 czerwca 2013 roku, ale w odpowiedzi na prośbę Fullera po strzelaninie w szkole Newton i zamachu podczas maratonu w Bostonie stacja zdecydowała się na początku pominąć czwarty odcinek serialu i przejść od razu do piątego odcinka. Według zapewnień decyzja twórców nie ma wpływu na ciągłość fabuły, a finał pierwszego sezonu został wyemitowany tydzień wcześniej niż planowano, tj. 20 czerwca 2013. Ostatecznie jednak NBC zdecydowało się wyemitować ten odcinek w częściach jako odcinki internetowe tworzące most między trzecim a piątym odcinkiem serialu. Jednak AXN, które emituje serial poza Stanami Zjednoczonymi, pokazało rzeczony odcinek, który w Polsce można było obejrzeć 1 maja 2013.
30 maja 2013 roku NBC poinformowało o przedłużeniu serialu o drugi sezon, którego premiera miała miejsce 28 lutego 2014 roku.
5 lutego 2014 stacja AXN ogłosiła, że emisja 2 sezonu Hannibala w Polsce przewidziana jest od 2 kwietnia 2014 roku. Tak też się stało. Natomiast na AXN NOW można było go obejrzeć od 8 marca 2014 roku.
9 maja 2014 roku NBC poinformowało o przedłużeniu serialu o trzeci sezon.
22 czerwca 2015 roku, stacja NBC ogłosiła zakończenie produkcji "Hannibala" po 3 sezonie.
Fabuła.
Will Graham, agent specjalny FBI, wraca do pracy po załamaniu psychicznym. Okazuje się, że powrót do obowiązków nie jest wcale taki prosty. Przełożony Grahama, Jack Crawford, prosi o pomoc Hannibala Lectera, szanowanego i doświadczonego psychiatrę, w wyjaśnieniu sprawy dziwnych morderstw. Graham i Lecter nawiązują współpracę.

</doc>
<doc id="2901885" url="https://pl.wikipedia.org/wiki?curid=2901885" title="Chris Terrio">
Chris Terrio

Chris Terrio, właśc. Christopher Terrio (ur. 31 grudnia 1976 w Nowym Jorku) – amerykański scenarzysta i reżyser filmowy. Laureat Oscara za najlepszy scenariusz adaptowany do filmu "Operacja Argo" (2012) Bena Afflecka.

</doc>
<doc id="2901891" url="https://pl.wikipedia.org/wiki?curid=2901891" title="BNP Paribas Open 2013 (kobiety)">
BNP Paribas Open 2013 (kobiety)

BNP Paribas Open 2013 – tenisowy turniej WTA z cyklu BNP Paribas Open rozgrywany w dniach 6–17 marca 2013 roku w Indian Wells na kortach twardych o puli nagród 6 020 268 dolarów amerykańskich.

</doc>
<doc id="2901897" url="https://pl.wikipedia.org/wiki?curid=2901897" title="Paraphoxinus adspersus">
Paraphoxinus adspersus



</doc>
<doc id="2901898" url="https://pl.wikipedia.org/wiki?curid=2901898" title="Leucos adspersus">
Leucos adspersus



</doc>
<doc id="2901900" url="https://pl.wikipedia.org/wiki?curid=2901900" title="Mistrzostwa Świata w Narciarstwie Dowolnym 2013 – half-pipe kobiet">
Mistrzostwa Świata w Narciarstwie Dowolnym 2013 – half-pipe kobiet

Kobiety w konkurencji half-pipe, walczyły o medale mistrzostw świata 5 marca w Oslo w rynnie o nazwie Wyller Halfpipe. Mistrzostwa świata z La Moliny nie obroniła Kanadyjka Rosalind Groenewoud, która w finale zajęła ostatnią czyli 12 lokatę. Nową mistrzynią świata została Szwajcarka Virginie Faivre, srebrny krążek mistrzostw świata powędrował do reprezentantki Francji Anaïs Caradeux. Natomiast brązowy medal wywalczyła Japonka Ayana Onozuka.

</doc>
<doc id="2901901" url="https://pl.wikipedia.org/wiki?curid=2901901" title="Cara Delevingne">
Cara Delevingne

Cara Jocelyn Delevigne (ur. 12 sierpnia 1992 w Londynie) – brytyjska modelka i aktorka. Wystąpiła m.in. w filmie "Legion samobójców".
Delevingne jest wnuczką angielskiego prezesa English Heritage sir Jocelyna Stevensa, wydawcy magazynu "Queen" i założyciela Radio Caroline.
Kariera.
Modeling.
Delevingne jest twarzą kampanii Beauty marki Burberry razem z innymi brytyjskimi modelkami – Edie Campbell i Jourdan Dunn. Poprzednio była twarzą kampanii wiosna/lato 2012 tej samej marki wraz z aktorem Eddiem Redmayne’em, zdjęcia zostały wykonane przez fotografa Mario Testino. Pojawiła się też w kampanii wiosna/lato 2011 marki Burberry.
Delevingne pojawiła się także w wielu kampaniach reklamowych, jak H&amp;M Authentic Collection (2011), Dominic Jones Jewellery (2012), Blumarine, Zara czy Chanel. Została także zauważona przez brytyjskiego Vogue’a. Delevingne pojawiła się na wybiegach marek Moschino, Jason Wu, Óscar de la Renta, Burberry, Dolce &amp; Gabbana, Fendi, Stella McCartney i Chanel. Jej twarz zdobiła okładki magazynów takich jak brytyjski Vogue, Vogue Korea, i-D, Russh, Jalouse i portalu Style.com. W 2012 oraz 2013 roku była modelką na pokazie marki Victoria’s Secret. W 2013 roku została twarzą kampanii Cruise marki Chanel razem z duńską modelką Saskia de Brauw, a także wiosennej kampanii „Be Inspired” polskiej marki Reserved.
Lokalna londyńska gazeta Evening Standard uznała ją za jedną z najbardziej wpływowych osób pochodzących z Londynu. Obecnie zajmuje 5.miejsce w rankingu TOP 50 Models portalu models.com. Podczas British Fashion Awards zdobyła nagrodę w kategorii „Modelka Roku 2012” oraz „Modelka Roku 2014”.
Aktorstwo.
W 2012 roku zagrała niewielką rolę w filmie "Anna Karenina" jako księżniczka Sorokina. W 2015 roku zagrała postać Margo Roth Spiegelman w filmie "Papierowe miasta". Wcieliła się w rolę Enchantress w filmie "Legion samobójców" (2016). W adaptacji komiksu Pierre’a Christina i Jean-Claude’a Mézières’a "Valerian i miasto tysiąca planet" (2017), w reżyserii Luca Bessona, gra Laureline u boku Clive’a Owena, Dana DeHaana, Rihanny.

</doc>
<doc id="2901902" url="https://pl.wikipedia.org/wiki?curid=2901902" title="Victor Koretzky">
Victor Koretzky

Victor Koretzky (ur. 26 sierpnia 1994 w Béziers) – francuski kolarz górski i przełajowy, wielokrotny medalista mistrzostw świata i mistrz Europy.
Kariera.
Pierwszy sukces w karierze Victor Koretzky osiągnął w 2011 roku, kiedy reprezentacja Francji w składzie: Fabien Canal, Victor Koretzky, Julie Bresset i Maxime Marotte zdobyła złoty medal w sztafecie cross-country podczas mistrzostw świata MTB w Champéry. Na tej samej imprezie zdobył indywidualnie złoty medal w kategorii juniorów. Na rozgrywanych rok później mistrzostwach świata w Leogang w obu tych konkurencjach zajmował drugie miejsce. W sztafecie partnerowali mu tym razem Jordan Sarrou, Julie Bresset i Maxime Marotte. Ponadto na mistrzostwach Europy w Dohňanach wspólnie z kolegami z reprezentacji zdobył złoty medal w sztafecie. Startuje także w kolarstwie przełajowym, jest między innymi brązowym medalistą mistrzostw kraju w kategorii juniorów z 2012 roku.

</doc>
<doc id="2901909" url="https://pl.wikipedia.org/wiki?curid=2901909" title="Delminichthys">
Delminichthys

Delminichthys – rodzaj słodkowodnych ryb z rodziny karpiowatych (Cyprinidae). 
Występowanie.
Europa (Chorwacja, Bośnia i Hercegowina).
Klasyfikacja.
Gatunki zaliczane do tego rodzaju:
Gatunkiem typowym jest "Leucos adspersus" ("D. adspersus").

</doc>
<doc id="2901910" url="https://pl.wikipedia.org/wiki?curid=2901910" title="Zasada wyborów zależnych">
Zasada wyborów zależnych

Zasada wyborów zależnych, DC (od ) – konsekwencja aksjomatu wyboru, która bywa często przyjmowana za dodatkowy aksjomat (istotnie słabszy od aksjomatu wyboru) do aksjomatyki Zermela-Fraenkla (ZF). Ściślej mówiąc, DC to zdanie:

</doc>
<doc id="2901911" url="https://pl.wikipedia.org/wiki?curid=2901911" title="Protokół Internetowy">
Protokół Internetowy



</doc>
<doc id="2901915" url="https://pl.wikipedia.org/wiki?curid=2901915" title="Kościół Podwyższenia Krzyża Świętego w Radomsku">
Kościół Podwyższenia Krzyża Świętego w Radomsku

Kościół Podwyższenia Krzyża Świętego w Radomsku – zabytkowy kościół Franciszkanów mieszczący się w Radomsku, w województwie łódzkim.
Historia.
Pierwsza świątynia mieszcząca się na obecnym miejscu ufundowana została zapewne przez Leszka Czarnego. Po jej zniszczeniu została wzniesiona w 1328 roku nowa budowla z fundacji Władysława I Łokietka. Pożary i wojny spowodowały, że od połowy XV stulecia przez około 80 lat świątynią nie opiekowali się Franciszkanie, którzy w tym okresie mieszkali w niedalekiej Brzeźnicy. Dopiero ofiarność królowej Bony Sforzy pozwoliła im w 1543 roku na powrót do miasta. Królowa ufundowała nawę świątyni, która uległa zniszczeniu w pożarze w 1641 roku. Odbudowana nawa razem z gotyckim prezbiterium są najstarszymi z zabytków miasta. W latach 1728-1737 świątynia została rozbudowana o wieżę. W końcu lat. 70. XX wieku zostały wzmocnione mury kościoła i sygnaturki.
Wyposażenie.
Wyposażenie kościoła reprezentuje styl barokowy. Wszystkie ołtarze, ambona oraz konfesjonał powstały w drugiej połowie XVIII stulecia. Ołtarz główny, pochodzi z XVII stulecia. W jego centralnym miejscu jest umieszczona rzeźba Chrystusa na krzyżu, pochodząca z XVIII wieku. Pod nią mieszczą się złote skały - symbol Golgoty. Z lewej i prawej strony rzeźby są umieszczone złote kolumny, w liczbie sześciu, ustawione po trzy na każdej ze stron. Na podstawach stoją figury czterech ewangelistów. Na gzymsie, będącym, zwieńczeniem ołtarza, w narożnikach, stoją posągi świętych Grzegorza Wielkiego i Augustyna.

</doc>
<doc id="2901916" url="https://pl.wikipedia.org/wiki?curid=2901916" title="Paraphoxinus pstrossii">
Paraphoxinus pstrossii



</doc>
<doc id="2901917" url="https://pl.wikipedia.org/wiki?curid=2901917" title="Paraphoxinus pstrossi">
Paraphoxinus pstrossi



</doc>
<doc id="2901918" url="https://pl.wikipedia.org/wiki?curid=2901918" title="Paraphoxinus ghethaldii">
Paraphoxinus ghethaldii



</doc>
<doc id="2901919" url="https://pl.wikipedia.org/wiki?curid=2901919" title="Paraphoxinus ghetaldii">
Paraphoxinus ghetaldii



</doc>
<doc id="2901922" url="https://pl.wikipedia.org/wiki?curid=2901922" title="Anthony Carmona">
Anthony Carmona

Anthony Thomas Aquinas Carmona (ur. 7 marca 1953 w Palo Seco) – trynidadzki prawnik i sędzia. Sędzia Międzynarodowego Trybunału Karnego w latach 2012–2013. Prezydent Trynidadu i Tobago od 18 marca 2013 do 19 marca 2018.
Życiorys.
Anthony Carmona urodził się w 1953 w Palo Seco na południu Trynidadu jako najstarszy z sześciorga rodzeństwa. Ukończył szkołę podstawową Santa Flora Government Primary School, a następnie Presentation College w San Fernando. W latach 1973-1977 studiował język angielski i nauki polityczne na Uniwersytecie Indii Zachodnich z siedzibą w Monie na Jamajce, a od 1978 do 1981 prawo na oddziale tej uczelni w Cave Hill w Barbadosie. Od 1981 do 1983 studiował prawo w Hugh Wooding Law School w Saint Augustine w Trynidadzie i Tobago.
W 1983 został przyjęty w szeregi krajowej adwokatury. Wcześniej, w latach 1972-1978 pracował jako nauczyciel w szkołach średnich na Trynidadzie oraz na Jamajce, a od 1981 do 1984 był wykładowcą na Wydziale Lingwistycznym Uniwersytetu Indii Zachodnich w Saint Augustine.
W latach 1983-1989 wykonywał zawód adwokata. W 1989 rozpoczął pracę jako prokurator, którą kontynuował do 2001. W latach 1995-1999 pełnił funkcję zastępcy prokuratora generalnego, a od sierpnia do września 1999 wykonywał jego obowiązki.
W tym czasie zajmował również urząd doradcy prawnego prezydenta Arthura N.R. Robinsona ds. związanych z Międzynarodowym Trybunałem Karnym (MTK) oraz uczestniczył w pracach Komitetu Przygotowawczego ds. powołania MTK. Reprezentował Trynidad i Tobago na wielu międzynarodowych konferencjach związanych ze sprawami przestępczości, korupcji, ekstradycji, przemytu narkotyków i prania brudnych pieniędzy, ochrony świadków, rozwoju systemu prawa karnego oraz sposobów jego egzekwowania.
W latach 2001-2004 pracował jako oskarżyciel apelacyjny w Biurze Prokuratora Międzynarodowego Trybunału Karnego dla byłej Jugosławii z siedzibą w Hadze oraz w Biurze Prokuratora Międzynarodowego Trybunału Karnego dla Rwandy z siedzibą w Aruszy, prowadząc procesy odwoławcze osób skazanych przez obydwie instytucje.
Od 2004 do 2012 zajmował stanowisko sędziego Wydziału Karnego Sądu Najwyższego Trynidadu i Tobago. 12 grudnia 2011 został wybrany sędzią Międzynarodowego Trybunału Karnego na dziewięcioletnią kadencję, którą rozpoczął w Izbie Orzekającej 11 marca 2012.
3 lutego 2013 został mianowany przez premier Kamlę Persad-Bissessar kandydatem na urząd prezydenta Trynidadu i Tobago. Jego kandydatura zyskała również wsparcie ze strony opozycji. 15 lutego 2013, jako jedyny kandydat, został jednogłośnie wybrany przez Zgromadzenie Elektorów, składające się z obu izb parlamentu, na urząd szefa państwa, który objął 18 marca 2013.

</doc>
<doc id="2901932" url="https://pl.wikipedia.org/wiki?curid=2901932" title="Błonie (gromada w powiecie łęczyckim)">
Błonie (gromada w powiecie łęczyckim)

Błonie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954-1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Błonie siedzibą GRN w Błoniu utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Błonie, Łęka, Mikołajew i Zawada ze zniesionej gminy Topola w tymże powiecie. Dla gromady ustalono 17 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2901934" url="https://pl.wikipedia.org/wiki?curid=2901934" title="Gaj (gromada w powiecie łęczyckim)">
Gaj (gromada w powiecie łęczyckim)

Gaj (od 31 XII 1959 "Gaj Nowy") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gaj siedzibą GRN w Gaju utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Gaj Nowy, Moraków i Stawy oraz kolonia Bryski I, kolonia Bryski II, parcelacja Bryski i wieś Bryski-Majdany z dotychczasowej gromady Bryski ze zniesionej gminy Tum w tymże powiecie. Dla gromady ustalono 12 członków gromadzkiej rady narodowej.
31 grudnia 1959 do gromady Gaj przyłączono obszar zniesionej gromady Balków oraz wieś i kolonię Czerników, wieś i kolonię Łubnica, kolonię Stefanów Łubnicki, kolonię Irenów, wieś Górki Łubnickie i wieś Żabokrzeki ze zniesionej gromady Czerników, po czym gromadę Gaj zniesiono przez zmianę nazwy jednostki na "gromada Gaj Nowy" z siedzibą w Gaju Nowym.

</doc>
<doc id="2901936" url="https://pl.wikipedia.org/wiki?curid=2901936" title="Gaj Nowy (gromada)">
Gaj Nowy (gromada)

Gaj Nowy (do 30 XII 1959 "Gaj") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromada Gaj Nowy siedzibą GRN w Gaju Nowym (w obecnym brzmieniu "Nowy Gaj") powstała 31 grudnia 1959 w powiecie łęczyckim w woj. łódzkim w związku ze zmianą nazwy gromady Gaj z siedzibą GRN w Gaju (która równocześnie uległa znacznym zmianom obszarowym) na "gromada Gaj Nowy".
W 1961 roku (styczeń) gromadzka rada narodowa składała się z 27 członków.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2901940" url="https://pl.wikipedia.org/wiki?curid=2901940" title="Chińskie Tajpej na Letnich Igrzyskach Olimpijskich 2012">
Chińskie Tajpej na Letnich Igrzyskach Olimpijskich 2012

Chińskie Tajpej na Letnich Igrzyskach Olimpijskich 2012, które odbyły się w Londynie reprezentowało 44 zawodników. Zdobyli oni 2 medale: po jednym srebrnym i brązowym, zajmując 63. miejsce w klasyfikacji medalowej.
Był to ósmy start reprezentacji Chińskiego Tajpej na letnich igrzyskach olimpijskich. Osiem wcześniejszych startów reprezentacja ta zaliczyła jako Republika Chińska.
Reprezentanci.
Badminton.
Mężczyźni
Kobiety
Mieszane
Kolarstwo.
Kolarstwo torowe.
Kobiety
Lekkoatletyka.
Mężczyźni
Kobiety
Łucznictwo.
Mężczyźni
Kobiety
Pływanie.
Mężczyźni
Kobiety
Podnoszenie ciężarów.
Mężczyźni
Kobiety
Strzelectwo.
Kobiety
Szermierka.
Kobiety

</doc>
<doc id="2901942" url="https://pl.wikipedia.org/wiki?curid=2901942" title="Leżnica Mała (gromada)">
Leżnica Mała (gromada)

Leżnica Mała (od połowy lat 60. "Leźnica Mała") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Leżnica Mała siedzibą GRN w Leżnicy Małej (w obecnym brzmieniu "Leźnica Mała") utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Bronno, Borów, Borek, Leżnica Mała i Zduny, ponadto wieś Janków, wieś Mniszki, parcelacja Mniszki, folwark Mniszki, kolonia Janków i kolonia Janków-Wichrów z dotychczasowej gromady Janków oraz kolonia Wąkczew cz. I, kolonia Wąkczew-Helenów cz. II, kolonia Wąkczew-Helenów cz. III, parcelacja Wąkczew i wieś Wąkczew z dotychczasowej gromady Wąkczew ze zniesionej gminy Tkaczew w tymże powiecie. Dla gromady ustalono 12 członków gromadzkiej rady narodowej.
1 stycznia 1959 do gromady Leźnica Mała przyłączono obszar zniesionej (i mocno okrojonej) gromady Wola Niedźwiedzia.
31 grudnia 1959 do gromady Leżnica Mała przyłączono obszar zniesionej gromady Wilczkowice.
Od około połowy lat 60. (a także sporadycznie wcześniej) jednostka występuje w spisach jako "gromada Leźnica Mała".
Gromada przetrwała do końca 1972 roku, czyli do kolejnej reformy gminnej.

</doc>
<doc id="2901944" url="https://pl.wikipedia.org/wiki?curid=2901944" title="Leźnica Mała (gromada)">
Leźnica Mała (gromada)



</doc>
<doc id="2901945" url="https://pl.wikipedia.org/wiki?curid=2901945" title="Jurij Trambowiecki">
Jurij Trambowiecki

Jurij Aleksandrowicz Trambowiecki, ros. Юрий Александрович Трамбовецкий (ur. 27 czerwca 1987 roku) – rosyjski lekkoatleta, sprinter.
Jego największym sukcesem jest srebrny medal w sztafecie 4 × 400 metrów na Halowych Mistrzostwach Europy 2013.
Medalista mistrzostw Rosji.

</doc>
<doc id="2901946" url="https://pl.wikipedia.org/wiki?curid=2901946" title="Phoxinus hispanicus">
Phoxinus hispanicus



</doc>
<doc id="2901948" url="https://pl.wikipedia.org/wiki?curid=2901948" title="Sokolniki (gromada w powiecie łęczyckim)">
Sokolniki (gromada w powiecie łęczyckim)

Sokolniki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sokolniki z siedzibą GRN w Sokolnikach utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Celestynów, Helenów, Maszkowice, Modlna, Sokolniki, Czerchów i Miasto-Ogród-Sokolniki ze zniesionej gminy Leśmierz w tymże powiecie. Dla gromady ustalono 19 członków gromadzkiej rady narodowej.
1 stycznia 1959 do gromady Sokolniki przyłączono wieś, kolonię, parcelację i osadę Małachowice ze zniesionej gromady Śladków Górny.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2901951" url="https://pl.wikipedia.org/wiki?curid=2901951" title="Budziska (powiat przasnyski)">
Budziska (powiat przasnyski)

Budziska – osada w Polsce położona w województwie mazowieckim, w powiecie przasnyskim, w gminie Jednorożec. Leży na terenie kurpiowskiej Puszczy Zielonej.
Nazwa.
Określeniem "budy" nazywano prymitywne domy robotników leśnych, którzy pracowali przy wytopie smoły, pozyskiwaniu węgla drzewnego i drewna. Pierwotnie Budziska mogły być osadą zamieszkaną przez takich ludzi pracujących w Puszczy Zielonej. "Budami" nazywano stanowiska, w których bartnicy stawiali swoje schrony. Do bud, wymienianych w lustracjach dób królewskich, przynależały bory bartników. Budy budowali też strzelcy (osocznicy).
Zmiany administracyjne.
Osada mogła powstać w czasie, kiedy omawiany teren należał (po III rozbiorze) do Prus Nowowschodnich (departament płocki, powiat przasnyski). Były to dobra rządowe w ekonomii Przasnysz. Po powstaniu Księstwa Warszawskiego Budziska były częścią departamentu płockiego i powiatu przasnyskiego. W Królestwie Polskim włączono je do województwa płockiego, obwodu przasnyskiego i powiatu przasnyskiego. W 1837 województwa przemianowano na gubernie, w 1842 obwody na powiaty, a powiaty na okręgi sądowe. Od 1867 Budziska znalazły się w gminie Jednorożec, powiecie przasnyskim i guberni płockiej. Od 1919 wieś należała do powiatu przasnyskiego w województwie warszawskim. W 1933 utworzono gromady. Budziska należały do gromady Budy Rządowe (wraz z Budami Rządowymi i Nakłem). Z dniem 1 listopada 1939 do III Rzeszy wcielono północną część województwa warszawskiego, w tym powiat przasnyski i wieś Budziska jako część Rejencji Ciechanowskiej w prowincji Prusy Wschodnie. Gdy w 1944 przywrócono przedwojenną administrację, Budziska należały do powiatu przasnyskiego i województwa warszawskiego. W 1954 zlikwidowano gminy i zastąpiono je gromadami. W 1973 przywrócono istnienie gminy Jednorożec, do której ponownie należały Budziska. W latach 1975–1998 miejscowość administracyjnie należała do województwa ostrołęckiego. Od 1999 Budziska znajdują się w gminie Jednorożec w powiecie przasnyskim i województwie mazowieckim.
Historia.
"Obraz statystyczny powiatu przasnyskiego" z 1815 podaje, że w ekonomii Przasnysz istniała wieś "Budy Jednoroyskie". To późniejsze Budziska. W 1827 osadę Budziska złożoną z 1 domu zamieszkiwało 9 osób. Na mapie kwatermistrzostwa, która dla omawianego terenu powstała przed powstaniem listopadowym, widzimy osiedle złożone z kilku domów. Była to niewielka osada, głównie leśniczówka stanowiąca nadzór nad okolicznymi lasami. Około 1848 mieszkało tu 35 osób. O osadzie wspomina "Słownik geograficzny Królestwa Polskiego i innych krajów słowiańskich" wydany w 1882.
Od 1862 osoby z Budzisk uszczęszczały do kościoła w Jednorożcu, który od 1889 był filią parafii Chorzele. Budziska stanowiły jej część. W 1916, kiedy powstała parafia Jednorożec, Budziska włączono w jej granice.
Według spisu powszechnego z 1921 Budziska liczyły 2 domy i 15 mieszkańców.
Około 1928 w Budziskach postawiono murowany budynek dla nadleśniczego. W 1937 przy skręcie do wsi Budy Rządowe postawiono budynek tzw. sekretarzówki (leśniczówka Rupin). Od 1938 był siedzibą Nadleśnictwa Parciaki. Po II wojnie światowej kancelarię nadleśnictwa przeniesiono do murowanego budynku. Oba budynki istnieją do dziś i są wpisane do gminnej ewidencji zabytków.
Współcześnie.
Na dzień 25 listopada 2011 we wsi notowano 44 osoby: 23 kobiety i 21 mężczyzn. Na dzień 31 grudnia 2014 wieś zamieszkiwało 9 osób w wieku przedprodukcyjnym, 41 w wieku produkcyjnym i 3 w wieku poprodukcyjnym, łącznie 53 osoby. Cztery lata później w Budziskach mieszkały 54 osoby, a w 2019 – 43. 
Osada wchodzi w skład sołectwa Budy Rządowe. Wierni kościoła rzymskokatolickiego należą do parafii św. Floriana w Jednorożcu.
W pobliżu wsi zachował się drewniany krzyż z początku XIX wieku.
Na terenie leśnictwa Budziska rośnie modrzew o obwodzie pnia blisko 3 m. Jest też szkółka leśna, sala edukacyjno-turystyczna i zielona klasa.

</doc>
<doc id="2901952" url="https://pl.wikipedia.org/wiki?curid=2901952" title="Fabien Canal">
Fabien Canal

Fabien Canal (ur. 4 kwietnia 1989 w Belfort) – francuski kolarz górski i szosowy, złoty medalista mistrzostw świata i trzykrotny medalista mistrzostw Europy MTB.
Kariera.
Największy sukces w karierze Fabien Canal osiągnął w 2011 roku, kiedy wspólnie z Victorem Koretzkym, Julie Bresset i Maximem Marottem zdobył złoty medal w sztafecie cross-country podczas mistrzostw świata MTB w Champéry. W tej samej konkurencji i tym samym roku zdobył również złoto na mistrzostwach Europy w Dohnánach. Ponadto na rozgrywanych cztery lata wcześniej mistrzostwach Europy w Kapadocji zdobywał srebrne medale w sztafecie i indywidualnej rywalizacji juniorów. Startuje także w wyścigach szosowych, ale bez sukcesów. Nie brał udziału w igrzyskach olimpijskich.

</doc>
<doc id="2901954" url="https://pl.wikipedia.org/wiki?curid=2901954" title="Kamienica (powiat przasnyski)">
Kamienica (powiat przasnyski)

Kamienica – osada leśna w Polsce położona w województwie mazowieckim, w powiecie przasnyskim, w gminie Jednorożec.
W latach 1975–1998 miejscowość administracyjnie należała do województwa ostrołęckiego.

</doc>
<doc id="2901955" url="https://pl.wikipedia.org/wiki?curid=2901955" title="Murowanka (powiat przasnyski)">
Murowanka (powiat przasnyski)

Murowanka – osada leśna w Polsce położona w województwie mazowieckim, w powiecie przasnyskim, w gminie Jednorożec.
W latach 1975–1998 miejscowość administracyjnie należała do województwa ostrołęckiego.

</doc>
<doc id="2901957" url="https://pl.wikipedia.org/wiki?curid=2901957" title="Parciaki-Stacja">
Parciaki-Stacja

Parciaki-Stacja (kurp. "Parćåky") – osada w Polsce położona w województwie mazowieckim, w powiecie przasnyskim, w gminie Jednorożec.
Wiadomości ogólne.
Nazwa.
Nazwa odnosi się do położenia stacji linii kolejowej Szczytno–Ostrołęka blisko wsi Parciaki.
Zmiany administracyjne.
Od 1919 osada należała do powiatu przasnyskiego w województwie warszawskim. W 1933 w obrębie gmin wprowadzono podział na gromady. Stacja kolejowa i tartak należały wraz ze wsią Parciaki do gromady Parciaki. Z dniem 1 listopada 1939 do III Rzeszy wcielono północną część województwa warszawskiego, w tym powiat przasnyski i osadę Parciaki-Stacja jako część Rejencji Ciechanowskiej w prowincji Prusy Wschodnie. Gdy w 1944 przywrócono przedwojenną administrację, osada należała do powiatu przasnyskiego i województwa warszawskiego. W 1954 zlikwidowano gminy i zastąpiono je gromadami. Osada należała do gromady Parciaki. W 1973 przywrócono istnienie gminy Jednorożec, do której włączono Parciaki-Stację. W latach 1975–1998 miejscowość administracyjnie należała do województwa ostrołęckiego. Od 1999 osada znajduje się w gminie Jednorożec w powiecie przasnyskim i województwie mazowieckim.
Historia.
Osada powstała po wybudowaniu linii kolejowej, co nastąpiło w 1915. Na trasie Ostrołęka–Chorzele Niemcy zbudowali najpierw kolejkę wąskotorową, a następnie normalnotorową. Jedną ze stacji wyznaczono w Parciakach, ale w oddaleniu od wsi Parciaki. W 1917 powstał drewniany dworzec kolejowy, potem rozbudowany o część murowaną (dokonali tego po 1921 Polacy albo w 1940 Niemcy). W 1929 wystawiono wieżę ciśnień. Obok niej wybudowano drewniany budynek kotłowni, zastąpiony później murowanym. W 1951 wieża ciśnień została zniszczona w wyniku pożaru. W 1990 zakończono jej remont. Zmieniono wówczas kształt dachu. Obok wieży w 1920 wystawiono pompownię-warsztat, studnię kopaną i studnię głębinową.
W spisie powszechnym z 1921 notowano tu 8 domów i 38 osób, w tym 20 mężczyzn i 18 kobiet. Osadę włączono do parafii Parciaki.
Obok stacji kolejowej zlokalizowano tartak. Do dziś zachował się drewniany budynek jego biura, w którym do 1938 mieściła się kancelaria Nadleśnictwa Parciaki.
W 1935 powstało Stowarzyszenie „Rodzina Leśnika” skupiające pracowników Nadleśnictwa Parciaki, Nadleśnictwa Przejmy i tartaku w Parciakach.
W czasie II wojny światowej okoliczni mieszkańcy zostali zmuszeni na zasadzie szarwarku do wytyczenia drogi z Budzisk do stacji kolejowej w Parciakach, a następnie do Parciak.
W 1945 pracownicy tartaku założyli komórkę Polskiej Partii Robotniczej.
W 1947 na terenie tartaku istniała szkoła pierwszego stopnia. Na przełomie lat 50 i 60. XX w. przy stacji powstało osiedle mieszkaniowe dla pracowników Zakładu Przemysłu Drzewnego.
Linia kolejowa funkcjonowała do 2001. W 2010 zdecydowano rozebrać infrastrukturę kolejową. Była bowiem zniszczona i zdewastowana.
Współcześnie.
Na dzień 25 listopada 2011 w osadzie mieszkało 88 osób: 43 kobiety i 290 mężczyzn. Na dzień 31 grudnia 2014 wieś zamieszkiwało 13 osób w wieku przedprodukcyjnym, 64 w wieku produkcyjnym i 9 w wieku poprodukcyjnym, łącznie 86 osób.
Osada wchodzi w skład sołectwa Parciaki.
Zespół kolejowy wpisany został do gminnej ewidencji zabytków, jest też opisany w dokumentacji wojewódzkiej. W granicach administracyjnych osady znajduje się krzyż przydrożny i międzywojenna figura Matki Bożej usytuowana na wzgórzu za torami kolejowymi.
W 2019 PKP Polskie Linie Kolejowe S.A. zdecydowały się zmodernizować linię kolejową nr 35. Inwestycja obejmuje przebudowę stacji Parciaki. Uruchomienie linii planowane jest na 2023.
Lasy okalające osadę należą do Nadleśnictwa Parciaki i są częścią Obszaru Natura 2000 Dolina Omulwi i Płodownicy.

</doc>
<doc id="2901958" url="https://pl.wikipedia.org/wiki?curid=2901958" title="Szkopnik">
Szkopnik

Szkopnik – kolonia w Polsce położona w województwie mazowieckim, w powiecie przasnyskim, w gminie Jednorożec.
W latach 1975–1998 miejscowość administracyjnie należała do województwa ostrołęckiego.

</doc>
<doc id="2901959" url="https://pl.wikipedia.org/wiki?curid=2901959" title="Uścianek (województwo mazowieckie)">
Uścianek (województwo mazowieckie)

Uścianek – osada leśna w Polsce położona w województwie mazowieckim, w powiecie przasnyskim, w gminie Jednorożec.
W latach 1975–1998 miejscowość administracyjnie należała do województwa ostrołęckiego.

</doc>
<doc id="2901960" url="https://pl.wikipedia.org/wiki?curid=2901960" title="Maxime Marotte">
Maxime Marotte

Maxime Marotte (ur. 5 grudnia 1986 w Miluzie) – francuski kolarz górski, wielokrotny medalista mistrzostw świata i mistrz Europy.
Kariera.
Pierwszy sukces w karierze Maxime Marotte osiągnął w 2004 roku, kiedy zajął trzecie miejsce w kategorii juniorów na mistrzostwach świata w Les Gets. Siedem lat późnej, wspólnie z Victorem Koretzkym, Julie Bresset i Fabienem Canalem zdobył złoty medal w sztafecie cross-country podczas mistrzostw świata w Champéry. W tej samej konkurencji i tym samym roku zdobył również złoto na mistrzostwach Europy w Dohnánach. Ponadto na rozgrywanych rok później mistrzostwach świata w Leogang reprezentacja Francji w składzie: Jordan Sarrou, Victor Koretzky, Julie Bresset i Maxime Marotte zdobyła srebrny medal w sztafecie. Razem z Sarrou, Bresset i Raphaëlem Gayem zdobył kolejny srebrny medal w sztafecie na mistrzostwach świata w Pietermaritzburgu. Nie brał udziału w igrzyskach olimpijskich.

</doc>
<doc id="2901961" url="https://pl.wikipedia.org/wiki?curid=2901961" title="Zadziory">
Zadziory

Zadziory – osada leśna w Polsce położona w województwie mazowieckim, w powiecie przasnyskim, w gminie Jednorożec.
W latach 1975–1998 miejscowość administracyjnie należała do województwa ostrołęckiego.

</doc>
<doc id="2901962" url="https://pl.wikipedia.org/wiki?curid=2901962" title="Żelazna Rządowa-Gutocha">
Żelazna Rządowa-Gutocha

Żelazna Rządowa-Gutocha – osada w Polsce położona w województwie mazowieckim, w powiecie przasnyskim, w gminie Jednorożec.
Wiadomości ogólne.
Nazwa.
Nazwa "Żelazna" pochodzi od obfitych złóż rudy darniowej. Określenie "Rządowa" odnosi się do gruntów rządowych, na których rozciągała się miejscowość. "Gutocha" to stara nazwa bagna. Pojawia się na mapach jako "Bagno Gutocha" lub "Błoto Gutocha". Miało powierzchnię ok. 6 tys. ha. Leżało w dolinie rzeki Płodownicy, pomiędzy wsiami Żelazna Prywatna i Żelazna Rządowa w gminie Jednorożec a Błędowo, Ziomek, Majk, Kucieje i Wola Błędowska w gminie Baranowo. Był to obszar niedostępny dla ludzi. Zachowały się dwa podania. Jedno o nazwie, która miała pochodzić od imienia wiedźmy, która tu mieszkała, była znachorką, a czasem przewodniczką po bagnie. Drugie podanie mówi o tym, że do osuszenia błota sprowadzono tureckich niewolników. Mieli przekopywać koryto Płodownicy od Rzodkiewnicy do Rycicy.
Zmiany administracyjne.
Po II wojnie światowej Żelazna Rządowa-Gutocha należała do powiatu przasnyskiego i województwa warszawskiego. W 1954 zlikwidowano gminy i zastąpiono je gromadami. W 1973 przywrócono istnienie gminy Jednorożec, do której włączono Żelazną Rządową-Gutochę. W latach 1975–1998 miejscowość administracyjnie należała do województwa ostrołęckiego. Od 1999 Żelazna Rządowa-Gutocha znajduje się w gminie Jednorożec w powiecie przasnyskim i województwie mazowieckim.
Historia.
Bagno wykorzystywano jako szlak ucieczek (dezerterzy z armii carskiej uciekający do Prus Wschodnich, przestępcy). W wieku XIX było częścią dóbr Puszcza Płodownicka o powierzchni około 30 tys. włók. Na powierzchni 1000 morgów wydobywano torf. "Guzowatka-Gutocha" była jedną z największych kopalni tofu w zaborze rosyjskim. Eksploatacja torfu w Gutosze trwała do początku lat 90. XX wieku. Po powstaniu styczniowym majątek przestał był meliorowany i ponownie się zabagniał. Przed I wojną światową majątek nabyli od Żydów Karol Dłużewski i Stanisław Tryniszewski. Planowali zalesić niektóre obszary, a Gutochę na powierzchni tysiąca mórg poddać melioracji. Kierownikiem majątku został Lucjan Legis.
W okresie międzywojennym bagno stało się własnością państwa. Towarzystwo Akcyjne Budowa i Eksploatacja Stawów planowało inwestycję w hodowlę ryb, głównie karpia. W latach 1925–1927 powstały cztery stawy rybne o powierzchni 40 ha. Przedsiębiorstwo doświadczyło kryzysu gospodarczego. Do 1942 prace hodowlane w Gutosze prowadził inż. Kazimierz Teresiński z Budnych Sowiąt. Hodowano wówczas 5–5,5 tony ryb rocznie. W 1940 wyremontowano dwa stawy z narybkiem i dwa tarliskowe. Zaplanowano budowę magazynów. Wybudowano nową zastawkę, która funkcjonowałą do 1975. W 1943 Niemcy zaczęli prowadzić regularne odłowy. W 1944 ryby zostały wcześniej odłowione, bo zbliżała się Armia Czerwona.
Po II wojnie światowej zorganizowano tu Państwowe Gospodarstwo Rolne. Zaplanowano zagospodarowanie bagien i nieużytków. Pracowano ręcznie na terenie o powierzchni 25 arów. Łąki meliorowano za pomocą koni i kosiarek ręcznych. Prasowane siano sprzedawano m.in. w Płocku i w warszawskim Służewcu. Brakowało chętnych do pracy. Na stałe pracowało 6 rodzin, które zajęły wybudowany w 1952 barak. Latem do pracy przyjeżdżało około 80 osób z okolicznych wsi. W 1960 postawiono dom bliźniak dla dwóch rodzin, a na przełomie lat 70. i 80. XX wieku 4 bloki mieszkalne, suszarnię, w której produkowano pasze dla zwierząt, mieszalnię i obory dla zwierząt. Główną siedzibę PGR przeniesiono z Ziomku do Żelaznej Rządowej. Od okolicznych rolników wykupiono ziemię na siedzibę PGR. Do PGR w Gutosze należał 1 tys. ha ziemi w Klonie, ale trudności transportowe i znaczna odległość sprawiły, że Klon się usamodzielnił. W latach 80. XX wieku w Gutosze powstał jednorodzinny dom dla dyrektora przedsiębiorstwa. W blokach mieszkalnych pojawiło się centralne ogrzewanie. W 1985 dyrektorem PGR Gutocha był mgr inż. Zbigniew Kotarski. PGR produkował wówczas pasze dla 4 innych PGR i 12 rolniczych spółdzielni produkcyjnych. W 1987 w PGR Gutocha pracowało 37 pracowników (26 bezpośrednio w produkcji). Do PGR należały 152 ha użytków zielonych, 7 ha ziemi ornej i 150 ha stawów rybnych.
PGR Gutocha został zlikwidowany w 1992. Ziemia została sprywatyzowana. Administracją stawów rybnych zajął się Polski Związek Wędkarski.
Współcześnie.
Osada wchodzi w skład sołectwa Żelazna Rządowa. Na terenie stawów działa prywatne gospodarstwo rybackie.
We wrześniu 2007 notowano tu 75 osób, 4 bloki mieszkalne i 1 dom. Na dzień 25 listopada 2011 notowano tu 78 osób: 32 kobiety i 41 mężczyzn. Na dzień 31 grudnia 2014 osadę zamieszkiwało 15 osób w wieku przedprodukcyjnym, 47 w wieku produkcyjnym i 15 w wieku poprodukcyjnym, łącznie 77 osób.
W Gutosze znajdują się tereny należące do Obszaru Natura 2000 Dolina Omulwi i Płodownicy. Ochronie podlegają rzadkie i zagrożone gatunki ptaków gnieżdżące się w okolicy stawów (czajka, siewka złota, szpak, bąk, wąsatka, płaskonos, rożeniec, cyranka, krakwa i gągoł, kulik wielki, rycyk, brodziec krwawodzioby, czajka, czapla siwa, bocian czarny, czapla biała, łabędź niemy, perkoz dwuczuby, perkoz rdzawoszy i perkozek, dziwoń, remiz, dudek, srokosz, pliszka żółta, pokląskwa, błotniak stawowy, bielik, kobuz, pustułka, krogulec, jastrząb, błotniak łąkowy, błotniak zbożowy, kania czarna, myszołów, myszołów włochaty, biegus zmienny, biegus malutki, sieweczka obrożna, batalion, łęczak, brodziec śniady, brodziec krwawodzioba, rycyk, siewnica, kszyk, czajka, wąsatka, bielaczek, kobczyk).

</doc>
<doc id="2901964" url="https://pl.wikipedia.org/wiki?curid=2901964" title="Back Again">
Back Again

Back Again – drugi album zespołu D-Bomb wydany w 1999 roku. Na płycie znalazło się 11 utworów, intro oraz 2 bonusy, które nie były obecne na nośniku magnetofonowym. Autorem muzyki i słów do wszystkich utworów był Bartosz Padyasek. Z albumu pochodzą takie przeboje jak „Ciało”, „Koniec”, „Pocałuj mnie”. Płyta stylistycznie nawiązywała m.in. do utworów takich wykonawców jak ATB/Sequential One.

</doc>
<doc id="2901966" url="https://pl.wikipedia.org/wiki?curid=2901966" title="Nathalie Schneitter">
Nathalie Schneitter

Nathalie Schneitter (ur. 19 czerwca 1986 w Lommiswil) – szwajcarska kolarka górska, trzykrotna medalistka mistrzostw świata i czterokrotna medalistka mistrzostw Europy.
Kariera.
Pierwszy sukces w karierze Nathalie Schneitter osiągnęła w 2004 roku, kiedy zwyciężyła w rywalizacji juniorek na mistrzostwach świata w Les Gets. W tym samym roku zdobyła też brązowy medal na mistrzostwach Europy w Wałbrzychu. W 2008 roku zwyciężyła w kategorii U-23 na ME w St. Wendel, a na mistrzostwach świata w Val di Sole była druga. Zdobyła także trzy srebrne medale w sztafecie: na ME w Zoetermeer, na ME w Dohňanach oraz MŚ w Champéry. Na tej ostatniej imprezie partnerowali jej Thomas Litscher, Lars Forster i Nino Schurter. W 2008 roku wystąpiła również na igrzyskach olimpijskich w Pekinie, gdzie rywalizację w cross-country ukończyła na piętnastej pozycji.

</doc>
<doc id="2901981" url="https://pl.wikipedia.org/wiki?curid=2901981" title="Lars Forster">
Lars Forster

Lars Forster (ur. 1 sierpnia 1993) – szwajcarski kolarz górski i przełajowy, dwukrotny medalista mistrzostw świata MTB i mistrz Europy juniorów w kolarstwie przełajowym.
Kariera.
Pierwszy sukces w karierze Lars Forster osiągnął w 2010 roku, kiedy zdobył złoty medal w kategorii juniorów na przełajowych mistrzostwach Europy we Frankfurcie nad Menem. Na rozgrywanych rok później mistrzostwach świata MTB w Champéry reprezentacja Szwajcarii w składzie: Thomas Litscher, Lars Forster, Nathalie Schneitter i Nino Schurter zdobyła srebrny medal w sztafecie cross-country. W tym samym roku Szwajcarzy z Forsterem w składzie zdobyli złoty medal na mistrzostwach Europy w Dohňanach. Ponadto Forster jest trzykrotnym mistrzem Szwajcarii juniorów w kolarstwie przełajowym - wygrywał w latach 2010, 2011 i 2013. Nie startował na igrzyskach olimpijskich.

</doc>
<doc id="2901984" url="https://pl.wikipedia.org/wiki?curid=2901984" title="Iwan Dobrobabin">
Iwan Dobrobabin

Iwan Jewstafjewicz Dobrobabin, (; ur. 8 czerwca 1913 we wsi Perekop w guberni charkowskiej, zm. 19 grudnia 1996) – radziecki wojskowy, sierżant, a także członek kolaboracyjnej policji pomocniczej podczas II wojny światowej.
Życiorys.
Ukończył szkołę podstawową. Od 1928 r. pracował w fabryce traktorów w Charkowie. W 1939 r. został zmobilizowany do Armii Czerwonej. Brał udział w bitwie z Japończykami nad Chalchyn gol. Po demobilizacji znalazł pracę na budowie Wielkiego Kanału Czujskiego w rejonie Biszkeku.
Po ataku wojsk niemieckich na ZSRR 22 czerwca 1941 ponownie zmobilizowano go do Armii Czerwonej. Od września tego roku w stopniu sierżanta brał udział w walkach w składzie 316. Dywizji Strzeleckiej. W II poł. listopada uczestniczył w ciężkich walkach w rejonie węzła kolejowego Dubosiekowo, współdowodząc (z politrukiem Kłoczkowem) 4. kompanią 2. batalionu strzelców 1075. Pułku Strzeleckiego. Prezydium Rady Najwyższej ZSRR 21 lipca 1942 nadało mu pośmiertnie tytuł Bohatera Związku Sowieckiego.
Faktycznie I. J. Dobrobabin nie zginął, ale ranny dostał się do niewoli niemieckiej. Osadzono go w obozie jenieckim w Możajsku, skąd zbiegł na początku 1942, po czym powrócił do rodzinnej wsi Perekop. W czerwcu tego roku wstąpił do miejscowej policji pomocniczej. Początkowo służył jako posterunkowy na stacji kolejowej Kowjahy, a następnie został dowódcą zmiany wartowniczej we wsi Perekop. Kiedy Armia Czerwona zajęła wieś 25 lutego 1943, został aresztowany, ale Niemcy odzyskali ją już 8 marca tego roku. Dobrobabon kontynuował kolaboracyjną służbę policyjną. Objął funkcję zastępcy naczelnika policji, a następnie sam stanął na jej czele. W momencie zbliżania się Armii Czerwonej w sierpniu ewakuował się do wsi Tarasiwka w owbwodzie odeskim, gdzie objęła go radziecka ofensywa. W marcu 1944, nie rozpoznany, został zmobilizowany do Armii Czerwonej. Uczestniczył w operacji jassko-kiszyniowskiej, walkach o Budapeszt i Wiedeń.
Po demobilizacji powrócił do Kirgistanu, gdzie aresztowano go pod koniec 1947. Po śledztwie skazano go na początku czerwca 1948 na karę 15 lat więzienia. W 1948 pozbawiono go też tytułu Bohatera Związku Sowieckiego. W wyniku ogłoszenia amnestii w 1955 karę zmniejszono mu do 7 lat, po czym wypuszczono na wolność. Zamieszkał w Cymlansku. W 1988 wystąpił o rehabilitację, ale rok później prokuratura odmówiła.

</doc>
<doc id="2901986" url="https://pl.wikipedia.org/wiki?curid=2901986" title="Phoxinus phoxinus tumensis">
Phoxinus phoxinus tumensis



</doc>
<doc id="2901987" url="https://pl.wikipedia.org/wiki?curid=2901987" title="Cyprinus galian">
Cyprinus galian



</doc>
<doc id="2901988" url="https://pl.wikipedia.org/wiki?curid=2901988" title="Phoxynus montanus">
Phoxynus montanus



</doc>
<doc id="2901989" url="https://pl.wikipedia.org/wiki?curid=2901989" title="Phoxinus varius">
Phoxinus varius



</doc>
<doc id="2901990" url="https://pl.wikipedia.org/wiki?curid=2901990" title="Phoxinus rivularis">
Phoxinus rivularis



</doc>
<doc id="2901991" url="https://pl.wikipedia.org/wiki?curid=2901991" title="Phoxinus phoxinus phoxinus">
Phoxinus phoxinus phoxinus



</doc>
<doc id="2901992" url="https://pl.wikipedia.org/wiki?curid=2901992" title="Phoxinus phoxinus carpathicus">
Phoxinus phoxinus carpathicus



</doc>
<doc id="2901993" url="https://pl.wikipedia.org/wiki?curid=2901993" title="Phoxinus marsilii">
Phoxinus marsilii



</doc>
<doc id="2901994" url="https://pl.wikipedia.org/wiki?curid=2901994" title="Phoxinus laevis balchaschana">
Phoxinus laevis balchaschana



</doc>
<doc id="2901995" url="https://pl.wikipedia.org/wiki?curid=2901995" title="Phoxinus laevis">
Phoxinus laevis



</doc>
<doc id="2901996" url="https://pl.wikipedia.org/wiki?curid=2901996" title="Phoxinus csikii">
Phoxinus csikii



</doc>
<doc id="2901997" url="https://pl.wikipedia.org/wiki?curid=2901997" title="Leuciscus phoxinus">
Leuciscus phoxinus



</doc>
<doc id="2901998" url="https://pl.wikipedia.org/wiki?curid=2901998" title="Cyprinus rivularis">
Cyprinus rivularis



</doc>
<doc id="2901999" url="https://pl.wikipedia.org/wiki?curid=2901999" title="Cyprinus phoxinus">
Cyprinus phoxinus



</doc>
<doc id="2902001" url="https://pl.wikipedia.org/wiki?curid=2902001" title="Cyprinus morella">
Cyprinus morella



</doc>
<doc id="2902002" url="https://pl.wikipedia.org/wiki?curid=2902002" title="Cyprinus isetensis">
Cyprinus isetensis



</doc>
<doc id="2902003" url="https://pl.wikipedia.org/wiki?curid=2902003" title="Cyprinus chrysoprasius">
Cyprinus chrysoprasius



</doc>
<doc id="2902004" url="https://pl.wikipedia.org/wiki?curid=2902004" title="Cyprinus aphya">
Cyprinus aphya



</doc>
<doc id="2902107" url="https://pl.wikipedia.org/wiki?curid=2902107" title="Jurij Trambowieckij">
Jurij Trambowieckij



</doc>
<doc id="2902155" url="https://pl.wikipedia.org/wiki?curid=2902155" title="José Sancho">
José Sancho

José Asunción Martínez Sancho znany jako Pepe Sancho (ur. 11 listopada 1944 w Manises, zm. 3 marca 2013 w Walencji) – hiszpański aktor filmowy i telewizyjny.
Zmarł na raka płuc w szpitalu w Walencji.

</doc>
<doc id="2902165" url="https://pl.wikipedia.org/wiki?curid=2902165" title="Skoki narciarskie na Europejskim Festiwalu Młodzieży 2013">
Skoki narciarskie na Europejskim Festiwalu Młodzieży 2013



</doc>
<doc id="2902167" url="https://pl.wikipedia.org/wiki?curid=2902167" title="Lorenzo Samparisi">
Lorenzo Samparisi

Lorenzo Samparisi (ur. 21 sierpnia 1993) – włoski kolarz górski i przełajowy, brązowy medalista mistrzostw świata i Europy MTB.
Kariera.
Największy sukces w karierze Lorenzo Samparisi osiągnął w 2011 roku, kiedy wspólnie z Gerhardem Kerschbaumerem, Evą Lechner i Marco Aurelio Fontaną zdobył brązowy medal w sztafecie cross-country podczas mistrzostw świata MTB w Champéry. W tym samym roku i tym samym składzie Włosi zajęli trzecie miejsce na mistrzostwach Europy w Dohňanch. Zdobył ponadto dwa medale przełajowych mistrzostw Włoch w kategorii juniorów: brązowy w 2008 roku i srebrny trzy lata później. Nie startował na igrzyskach olimpijskich.

</doc>
<doc id="2902175" url="https://pl.wikipedia.org/wiki?curid=2902175" title="Ukrzyżowanie Jezusa Chrystusa">
Ukrzyżowanie Jezusa Chrystusa

Ukrzyżowanie Jezusa Chrystusa – najważniejsze, obok zmartwychwstania Jezusa Chrystusa, wydarzenie opisane w Nowym Testamencie, dotyczące ukrzyżowania Jezusa Chrystusa. W chrześcijaństwie jest uważane za wydarzenie o charakterze zbawczym i stanowi (obok zmartwychwstania) główny temat nauki o odkupieniu.
Data.
Istnieje konsensus, że śmierć Jezusa nastąpiła w piątek. Nieustalona jest natomiast dokładna data śmierci Jezusa – szacunki wahają się pomiędzy 27 a 33 rokiem. Problematyczne jest również ustalenie, czy śmierć Jezusa nastąpiła w święto Paschy, czy też w jego przeddzień, a więc 15 czy 14 nisan. Za pierwszą datą przemawia relacja synoptyków, które utożsamiają Ostatnią Wieczerzę Jezusa z ucztą paschalną, za drugą relacja Ewangelii Jana, zgodnie z którą śmierć Jezusa nastąpiła podczas zabijania baranków paschalnych w świątyni. Oba ujęcia mają motywacje teologiczne, dlatego nie można w sposób przesądzający ustalić wiarygodności chronologii. Joachim Gnilka opowiada się za relacją synoptyków, z kolei Walter Kasper i Ferdinand Hahn uważają chronologię Ewangelii Jana za bardziej wiarygodną. Sprzeczność próbowano usunąć, powołując się na istnienie dwóch kalendarzy – słonecznego używanego przez wspólnotę z Qumran, do którego stosować miał się Jezus, obchodząc święto Paschy, oraz księżycowego stosowanego przez kapłanów, do którego odnosić miał się autor Ewangelii Jana. Jako pierwsza takie rozwiązanie zaproponowała Annie Jaubert. Zarówno Joachim Gnilka, jak i Ferdinand Hahn uważają to rozwiązanie za niewiarygodne. Przede wszystkim nie ma dowodów przynależności Jezusa do wspólnoty esseńczyków. Rytualne ubicie baranka paschalnego w świątyni nie byłoby natomiast możliwe poza datą przewidzianą przez kapłanów (Joachim Gnilka odrzuca twierdzenie, jakoby możliwe było zabijanie baranków przez esseńczyków w ich własnym terminie).
Datę dzienną według współczesnego kalendarza próbowano ustalić na podstawie danych astronomicznych. Przyjmując wiarygodność chronologii Ewangelii Jana, śmierć Jezusa datowano na 7 kwietnia 30 roku lub 3 kwietnia 33 roku (w obu wypadkach był to piątek). Wenancjusz Domagała, opowiadając się za późniejszą datą, wskazuje, że według Ewangelii Jana działalność Jezusa miała trwać co najmniej trzy lata od chwili wystąpienia Jana Chrzciciela w 28 roku. Jednak relacja synoptyków zdaje się sugerować, że publiczna działalność Jezusa trwała zaledwie rok. Joachim Gnilka uważa trzyletni okres działalności Jezusa za niewiarygodny. Dodatkowo obliczenia astronomiczne są niepewne z uwagi na możliwość niedokładności określania nowiu księżyca przez kapłanów, a także możliwość dodania miesiąca przestępnego przed miesiąc nisan w przypadku opóźnienia zbiorów jęczmienia lub wystąpienia trudnych warunków drogowych utrudniających dojazd pielgrzymów.
Fotogaleria.
Miało miejsce na szczycie góry zwanej Golgotą (, aram. גלגלתא – Gulgalta, w tłum. łac. "Calvaria", co znaczy "czaszka") położonej nieopodal Jerozolimy, gdzie zwyczajowo dokonywano egzekucji na skazańcach. Informacje o ukrzyżowaniu zawarte są w czterech Ewangeliach. Wszyscy ewangeliści podają bardzo szczegółowe okoliczności tego wydarzenia. Jezus Chrystus, którego chrześcijanie uważają za Syna Bożego oraz Mesjasza, został aresztowany, osądzony i skazany przez Poncjusza Piłata na śmierć przez ukrzyżowanie. Ostatnie 12 godzin życia Chrystusa, poprzedzające jego śmierć na krzyżu, określane jako Pasja, są bardzo wnikliwie opisane w Ewangelii. Okres ten nazywany jest męką Pańską, a jego ramy czasowe zakreślają dwa wydarzenia – nocne pojmanie Jezusa w ogrodzie Getsemani oraz śmierć na krzyżu na jerozolimskim wzgórzu zwanym Golgotą. Jest to wydarzenie historyczne – potwierdzone również w wielu źródłach niechrześcijańskich.
Okoliczności śmierci Jezusa Chrystusa.
Ewangelie opisują dokładne okoliczności śmierci Jezusa Chrystusa, m.in. wskazując godzinę. 
Przed śmiercią Jezus wypowiedział siedem krótkich zdań, które nazywane są "siedmioma mowami Jezusa na krzyżu". Mowy te znajdują się w czterech Ewangeliach.
Od starożytności trwa dysputa, jak interpretować ciemności i zanik światła wspomniane m.in. przez Flegona z Tralles. Pisarze tacy jak Augustyn z Hippony uważali je za wydarzenie cudowne, a nie naturalne, gdyż naturalne zaćmienia słońca występują podczas nowiu, a nie pełni księżyca, w okolicach której przypada święto Paschy ("O Państwie Bożym", III,15).
Złożenie do grobu.
O zmierzchu Józef z Arymatei i Nikodem pochowali ciało Jezusa. Owinęli je w płótno i złożyli w grobowcu, który był wykuty w skale. Grób przykryli potężnym kamieniem.
Proroctwa na temat ukrzyżowania Jezusa Chrystusa.
Zgodnie z teologią chrześcijańską ukrzyżowanie Jezusa Chrystusa zapowiada już starotestamentowa Księga Izajasza 53,4-12, gdzie stwierdzone jest też jego zbawcze znaczenie. Do tego wydarzenia odnoszony jest również Psalm 22, którego autorstwo tradycyjnie przypisywano królowi Dawidowi. Także Jezus zapowiedział swoją mękę i śmierć oraz przypisywał jej znaczenie zbawcze (przeciwne poglądy biblistów takich jak Rudolf Bultmann czy Willi Marxsen są obecnie odrzucane). Mimo to apostołowie wówczas nie bardzo rozumieli nie tylko znaczenia śmierci, ale i cierpienia. Myśleli o Mesjaszu bardziej jako o królu ziemskim.

</doc>
<doc id="2902176" url="https://pl.wikipedia.org/wiki?curid=2902176" title="Topola Katowa (gromada)">
Topola Katowa (gromada)

Topola Katowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Topola Katowa z siedzibą GRN w Topoli Katowej utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Krzepocin, Lubień, Skromnica i Topola Katowa ze zniesionej gminy Tkaczew w tymże powiecie. Dla gromady ustalono 12 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2902178" url="https://pl.wikipedia.org/wiki?curid=2902178" title="Wypychów (gromada)">
Wypychów (gromada)

Wypychów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wypychów z siedzibą GRN w Wypychowie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Astachowice, Brachowice, Gieczno, Rogóźno, Sypin i Wypychów ze zniesionej gminy Rogóźno w tymże powiecie. Dla gromady ustalono 13 członków gromadzkiej rady narodowej.
1 stycznia 1959 do gromady Wypychów przyłączono obszar zniesionej (i mocno okrojonej) gromady Lorenki oraz wieś i kolonię Śladków Górny, wieś i kolonię Śladków Rozlazły, wieś Śladków Podleśny i kolonię Śladkówek ze zniesionej gromady Śladków Górny.
31 grudnia 1959 do gromady Wypychów przyłączono wieś Błonie ze zniesionej gromady Witów oraz wieś Mchowice, osadę młyńską Świącie, osadę młyńską Bugaj, wieś Dunaj, wieś Boguszyce i wieś Mysłówka ze zniesionej gromady Czerników.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2902181" url="https://pl.wikipedia.org/wiki?curid=2902181" title="Gosberg">
Gosberg



</doc>
<doc id="2902183" url="https://pl.wikipedia.org/wiki?curid=2902183" title="Michael Kidd">
Michael Kidd

Michael Kidd, właśc.Milton Greenwald (ur. 12 sierpnia 1915 w Nowym Jorku, zm. 23 grudnia 2007 w Los Angeles) – amerykański choreograf i reżyser. Zdobywca pięciu nagród Tony za choreografię oraz Honorowego Oscara w 1996. 23 grudnia 2007 zmarł na raka w wieku 92 lat w swoim domu w Los Angeles.

</doc>
<doc id="2902190" url="https://pl.wikipedia.org/wiki?curid=2902190" title="Yuriy Trambovetskiy">
Yuriy Trambovetskiy



</doc>
<doc id="2902193" url="https://pl.wikipedia.org/wiki?curid=2902193" title="Berkeley Software Distribution License">
Berkeley Software Distribution License



</doc>
<doc id="2902199" url="https://pl.wikipedia.org/wiki?curid=2902199" title="Upadek meteorytu z 15 lutego 2013 roku">
Upadek meteorytu z 15 lutego 2013 roku



</doc>
<doc id="2902204" url="https://pl.wikipedia.org/wiki?curid=2902204" title="Przewód liniowy">
Przewód liniowy

Przewód liniowy - przewód będący w czasie normalnej pracy sieci elektroenergetycznej pod napięciem i przeznaczony do przesyłu energii elektrycznej, ale niebędący ani przewodem neutralnym, ani przewodem środkowym. 

</doc>
<doc id="2902272" url="https://pl.wikipedia.org/wiki?curid=2902272" title="Pałac w Brunowie">
Pałac w Brunowie

Pałac w Brunowie – wybudowany w 1750 roku w stylu barokowym z elementami neobarokowymi i klasycystycznymi, położony jest we wsi Brunów w powiecie lwóweckim. Dnia 14 stycznia 1977 roku pod numerem A/5386/486/J i A/5385/487/J, pałac został wpisany do rejestru zabytków Narodowego Instytutu Dziedzictwa.
Historia pałacu.
Pierwsza wzmianka o istnieniu w Brunowie dworu pochodzi z XV wieku. Była to wówczas budowla obronna w formie wieży rycerskiej. Dwór w tym czasie należał do śląskiego rodu Zedlitz i pozostawał do 1740 roku. Wówczas to właścicielem został Bernard von Schmettau. W tym czasie stary dwór został przebudowany w dwupiętrowy pałac w stylu barokowym. Bernard von Schmettau założył również folwark oraz wybudował dwór dla zarządcy majątku. Od 1750 roku do 1786 roku pałac był własnością barona Filipa Hermanna von Sonnenburg. W 1787 roku został sprzedany Krzysztofowi i Erneście von Schweinitz. W trzy tygodnie później pałac wraz z zabudowaniami został zniszczony przez pożar. Schweinitzowie rozpoczęli odbudowę swojej posiadłości w stylu neobarokowym, która zakończyła się w 1789 roku. Kolejną właścicielką była Senden von Schwienitz, a od 1838 roku rodzina Cottenetów. Pałac był własnością rodu do 1945 roku. Przez ten czas pałac został rozbudowany (niektóre jego elementy posiadają cechy XIX-wiecznego klasycyzmu). 
Powstały wówczas stajnia z powozownią, park z kaplicą rodzinną, fontanna, kordegarda czy młyn wodny. Na ścianie szczytowej stajni umieszczono herb rodziny von Cottenet. W 1933 roku rezydencja została przejęta na szkołę sportową Hitlerjugend, a następnie stała się własnością nazistów. Zaraz po zakończeniu II wojny światowej pałac wraz z zabudowaniami został ogołocony z wyposażenia i częściowo zniszczony. Po przejęciu go przez Skarb Państwa i zabezpieczeniu w budynku został otwarty ośrodek kolonijny Rejonu Dróg Publicznych. Obecnie pałac pozostaje w rękach prywatnych i funkcjonuje jako obiekt hotelowy.
Opis.
Dwupiętrowy pałac wybudowany na planie prostokąta. W latach 1900-1901 przebudowany w stylu klasycystycznym. Powstało wówczas skrzydło południowe pałacu wraz z oranżerią i ośmioboczną, czteropiętrową wieżą. Od frontu ryzalit z głównym wejściem pod półkolistym balkonem z metalową balustradą. Ryzalit dzielony czterema pilastrami zwieńczony frontonem z kartuszem zawierającym herb rodziny von Cottenet. Obiekt został pokryty dwuspadowym dachem z naczółkami. Wnętrze pałacu przebudowano w dwu- i trzytraktowe, a miejscami użyto secesyjnej dekoracji, co widać szczególnie w balustradzie klatki schodowej.
Oficyna.
Obok pałacu piętrowa oficyna wybudowana na planie prostokąta, kryta czterospadowym dachem mansardowym z lukarnami. Na pierwszym piętrze prawej ściany płyciny z herbami Carla von Schweinitz (1747-1793) i inicjałami C. H. L. v. S. po lewej i jego żony Elisabeth von Schweinitz von Eicke (1753-1835) i inicjałami E. S. v. S. G. v. E. po prawej oraz z sentencją.

</doc>
<doc id="2902291" url="https://pl.wikipedia.org/wiki?curid=2902291" title="Andromeda (brytyjski zespół muzyczny)">
Andromeda (brytyjski zespół muzyczny)

Andromeda – brytyjski zespół muzyczny z gatunku rocka psychodelicznego, który powstał w 1968 z grupy The Attack.
Wkrótce po powstaniu, zespół zmienił skład i jego liderem został John Du Cann. W 1969 roku w nowym składzie grupa nagrała swój pierwszy album pod tytułem Andromeda, z chórkami, które śpiewał Eddie Dyche.
Andromeda rozpadła się w 1970 roku, po odejściu Johna Du Cann do Atomic Rooster.
Dyskografia.
Albumy.
Oryginalny album został ponownie wydany w 2000 roku jako zestaw dwóch płyt, które zawierały ten album i kilka singli i nagrań na żywo pod nazwą "Definitive Collection"

</doc>
<doc id="2902293" url="https://pl.wikipedia.org/wiki?curid=2902293" title="Gilbertus Albans">
Gilbertus Albans



</doc>
<doc id="2902294" url="https://pl.wikipedia.org/wiki?curid=2902294" title="Halowe Mistrzostwa Europy w Lekkoatletyce 2013 – skok o tyczce kobiet">
Halowe Mistrzostwa Europy w Lekkoatletyce 2013 – skok o tyczce kobiet

Skok o tyczce kobiet – jedna z konkurencji rozegranych podczas halowych lekkoatletycznych mistrzostw Europy w hali Scandinavium w Göteborgu.
Tytułu wywalczonego 2 lata temu w Paryżu broniła Anna Rogowska.
Rezultaty.
Eliminacje.
Do eliminacji zgłoszono 20 tyczkarek. Aby awansować do finału – w którym startuje ósemka zawodniczek – należało uzyskać wynik 4,56 (Q). W przypadku gdyby rezultat ten osiągnęła mniejsza liczba skoczkiń – lub żadna ze startujących – kryterium awansu były najlepsze wyniki uzyskane przez sportsmenki (q).

</doc>
<doc id="2902296" url="https://pl.wikipedia.org/wiki?curid=2902296" title="Raquella Berto-Anirul">
Raquella Berto-Anirul



</doc>
<doc id="2902299" url="https://pl.wikipedia.org/wiki?curid=2902299" title="Ewa Malinowska-Grupińska">
Ewa Malinowska-Grupińska

Ewa Dorota Malinowska-Grupińska, także Dorota Malinowska (ur. 6 lutego 1956 w Warszawie) – polska tłumaczka, wydawca, redaktor i działaczka samorządowa, od 2007 przewodnicząca Rady m.st. Warszawy.
Życiorys.
Absolwentka Politechniki Warszawskiej i Uniwersytetu Warszawskiego. Od 1994 do 2007 zawodowo związana z wydawnictwem Prószyński i S-ka, była redaktorką miesięcznika „Nowa Fantastyka”, dyrektorem zarządzającym i generalnym oraz wiceprezesem zarządu. Przetłumaczyła z języka angielskiego ponad dwadzieścia książek. W latach 2003–2006 była prezesem Polskiej Izby Książki. Od 2007 prowadzi własne Wydawnictwo MG.
W wyborach samorządowych w 2006 z listy Platformy Obywatelskiej uzyskała mandat radnej Warszawy. W 2007 została wybrana na przewodniczącą rady miasta, będąc pierwszą kobietą na tym stanowisku w historii stołecznego samorządu. Należała do grupy autorów reaktywacji Nagrody Literackiej m.st. Warszawy. W 2010, 2014 i 2018 ponownie zostawała radną miejską. W VI, VII i VIII kadencji samorządu także wybierana na przewodniczącą rady.
W 2018 weszła w skład Rady Muzeum przy Muzeum Historii Żydów Polskich Polin w Warszawie. W 2022 została powołana do Rady Odbudowy Pałacu Saskiego.
Odznaczenia.
W 2011 wyróżniona przez ministra kultury i dziedzictwa narodowego odznaką honorową Zasłużony dla Kultury Polskiej.
Życie prywatne.
Jej mężem jest wydawca i polityk Rafał Grupiński. Mają trzy córki.

</doc>
<doc id="2902302" url="https://pl.wikipedia.org/wiki?curid=2902302" title="Dorota Malinowska">
Dorota Malinowska



</doc>
<doc id="2902308" url="https://pl.wikipedia.org/wiki?curid=2902308" title="Agnieszka Pencherkiewicz">
Agnieszka Pencherkiewicz

Agnieszka Pencherkiewicz (ur. 29 lipca 1991 roku w Koszalinie) – polska piłkarka, grająca na pozycji obrońcy.
Swoją karierę piłkarską rozpoczęła w 2007 roku, kiedy trafiła do UKS Victorii SP 2 Sianów. Latem 2010 roku przeszła do RTP Unii Racibórz, z którą w sezonie 2010/2011 zdobyła mistrzostwo oraz Puchar Polski. Następnie latem 2011 roku przeszła do drużyny KKP Bydgoszcz. W zespole z Bydgoszczy rozegrała wszystkie spotkania sezonu 2011/2012, jednak na skutek odniesionej kontuzji w rundzie jesiennej kolejnego sezonu zagrała tylko 20 minut w meczu 1/8 finału Pucharu Polski. Na początku 2013 roku sztab szkoleniowy zadecydował o przesunięciu zawodniczki do drużyny rezerw, po czym ta ogłosiła zakończenie kariery piłkarskiej. Piłkarka ma na swym koncie także występy w reprezentacji Polski do lat 19.

</doc>
<doc id="2902309" url="https://pl.wikipedia.org/wiki?curid=2902309" title="Huta Chojno">
Huta Chojno



</doc>
<doc id="2902312" url="https://pl.wikipedia.org/wiki?curid=2902312" title="Max Karl Tilke">
Max Karl Tilke

Max Karl Tilke (ur. 6 lutego 1869 we Wrocławiu, zm. 2 sierpnia 1942 w Berlinie) – niemiecki etnograf, projektant ubiorów, artysta i rysownik.
Od 1886 studiował w berlińskiej Akademie der Künste, podczas studiów w 1890 podróżował do Włoch i Tunezji. Po ukończeniu nauki pozostał w Berlinie i pracował jako dekorator, a następnie wyjechał do Madrytu, gdzie został kopistą w Muzeum Prado. Ten okres uznaje się za bardzo istotny dla ukształtowania się kariery artystycznej Maxa Karla Tilke. Z Madrytu artysta wyjechał w 1900 do Paryża i pracował tam jako ilustrator, ale zaczynał być znany jako posiadacz dużej wiedzy na temat historii stylów ubioru. Powrócił do Berlina i poświęcił się projektowaniu historycznych strojów i kostiumów, dzięki którym zyskał uznanie organizacji kulturalnych. W 1911 w Lipperheidische Kostümbibliothek belińskiego Kunstgewerbe Museum miała miejsce pierwsza indywidualna wystawa kolekcji strojów zaprojektowanych przez Maxa Karla Tilke. Ocena krytyków była bardzo wysoka i cała kolekcja została zakupiona jako rekwizyty do muzeum. Kolejnym pomysłem artysty był otwarty 1 października 1901 kabaret "„Zum humgringen Pegasus”", gdzie pełnił on rolę konferansjera. Mimo doborowej obsady i ciekawego programu po sześciu miesiącach postanowił wrócić do porzuconej sztuki projektowania strojów. W 1912 razem z Magnusem Hirschfeldem napisał i opublikował książkę o transwestytyzmie zatytułowaną "„Die Transvestiten - eine Untersuchung über den erotischen Verkleidungstrieb mit umfangreichem casuistischen und Materiał historischen”", która zawierała liczne ilustracje Tilkego. Rok później Hanns Heinz Ewers znalazł dla artysty pracę w berlińskim studio filmowym "Deutsche Bioscop GmbH Filmgesellschaft", gdzie odpowiadał za kostiumy. Sława Maxa Karla Tilke dotarła do Rosji, panujący wówczas car Mikołaj II Romanow przekazał mu propozycję pracy w Muzeum Kaukazu w Tbilisi, gdzie miał podróżować i na podstawie poznanego folkloru stworzyć kolekcję muzealną strojów regionalnych. W latach 1912-1913 był profesorem w Muzeum Kaukazu i opracował metodykę pracy. Tilke miał problem z wyobrażeniem sobie lokalnej ludności ubranej w stroje, rozwiązał go wybierając fotografowanie modeli i tworzenie kopii ich odzieży. W niektórych przypadkach tworzył kopię obserwując bezpośrednio pozujące osoby. Przebieg prac przerwał wybuch I wojny światowej, Tilke powrócił do Niemiec zabierając część swoich prac. Po powrocie znalazł zatrudnienie w "Deutsche Verlag Union" w Stuttgarcie, gdzie tworzył ilustracje dotyczące wojny, ale cały wolny czas poświęcał na tworzenie projektów strojów etnograficznych zapisywanie swoich spostrzeżeń i uwag. Część tych prac została opublikowana, z czego za najważniejszą jest wydana w 1922 "„Orientalische Kostume w Schnitt und Farbe”". Pod koniec życia użyczył swojego nazwiska Wolfgangowi Bruhnowi do stworzenia przedsiębiorstwa "„Bruhn, Wolfgang &amp; Tilke, Max, Kostümwerk , Verlag Ernst Wassmuth”", którego prace w późniejszym czasie były krytykowane za brak autentyzmu.
Działalność Maxa Karla Tilke jest bardzo wysoko ceniona przez historyków sztuki i etnografów, jego badania mają nieocenione znaczenie dla historii sztuki. Poza wartością etnograficzną stanowią również dowód nad przemianą sposobu ubierania się poszczególnych grup etnicznych i cech charakterystycznych dla poszczególnych kultur. Tilke uwzględniał zamiany kroju i kolorystyki, a wybrany sposób dokumentowania zagwarantował zgodność kopii z oryginałem.

</doc>
<doc id="2902316" url="https://pl.wikipedia.org/wiki?curid=2902316" title="Jim Holtje">
Jim Holtje

Jim Holtje (ur. w Nowym Jorku) – amerykański pisarz, biznesmen, adiunkt.
Jim Holtje w 2011 roku uzyskał tytuł magistra ekonomii międzynarodowej na Uniwersytecie Columbia, a tytuł licencjata z nauk politycznych na New York University.
Od lat zajmuje się dziedziną public relations. Obecnie pracuje jako dyrektor spraw publicznych i przemówień w międzynarodowej korporacji The McGraw-Hill Companies, z siedzibą w Nowym Jorku. Pracuje również jako adiunkt w New York University, gdzie naucza pisania i redagowania tekstów dla mediów i Etyki. Specjalizuje się w zakresie działań Public Relations, marketingu i brandingu. Jego zasadą jest opracowywanie planów w rzeczywistym świecie i branie pod uwagę teraźniejszej i przeszłej pracy, a także oparcie na konkretnych przypadkach. Współpracował z wielkimi firmami takimi jak MasterCard, gdzie opracowywał plany komunikacyjne, które nadal budują świadomość i renomę marki. Biegle posługuje się pięcioma językami: angielskim (ojczysty), niemieckim, hiszpańskim, włoskim i francuskim, obecnie uczy się również języka mandaryńskiego.
Holtje jest autorem sześciu książek, w tym „The Power of Storytelling” dla Penguin / Prentice-Hall, w Polsce wydanej przez wydawnictwo AudioBiznes pod tytułem „Potęga opowieści” 

</doc>
<doc id="2902318" url="https://pl.wikipedia.org/wiki?curid=2902318" title="Żyła tarczowa">
Żyła tarczowa



</doc>
<doc id="2902319" url="https://pl.wikipedia.org/wiki?curid=2902319" title="Wadżrajogini">
Wadżrajogini



</doc>
<doc id="2902327" url="https://pl.wikipedia.org/wiki?curid=2902327" title="Redondela">
Redondela

Redondela – miasto położone w północno-zachodniej Hiszpanii, we wspólnocie autonomicznej Galicja, prowincji Pontevedra, nad zatoką Vigo.
Zabytki.
Miasto jest słynne z dwóch połączonych ze sobą wiaduktów kolejowych: "El Viaducto de Madrid" oraz "El Viaducto de Pontevedra" przebiegających ponad miastem. Wiadukty zostały wybudowane w XIX wieku. Ich łączna długość wynosi 411 metrów.

</doc>
<doc id="2902328" url="https://pl.wikipedia.org/wiki?curid=2902328" title="Łukasz Sierpina">
Łukasz Sierpina

Łukasz Sierpina (ur. 27 marca 1988 w Złotoryi) – polski piłkarz występujący na pozycji pomocnika. W przeszłości gracz Czarnych Rokitki, Prochowiczanki Prochowice, Górnika Polkowice, Dolcanu Ząbki oraz Podbeskidzia Bielsko-Biała, Korona Kielce. 

</doc>
<doc id="2902330" url="https://pl.wikipedia.org/wiki?curid=2902330" title="Honda CB 250 Two Fifty">
Honda CB 250 Two Fifty

Honda CB 250 – japoński motocykl typu naked bike produkowany przez firmę Honda od 1992 do 2003 roku.

</doc>
<doc id="2902331" url="https://pl.wikipedia.org/wiki?curid=2902331" title="Biblia moskiewska">
Biblia moskiewska

Biblia moskiewska () – drugie drukowane wydanie Biblii w języku cerkiewnosłowiańskim z 1663 roku oraz pierwsze pełne wydanie autoryzowane przez Rosyjski Kościół Prawosławny. Przygotowana została na polecenie soboru z 1660 roku, za patriarchy Nikona. Wydanie bazowało na Biblii ostrogskiej, która opierała się na prywatnym przekładzie arcybiskupa nowogrodzkiego Gennadiusza – Biblia Gennadiusza (1492–1499). Spotkała się z krytyczną oceną, nie została wprowadzona do liturgii.
Geneza.
Jedną z przyczyn reform rosyjskiego prawosławia była chęć zjednoczenia Rusi Moskiewskiej z Ukrainą (znajdującą się wtedy w granicach Rzeczypospolitej). W tym celu planowano wprowadzenie na ziemiach ukraińskich ksiąg liturgicznych powstałych w Rosji. Jednak porównanie ksiąg moskiewskich i ukraińskich wykazało, że nie tylko występują między nimi znaczne różnice, ale również teksty z Ukrainy w większym stopniu zachowują zgodność z tekstami greckimi.
Na polecenie Michała I archimandrytom Dionizemu i Abrahamowi (Palicynowi) powierzono zadanie sprawdzenia i poprawienia ksiąg kościelnych. Dionizy znalazł 40 pomyłek i wyniki swojej pracy przedstawił metropolicie krutickiemu Jonaszowi. Ten, niezadowolony z tej sytuacji, uznał Dionizego za heretyka, nałożył na niego karę grzywny i osadził w monasterze Nowospasskim.
W okresie sprawowania urzędu patriarchy moskiewskiego i całej Rusi przez Joazafa I świeccy otrzymali zezwolenie na przedrukowywanie Biblii. Spowodowało to jeszcze większą ilość pomyłek i opuszczeń. Po Joazafie I patriarchą został Józef, który nie tylko postanowił poprawić wszystkie księgi kościelne ale też postawił kształcić duchowieństwo świeckie (zwane inaczej „białym”) lepiej niż zakonne (zwane „czarnym”). Następnie powołał wśród duchowieństwa świeckiego komisję, która miała przeprowadzić to postanowienie. W roku 1649 patriarcha jerozolimski Paisjusz, metropolita Nazaretu Gabriel i patriarcha konstantynopolitański Atanazy stwierdzili przed Aleksandrem I Romanowem, Józefem i Nikonem, że: «nie tylko w księgach, lecz i w obrzędach kościelnych jawne były odejścia od przepisów i zwyczajów pierwotnego Kościoła wschodniego». Po naradzie z patriarchami car wydelegował na wschód Arseniusza Suchanowa w celu opisania kościelnych obrzędów i obyczajów ludzi. Podczas pierwszej podróży Arseniusz nie dotarł do celu zatrzymując się w Jass. Drugą podróż podjął w roku 1650 ale również nie dojechał do wyznaczonego celu, zatrzymując się na Górze Athos. Po powrocie z podróży opisał swoje dysputy o wierze z Grekami, oraz przedstawił szczegółowy jej przebieg. 
W roku 1648 Teodor Rtyczew założył pod Moskwą pustelnię Przemienienia Pańskiego, do której wezwał mających wiedzę zakonników kijowskiego i rosyjsko-polskich klasztorów celem tłumaczenia z greki rozmaitych ksiąg pożytecznych dla panującego Kościoła. Utworzyło się w ten sposób Bractwo literackie, na czele którego był uczony hieromnich Epifaniusz (Sławiniecki). Car dał jemu do pomocy Arseniusza Greka, z którym w owym bractwie tłumaczyli księgi w latach 1652–1653. Ze względu na niezadowolenie niektórych z przetłumaczonych ksiąg, patriarcha Nikon z carem Aleksym zwołali sobór w 1654 roku. Po nim kolejny raz wysłali na wschód Arseniusza Suchanova, tym razem po to, aby kupował święte księgi.
Tłumaczenie Biblii.
W 1655 roku na prośbę Nikona sprowadzono do Moskwy wiele rękopisów przechowywanych na Górze Athos (np. Kodeks Moskiewski II). Zamiarem było wydanie Biblii w języku cerkiewnosłowiańskim. Przygotowanie Biblii sobór zlecił w roku 1660.
Tłumaczenie dokonano na podstawie Biblii ostrogskiej opublikowanej na ziemiach ruskich w Rzeczypospolitej. Tekst Starego Testamentu skonfrontowano z tekstem hebrajskim. Poprawiono niektóre (lecz nie te najważniejsze) błędy w tekście Biblii ostrogskiej, pomijając inne znacznie bardziej wymagające korekty fragmenty. Nie wiadomo kto dokonał poprawek.
Biblia moskiewska została wydana 12 grudnia 1663 roku w nakładzie 2412 egzemplarzy. Była to pierwsza wydana w Moskwie pełna edycja Pisma Świętego.
Opis.
Biblia zawiera 540 kart, tekst wydano w dwóch kolumnach na stronę, małą czcionką. Była to jedyna wydana w XVII wieku rosyjska książka zawierająca frontyspis oraz obramowanie dla kart tytułowych. Są one dziełem artysty Zosimy. Na początku Księgi grawerowany frontyspis przedstawia zasiadającego na tronie Pana Zastępów spoglądającego na Adama i Ewę sięgających po zakazany owoc oraz po prawej stronie karty ukrzyżowanie Jezusa. W środku znajduje się okazałe godło rosyjskie, a poniżej plan Moskwy, z Kremlem w centrum. Jest to pierwszy plan Moskwy przedstawiony przez rosyjskiego artystę. Po bokach godła przedstawiono cztery sceny ze Starego i Nowego Testamentu (Mojżesz wznoszący miedzianego węża, wygnanie z raju, chodzącego po wodzie Jezusa ratującego Piotra oraz wniebowzięcie).
Następnie znajduje się strona tytułowa. Wokół centrum przedstawiono sceny z historii biblijnych. Pierwsza grawera przedstawia króla Dawida, druga – czterech ewangelistów, a trzecia przedstawia św. Łukasza. Οrnament zawiera pięć inicjałów z czterech płyt, oraz dziewięćdziesiąt siedem ozdobnych rytów wykonanych z czternastu płyt, dwadzieścia pięć końcówek z czterech płyt, oraz ramka na tytuł. Następnie znajdowała się druga strona tytułowa, a po niej kolejne grawery i tekst Pisma Świętego, który był odciskany specjalnie w tym wydaniu przez F.I. Popowa. Strony były oprawione w ramkę, tekst natomiast składał się z dwóch kolumn. Na każdej stronie mieści się pięćdziesiąt sześć wierszy, czcionka jest wielkości dziesięciu punktów, gdzie na rząd przypada 4,9 mm.
Oceny.
Biblia moskiewska nie była przekładem z oryginału, lecz rewizją Biblii ostrogskiej (1581), a ta z kolei była redakcją Biblii Gennadiusza (1499) – w obu przekładach widoczne są silne wpływy tekstu Wulgaty. Przekład moskiewski był wynikiem dwóch koncepcji na łonie prawosławia efektem których była rywalizacja pomiędzy zwolennikami tłumaczenia z greckiej Septuaginty a tłumaczenia z łacińskiej Wulgaty cieszącej się uznaniem Kościoła rzymskiego. Z jednej strony Moskwa krytycznie podchodziła do tłumaczenia z Wulgaty, a z drugiej po upadku Konstantynopola (1453) u Rosjan pojawiło się ograniczenie zaufania do prawosławia tradycji greckiej. Ostatecznie Biblia moskiewska została uzgodniona z tekstem łacińskim, co jednak było sprzeczne z dotychczasową przyjętą na Rusi tradycją, ugruntowaną na tekście greckiej Septuaginty.
Przekład od początku był krytykowany przez staroobrzędowców, którzy zarzucali, że Nikon zezwolił Żydom na tłumaczenie ksiąg świętych. Nowe tłumaczenie zostało źle przyjęte przez lud. Nie zostało też wprowadzone do liturgii. Nisko ocenił je również sam patriarcha Nikon.
Jewsiejew na początku XX wieku zarzucał przekładowi niską wartość, a władzy kościelnej nieodpowiedzialność. Jego zdaniem tłumacze nie posiadali wystarczających umiejętności, ani doświadczenia.

</doc>
<doc id="2902336" url="https://pl.wikipedia.org/wiki?curid=2902336" title="Gabriel Masłowski">
Gabriel Masłowski

Gabriel Masłowski herbu Samson (brak dokładnych dat urodzenia i śmierci – urodzony w I połowie XVI stulecia, zmarł między 1581 a 1590) – polski polityk z epoki renesansu, wojski i podwojewodzi wieluński, brat Franciszka, filologa klasycznego, grecysty (ur. ok. 1530, zm. po 1593), Antoniego (chorążego wieluńskiego w okresie od 16 IV 1568 do 16 XI 1587, zmarłego przed 4 V 1588) i Walentego (posła na sejm parczewski).
Życiorys.
Gabriel Masłowski, XVI stulecie – dokładne daty urodzenia i śmierci nie są znane – urodzony w I połowie XVI stulecia, zmarł między 1581 a 1590, najstarszy syn Piotra Masłowskiego z Rudy (sędziego wieluńskiego – w okresie od 24 IX 1527 do 4 I 1561). Szlachecka rodzina Masłowskich herbu Samson, z której pochodził, wywodziła się z ziemi wieluńskiej. Masłowscy używali przydomku „Watta” i pisali się „z Rudy”. (Z. Gloger w swej „Geografii historycznej ziem dawnej Polski” podaje za Długoszem, że pierwszą stolicą ziemi wieluńskiej była Ruda, zanim wybrano dogodniej położony Wieluń). Rodzina Masłowskich znana była w ziemi wieluńskiej jako jedna ze znaczniejszych już od końca XIV stulecia. Zaś w połowie XVI wieku należały do niej działy w Łaszowie, Małyszynie, Okalewie, Olewinie i niemal cała Ruda.
Według dostępnych źródeł w okresie od 9 XI 1562 do 6 III 1581 Gabriel Masłowski piastował urząd wojskiego wieluńskiego, zaś w latach 1571–1576 – podwojewodziego ziemi wieluńskiej. W czasie panowania Zygmunta Augusta był posłem na sejm parczewski 1564 roku (wraz z bratem Walentym). Następnie w roku 1565 występował również jako poseł na sejm piotrkowski, a w 1569 – jako poseł na sejm lubelski, na którym uchwalono akt unii lubelskiej. Masłowski był właśnie tym posłem, który zawiesił pieczęć przy akcie unii lubelskiej. Ustanowiono go wtedy reprezentantem izby poselskiej do spraw lustracji na Mazowszu i Podlasiu przeprowadzonej w 1570 roku. Poseł na sejm 1572 roku z województwa sieradzkiego. W czasie bezkrólewia, po śmierci Zygmunta Augusta w 1572 roku, na zjeździe województw wielkopolskich w Kole – 15 października 1572 – powierzono Masłowskiemu funkcję deputata przy staroście wieluńskim do spraw egzekucji wyroków sądowych.
Poseł na sejm koronacyjny 1574 roku z ziemi wieluńskiej. W 1575 roku podpisał elekcję Maksymiliana II Habsburga.
Masłowski jako zwolennik dynastii Piastów – porównywał jej znaczenie dla Polski ze znaczeniem Aleksandra Macedońskiego dla Macedonii i Scypionów dla starożytnego Rzymu. Wyrazem jego poglądów politycznych były kontakty, które go łączyły z księciem legnickim Henrykiem IX. Później jednak – w czasie drugiego bezkrólewia (1575), po ucieczce (19 czerwca 1574) z Rzeczypospolitej Henryka Walezego – został stronnikiem Habsburgów. Taką postawę zajął zwłaszcza na sejmie elekcyjnym w 1575 roku, na którym poparł (bezskutecznie) kandydaturę cesarza Maksymiliana II Habsburga podpisując akt jego elekcji, wbrew stanowisku Zborowskich, na których zarozumiałość się uskarżał. Uważał bowiem, że okoliczności sprzyjają objęciu przez Maksymiliana, tronu królewskiego w Krakowie, który pozostawał w tym czasie bez załogi wojskowej. Sądził, że wojska cesarskie – pod warunkiem przyjaznego zachowania – byłyby przychylnie powitane przez mieszkańców Polski.
Był więc przeciwnikiem wyboru Stefana Batorego, który w tym czasie również kandydował do tronu I Rzeczypospolitej. I tak w liście z 25 lipca 1576 do księcia legnickiego Jerzego II, który był wówczas „mężem zaufania” Maksymiliana II uprzedzał o niebezpieczeństwie zajęcia przez Batorego zamku w Tykocinie, gdzie znajdował się nie tylko skarbiec po Zygmuncie Auguście, lecz także znaczne zapasy uzbrojenia.
Można dodać, że postawa Masłowskiego nie była bezinteresowna, gdyż oczekiwał za swe zasługi dla obozu Habsburgów ułatwień w handlu wołami. Masłowski utrzymywał bliskie kontakty ze środowiskiem mieszczańskim, a szczególnie kupieckim. Ich przejawem była (w 1571 roku) interwencja Masłowskiego w sprawie uwięzionego przez radę miejską w Brzegu kupca żydowskiego z Wielunia. Pisał wtedy, że orzeczenia sądowe nie powinny być różnicowane według kryterium religijnego. Poseł na sejm 1578 roku z województwa sieradzkiego.
Funkcje publiczne pełnił Masłowski również w następnych latach. Poseł na sejm 1581 roku z ziemi wieluńskiej. I tak w 1581 sprawował funkcję deputata szlacheckiego na Trybunał Skarbowy w Rawie Mazowieckiej. Nie jest zaś pewne, czy właśnie Gabriela dotyczy dostępna w diariuszu sejmowym informacja o pośle Masłowskim na sejm warszawski z 1587 roku. Nie podano bowiem imienia i urzędu. Umarł nie wcześniej niż w 1581 roku. W tymże bowiem roku, do 6 III – prócz wspomnianej wyżej funkcji deputata na Trybunał Skarbowy w Rawie Mazowieckiej – sprawował jeszcze urząd wojskiego wieluńskiego. Był żonaty z Dorotą Sielnicką, córką Melchiora.

</doc>
<doc id="2902337" url="https://pl.wikipedia.org/wiki?curid=2902337" title="Męczeństwo św. Andrzeja">
Męczeństwo św. Andrzeja

Męczeństwo świętego Andrzeja – obraz hiszpańskiego malarza barokowego Jusepe de Ribery.
Obraz stanowi część kolekcji Muzeum Sztuk Pięknych w Budapeszcie (nr katalogowy 523).
Jest to jeden z pierwszych martyrologicznych dzieł Riberry związanych z męczeńską śmiercią apostołów. Obrazuje apokryficzną scenę męczeństwa jednego z dwunastu apostołów - Andrzeja, czczonego w tradycji prawosławnej jako fundatora patriarchatu konstantynopolitańskiego. Apostoł poniósł śmierć na krzyżu w formie litery X zwanym później jako (krzyż świętego Andrzeja). Wydarzyło się to w Patras na Peloponezie w Grecji kontynentalnej.
Riberra wybrał najbardziej dramatyczny moment, gdy leżący już na krzyżu św. Andrzej dostaje ostatnią szansę na uzyskanie ułaskawienia. Kapłan pokazuje mu pogańskiego bożka i namawia do zaparcia się wiary i oddania hołdu bożkowi. Kapłan pochyla się na apostołem, który ostatkiem sił wygina się w jego stronę. Ich wzrok spotyka się, odbywa się niemy dialog między nimi. Andrzej rozkłada ramiona, zachęcając kata do zadania mu śmierci. Za zachowanie wiary gotów jest oddać swoje życie. Ciało Andrzeja dodatkowo jako jedyne skąpane jest w blasku światła, co stanowi kontrast wobec mroku, w jakim przebywają pozostałe postacie; symbolizuje również odpowiedź świętego wobec namowom kapłana.
Obraz ma diagonalną kompozycję, operowanie światłem przypomina caravaggionistów, z ich sztuką Ribera zatknął się i był ich naśladowcą. Pierwotnie obraz znajdował się w zbiorach Kaunitza w Wiedniu, skąd wraz z kolekcją Esterházyego trafił do muzeum budapeszteńskiego.

</doc>
<doc id="2902338" url="https://pl.wikipedia.org/wiki?curid=2902338" title="Puchar Syrenki">
Puchar Syrenki

Międzynarodowy Turniej o Puchar Syrenki (ang. "Syrenka Cup") – międzynarodowy towarzyski turniej piłkarski dla juniorskich reprezentacji narodowych rozgrywany corocznie w sierpniu-wrześniu na stadionach w różnych miastach Polski.
Pomysłodawcą turnieju był Zygmunt Lenkiewicz. Turniej został zorganizowany w 1986 roku pierwotnie dla drużyn narodowych U-15. Od 1992 roku w turnieju wzięli udział drużyny narodowe U-16. Od 2001 roku w turnieju uczestniczą drużyny narodowe U-17.
Pierwszy turniej odbył się w 1986 roku w Warszawie. W drugim turnieju w 1987 zwycięzcą została juniorska reprezentacja Francji U-15, w której składzie był Zinédine Zidane. Od XVIII edycji turniej rozgrywano w różnych regionach Polski (Nowy Sącz, Bydgoszcz, Gdańsk, Łódź, Płock).
W turnieju występuje osiem drużyn i rozgrywano najpierw kołowy turniej w dwóch grupach, a potem mecz o 7 miejsce, mecz o 5 miejsce oraz mecz o 3 miejsce i finał. W przypadku remisu przeprowadzana była seria rzutów karnych. Grano 2x40 minut.

</doc>
<doc id="2902354" url="https://pl.wikipedia.org/wiki?curid=2902354" title="Nieśmiałość miłosna">
Nieśmiałość miłosna

Nieśmiałość miłosna () – rodzaj nieśmiałości wobec drugiej płci, opisany po raz pierwszy w 1979 przez psychologa Briana G. Gilmartina. Jest to nieśmiałość chroniczna i poważna. 
Dr. Gilmartin badał to zjawisko wyłącznie na grupie heteroseksualnych mężczyzn. Zgodnie z jego badaniami, ludzie z nieśmiałością miłosną mają problemy w nawiązaniu rozmów z kobietami, z powodu głębokiego odczucia lęku. 
Jego książka na ten temat została opublikowana po raz pierwszy w 1987 przez wydawnictwo University Books uniwersytetu w Auburn. W 1989 ukazała się popularna wersja książki, ze wstępem E. Michael Gutmana, wówczas przewodniczącego Towarzystwa Psychologicznego na Florydzie.
Definicja Gilmartina.
Gilmartin daje kilka kryteriów dla rozpoznania nieśmiałości miłosnej:

</doc>
<doc id="2902361" url="https://pl.wikipedia.org/wiki?curid=2902361" title="Otello (film 1952)">
Otello (film 1952)

Otello (ang. "The Tragedy of Othello: The Moor of Venice") – amerykańsko-włosko-marokański czarno-biały dramat filmowy z 1951 roku w reżyserii Orsona Wellesa. Ekranizacja sztuki Williama Szekspira pod tym samym tytułem, wyróżniona najwyższą nagrodą Grand Prix na 5. MFF w Cannes.
Upamiętnienie.
W 2002 roku na cześć filmu nazwano nowo odkryty gatunek pająka "Orsonwelles othello".

</doc>
<doc id="2902362" url="https://pl.wikipedia.org/wiki?curid=2902362" title="Katastrofa lotnicza nad Wielkim Kanionem">
Katastrofa lotnicza nad Wielkim Kanionem

Katastrofa lotnicza nad Wielkim Kanionem – zderzenie w powietrzu dwóch cywilnych samolotów pasażerskich, Douglas DC-7 i Lockheed Constellation, które miało miejsce 30 czerwca 1956 roku. W jego wyniku oba samoloty spadły do Wielkiego Kanionu Kolorado. Zginęło 128 osób, czyniąc z niej największą katastrofę lotniczą w tamtym czasie.
Przebieg wydarzeń.
Wydarzyła się 30 czerwca 1956 r. w USA i była pierwszą katastrofą w ruchu cywilnym, w której zginęło ponad 100 osób. Samolot amerykańskich linii lotniczych United Airlines, Douglas DC-7 (numer rejestracyjny: N6324C, lot nr 718 (United 7-1-8)) wystartował z lotniska w Los Angeles w rejs do Chicago o 9:04 PST. Na pokładzie znajdowało się 53 pasażerów i 5 członków załogi. Trzy minuty wcześniej, również z lotniska w Los Angeles, wystartował Lockheed Super Constellation, którego miejscem docelowym było Kansas City. Trasy obu samolotów przebiegały nieco inaczej, ale krzyżowały się nad Wielkim Kanionem. Warto również dodać, że w tamtych czasach piloci nie musieli sztywno trzymać się wyznaczonej trasy lotu, nie było również radarów umożliwiających śledzenie lotów. Postęp lotów ustalano na podstawie komunikatów pilotów maszyn, którzy mieli obowiązek zgłaszania przelotów nad punktami orientacyjnymi. Samolot United Airlines miał zaplanowany lot na wysokości 6400 metrów, z kolei maszyna TWA miała lecieć na wysokości 5800 metrów. Krótko po starcie samolotu TWA kapitan Jack Gandy poprosił o pozwolenie na wzniesienie się na wysokość zarezerwowaną dla lotu United Airlines (6400 m), z uwagi na tworzący się front burzowy. Jednak kontrola ruchu lotniczego nie zezwoliła na tę wysokość, z uwagi na niemożliwość separowania obu samolotów. Kapitan Gandy ponowił swoją prośbę, jednak tym razem poprosił o pozwolenie na lot 300 metrów nad chmurami burzowymi. Kontrola zezwoliła na taką wysokość, po czym samolot TWA wspiął się na wysokość 6400 metrów. Tory lotów krzyżowały się w okolicach punktu kontrolnego Painted Desert o 10:30 czasu miejscowego. Z uwagi na błąd kapitana Gandy'ego, obie maszyny znajdowały się na tej samej wysokości.
Katastrofa.
Około godziny 10:30 doszło do zderzenia samolotów. DC-7 uderzył lewym skrzydłem w Lockheeda tuż przy ogonie maszyny, powodując jego oderwanie. Z kolei w samym DC-7 doszło do uszkodzenia skrzydła i silnika nr 1. Samolot TWA w wyniku uszkodzeń spadł na dno Wielkiego Kanionu. Kapitan Robert Shirley desperacko próbował uratować swoją maszynę, jednak uszkodzenia były na tyle poważne, że nie zdołał opanować DC-7 i uderzył w ścianę wąwozu.
Śledztwo.
Było to jedno z najtrudniejszych śledztw w historii lotnictwa. Stało się tak z kilku powodów. Przede wszystkim nie istniały wówczas urządzenia rejestrujące przebieg lotów i rozmowy w kabinie pilotów. Nie było radarów, a na śledczych wywarta była ogromna presja ze strony mediów. Był to pierwszy tak tragiczny wypadek lotniczy, od wyników śledztwa którego zależała przyszłość lotnictwa.
Przyczyny wypadku.
Jako główną przyczynę wypadku eksperci uznali brak widoczności. Stało się tak z uwagi na chmury burzowe, które obaj piloci starali się ominąć. Z tego powodu kapitan Shirley nie miał czasu, aby po zauważeniu Lockheeda skutecznie go ominąć (załoga TWA prawdopodobnie w ogóle nie widziała DC-7, gdyż zza chmur wyleciała przed maszyną United Airlines). Poza tym obwiniono też pilotów, którzy nie trzymali się ściśle przydzielonych tras lotu, często zbaczając z kursu, aby pokazać pasażerom Wielki Kanion z lotu ptaka. Nie bez znaczenia była również decyzja kapitana Gandy'ego o locie na tej samej wysokości co samolot DC-7.
Następstwa.
Przeprowadzone śledztwo wykazało wiele potencjalnych problemów, z jakimi borykało się lotnictwo cywilne. Można zaryzykować stwierdzenie, że obnażone zostały słabości zarówno systemu, jak i ludzi, którzy w nim uczestniczyli. Jednakże jego wyniki (jak również innych zdarzeń) stały się jednym z impulsów do dużych zmian, które miały poprawić wizerunek lotnictwa, jako najbezpieczniejszego sposobu podróży.
Historię katastrofy przedstawiono w 6. odcinku 12. sezonu serialu Katastrofa w przestworzach - "Tragedia w Wielkim Kanionie" (oryg. "Grand Canyon Disaster").

</doc>
<doc id="2902364" url="https://pl.wikipedia.org/wiki?curid=2902364" title="Zasłonak caglastożółty">
Zasłonak caglastożółty



</doc>
<doc id="2902365" url="https://pl.wikipedia.org/wiki?curid=2902365" title="Zasłonak nijaki">
Zasłonak nijaki



</doc>
<doc id="2902366" url="https://pl.wikipedia.org/wiki?curid=2902366" title="Zwłoki (zespół muzyczny)">
Zwłoki (zespół muzyczny)

Zwłoki – wrocławski zespół punkrockowy istniejący w latach 1980–1982, uznawany za jednego z najważniejszych przedstawicieli lokalnej sceny niezależnej lat 80. XX wieku.
Zespół reaktywował się w 2012 r. dając m.in. koncert z okazji realizacji filmu dokumentalnego „Za to że żyjemy, czyli punk z Wrocka”.
Działalność.
Zespół w czasie swojej działalności dał zaledwie kilkanaście koncertów, mimo wszystko zyskał miano lokalnej legendy i prekursora muzyki punkowej na Dolnym Śląsku.
Zwłoki stały się bardziej znane po dołączeniu do kapeli „Skutera”, który jako były członek Twarzy Pedała zastąpił na basie „Leniwego”, który przeszedł na gitarę elektryczną. Drugim gitarzystą był „Kubeł”, na perkusji grał „Kucharz”, a na wokalu występował „Magilla”.
Do największych sukcesów zespołu należał występ na festiwalu Nowa Fala na Odrze w czerwcu 1981 r., oraz dwukrotne zwycięstwo w latach 1981 i 1982 na przeglądzie dolnośląskich zespołów rockowych „Muzyczny Start” organizowanym pod patronatem wrocławskich ośrodków Polskiego Radia i Telewizji Polskiej. Oba występy zespołu zostały zarejestrowane, a nagrania zaprezentowało zarówno Polskie Radio-Wrocław jak i w 1981 r., lokalny oddział TV w programie Jacka Wencla. Powstał amatorski teledysk do piosenki "Za moimi drzwiami". W 1982 roku zespół zawiesił działalność, po czym zagrał kilka koncertów już bez „Kucharza”, który przeszedł do kapeli Sedes. Zwłoki zostały rozwiązane w 1983 roku.
Reaktywacja.
Zespół reaktywował się w 2012 r., z okazji 30-lecia zakończenia działalności i przy okazji realizacji filmu dokumentalnego "Za to że żyjemy, czyli punk z Wrocka" w reż. Tomasza Nuzbana. Podczas historycznego koncertu Back To Punk we wrocławskim klubie Łykend, przy ul. Podwale 37/38 – 25 maja 2012 r., poza reaktywowanymi Zwłokami wystąpił również zespół Pol Pot Boys istniejący w latach 1985–1988, Stan Oskarżenia, Latające Odchody i Kristafari Sound System. W trakcie koncertu zespół wykonał swoje dawne utwory, jak i nowy repertuar. Zespół wystąpił bez nieżyjących już Macieja „Leniwego” Siwonia i Adama „Kucharza” Zalewskiego, wzmocniony za to na perkusji przez Grzegorza Szustaka.
W planach były dalsze koncerty, a zespół realizował kolejne próby przygotowując materiał z dawnym perkusistą Sedesu Mariuszem „Kajtkiem” Janiakiem. Niestety 25 lutego 2013 r., w wyniku raka krtani zmarł autor tekstów i basista zespołu Cezary „Skuter” Kamienkow. Pomimo jego śmierci zespół koncertował z Piotrem „Jabolem” Segethem na basie.
Repertuar.
Do najbardziej znanych utworów z lat działalności zespołu należą utwory:

</doc>
<doc id="2902367" url="https://pl.wikipedia.org/wiki?curid=2902367" title="Feuerstein">
Feuerstein



</doc>
<doc id="2902370" url="https://pl.wikipedia.org/wiki?curid=2902370" title="Parrella">
Parrella

Parrella - rodzaj morskich ryb z rodziny babkowatych.
Występowanie.
Wschodnie obszary Pacyfiku (od Zatoki Kalifornijskiej do Zatoki Panamskiej), zachodni Atlantyk (Isla de la Juventud, Portoryko).
Klasyfikacja.
Gatunki zaliczane do tego rodzaju:

</doc>
<doc id="2902373" url="https://pl.wikipedia.org/wiki?curid=2902373" title="SN2">
SN2



</doc>
<doc id="2902374" url="https://pl.wikipedia.org/wiki?curid=2902374" title="SN1">
SN1



</doc>
<doc id="2902375" url="https://pl.wikipedia.org/wiki?curid=2902375" title="Zack Kassian">
Zack Kassian

Zack Adam Kassian (ur. 24 stycznia 1991 w Windsor) – kanadyjski zawodowy hokeista na lodzie grający na pozycji napastnika.

</doc>
<doc id="2902376" url="https://pl.wikipedia.org/wiki?curid=2902376" title="Gobius phalaena">
Gobius phalaena



</doc>
<doc id="2902377" url="https://pl.wikipedia.org/wiki?curid=2902377" title="Gobius annulatus">
Gobius annulatus



</doc>
<doc id="2902378" url="https://pl.wikipedia.org/wiki?curid=2902378" title="Amblygobius phalaene">
Amblygobius phalaene



</doc>
<doc id="2902379" url="https://pl.wikipedia.org/wiki?curid=2902379" title="Amblygobius phaelena">
Amblygobius phaelena



</doc>
<doc id="2902380" url="https://pl.wikipedia.org/wiki?curid=2902380" title="Jacek Kosiński">
Jacek Kosiński

Jacek Kosiński pseudonim "Magilla" – polski wokalista punkrockowy. 
W 1980 r., był współzałożycielem jednego z pierwszych wrocławskich zespołów punkowych – Zwłok, w którym udzielał się jako wokalista. Razem z zespołem uczestniczył w jego największych sukcesach: występie na festiwalu Nowa Fala na Odrze w czerwcu 1981 r., oraz dwukrotnym zwycięstwie w latach 1981 i 1982 na przeglądzie dolnośląskich zespołów rockowych Muzyczny Start organizowanym pod patronatem wrocławskich ośrodków Polskiego Radia i Telewizji Polskiej. Po rozpadzie Zwłok, Magilla udzielał się jako wokalista w metalowym zespole AK-47. 
W 2012 r., uczestniczył w reaktywacji Zwłok z okazji 30-lecia zakończenia działalności zespołu i przy okazji realizacji filmu dokumentalnego "Za to że żyjemy, czyli punk z Wrocka" w reż. Tomasza Nazubana. Podczas historycznego koncertu Back To Punk we wrocławskim klubie Łykend, przy ul. Podwale 37/38 – 25 maja 2012 r., poza reaktywowanymi Zwłokami wystąpił również zespół Polo Pot Boys istniejący w latach 1985-1988, Stan Oskarżenia, Latające Odchody i Kristafari Sound System.

</doc>
<doc id="2902381" url="https://pl.wikipedia.org/wiki?curid=2902381" title="Chaca bankae">
Chaca bankae



</doc>
<doc id="2902385" url="https://pl.wikipedia.org/wiki?curid=2902385" title="Adecco">
Adecco

Adecco S.A. – agencja zatrudnienia, szwajcarskie przedsiębiorstwo świadczące usługi z zakresu zarządzania zasobami ludzkimi z siedzibą w Glattbrugg. Adecco Group posiada przeszło 5500 oddziałów w 60 krajach na wszystkich kontynentach i zatrudnia ponad 33 000 pracowników, obsługując ponad 100 000 klientów każdego dnia. Adecco powstało w 1996 r. z połączenia szwajcarskiego przedsiębiorstwa Adia (zał. 1957 w Lozannie) i francuskiego Ecco (zał. 1964 w Lyonie).

</doc>
<doc id="2902386" url="https://pl.wikipedia.org/wiki?curid=2902386" title="Osmerus abbottii">
Osmerus abbottii



</doc>
<doc id="2902387" url="https://pl.wikipedia.org/wiki?curid=2902387" title="Salmo spirinchus">
Salmo spirinchus



</doc>
<doc id="2902388" url="https://pl.wikipedia.org/wiki?curid=2902388" title="Salmo eperlanus">
Salmo eperlanus



</doc>
<doc id="2902389" url="https://pl.wikipedia.org/wiki?curid=2902389" title="Salmo eperlanomarinus">
Salmo eperlanomarinus



</doc>
<doc id="2902390" url="https://pl.wikipedia.org/wiki?curid=2902390" title="Osmerus eperlanus spirinchus">
Osmerus eperlanus spirinchus



</doc>
<doc id="2902391" url="https://pl.wikipedia.org/wiki?curid=2902391" title="Osmerus eperlanus schonfoldi">
Osmerus eperlanus schonfoldi



</doc>
<doc id="2902392" url="https://pl.wikipedia.org/wiki?curid=2902392" title="Osmerus eperlanus eperlanus">
Osmerus eperlanus eperlanus



</doc>
<doc id="2902393" url="https://pl.wikipedia.org/wiki?curid=2902393" title="Eperlanus vulgaris">
Eperlanus vulgaris



</doc>
<doc id="2902395" url="https://pl.wikipedia.org/wiki?curid=2902395" title="Plecoglossus altivelis ryukyuensis">
Plecoglossus altivelis ryukyuensis



</doc>
<doc id="2902396" url="https://pl.wikipedia.org/wiki?curid=2902396" title="Plecoglossus altivelis chinensis">
Plecoglossus altivelis chinensis



</doc>
<doc id="2902397" url="https://pl.wikipedia.org/wiki?curid=2902397" title="Salmo altivelis">
Salmo altivelis



</doc>
<doc id="2902398" url="https://pl.wikipedia.org/wiki?curid=2902398" title="Plecoglossus altivelis altivelis">
Plecoglossus altivelis altivelis



</doc>
<doc id="2902399" url="https://pl.wikipedia.org/wiki?curid=2902399" title="Plecoglossus altevalis">
Plecoglossus altevalis



</doc>
<doc id="2902402" url="https://pl.wikipedia.org/wiki?curid=2902402" title="Wybory prezydenckie w Kenii w 2013 roku">
Wybory prezydenckie w Kenii w 2013 roku

Wybory prezydenckie w Kenii odbyły się 4 marca 2013. Zwyciężył w nich Uhuru Kenyatta, na którego zagłosowało 54,4% wyborców. Wiceprezydentem został William Ruto. Frekwencja wyborcza wyniosła 70%. Równocześnie z wyborami prezydenckimi odbyły się wybory parlamentarne.
Głosowanie rozpoczęło się o godzinie 6:00 (4:00 ) i trwało do godziny 17:00 (15:00 ). Wybory odbyły się zgodnie z nową konstytucją (która została przyjęta w referendum), aby zapobiec przemocy do jakiej doszło po wyborach w 2007 roku.
Przed wyborami.
Wybory w 2007 zakończyły się pogromami etnicznymi. W starciach między zwolennikami poszczególnych kandydatów zginęło wówczas ponad 1000 ludzi. W tym roku policja zaostrzyła środki bezpieczeństwa. W kraju do ochrony głosowania skierowano 99 tysięcy funkcjonariuszy.
Podczas kampanii wyborczej kandydaci apelowali do obywateli, by podczas poniedziałkowego głosowania nie doszło do powtórki z 2007. Apele nie poskutkowały w pełni. Również przed tymi wyborami nie obyło się bez zamieszek. W nocy w niedzieli na poniedziałek przed rozpoczęciem wyborów w Mombasie doszło do starć ulicznych, w wyniku których zginęło dziewięciu funkcjonariuszy, dwóch cywilów i sześciu napastników. Do drugiego ataku doszło w Kilifi (Prowincja Nadmorska). Prawdopodobnie sprawcami pierwszego z tych ataków są członkowie lokalnej grupy separatystycznej, która opowiada się za bojkotem poniedziałkowych wyborów. Grupa ta chciała, aby zamiast wyborów odbyło się referendum w sprawie odłączenia się Mombasy od Kenii.
Kandydaci.
Do walki o fotel Prezydenta Kenii stanęło ośmioro kandydatów:
Po wyborach.
Wyniki.
W wyborach wzięło udział 12 330 028 Kenijczyków (frekwencja wynosiła 85,91%) z czego 108 975 zostało uznanych za nieważne. Wybory wygrał Uhuru Kenyatta, zdobywając 50,51% głosów.
Objęcie Urzędu.
Uhuru Kenyatta objął urząd 9 kwietnia 2013, tym samym zostając 4. Prezydentem Kenii.

</doc>
<doc id="2902406" url="https://pl.wikipedia.org/wiki?curid=2902406" title="Neunkirchen a.Brand">
Neunkirchen a.Brand



</doc>
<doc id="2902407" url="https://pl.wikipedia.org/wiki?curid=2902407" title="Centrum Sztuki Filmowej">
Centrum Sztuki Filmowej



</doc>
<doc id="2902409" url="https://pl.wikipedia.org/wiki?curid=2902409" title="Maria Borucka-Arctowa">
Maria Borucka-Arctowa

Maria Borucka-Arctowa (ur. 12 stycznia 1921 w Inowrocławiu, zm. 23 grudnia 2018 w Krakowie) – polska teoretyczka i socjolożka prawa, profesor nauk prawnych. Jej zainteresowania naukowe obejmowały kwestie świadomości prawnej i politycznej, polityki prawa i inżynierii społecznej oraz zagadnienia teoretyczno- i filozoficznoprawne.
Życiorys.
Jej ojciec był urzędnikiem państwowym. W 1922 rodzina przeniosła się do Wilna. W 1938, po ukończeniu gimnazjum im. A. Czartoryskiego, rozpoczęła studia na Uniwersytecie Stefana Batorego w Wilnie, przerwane wybuchem wojny. W trakcie II wojny światowej, organizowała tajne nauczanie i kontynuowała naukę, ukończoną uzyskaniem dyplomu w 1946 na Uniwersytecie Jagiellońskim.
W latach 1946–1950 uczestniczyła w Konwersatorium Naukoznawczym i pracowała w redakcji Życia Nauki. W 1947 została asystentem w Katedrze Teorii i Historii Filozofii Prawa na Wydziale Prawa Uniwersytetu Jagiellońskiego. Kierownikiem katedry był wówczas Jerzy Lande – uczeń i kontynuator myśli Leona Petrażyckiego. W 1950 obroniła rozprawę doktorską pod tytułem "Zagadnienia funkcjonalizmu w teorii prawa".
W 1957 opublikowała pracę "Prawo natury jako ideologia antyfeudalna". Na jej podstawie, w 1958 została kandydatem nauk, a w 1959 docentem w katedrze Teorii Państwa i Prawa Uniwersytetu Jagiellońskiego. W 1968 uzyskała profesurę Uniwersytetu Jagiellońskiego. Była pierwszą kobietą-profesor na wydziale prawa w Polsce. W 1978 otrzymała tytuł profesora zwyczajnego.
Była stypendystką British Council (1947–1948), Fundacji Forda (1958), Ecole des Hautes Etudes: en Sciences Sociales (1967 i 1982) i Fundacji Heinricha Hertza (1980).
Od 1970 kierowała Zespołem Badań nad Świadomością Prawną Społeczeństwa Polskiego w Instytucie Państwa i Prawa (przemianowanym później na Instytut Nauk Prawnych) PAN. Była prodziekan Wydziału Prawa i Administracji UJ i kierowniczką Zawodowego Studium Administracyjnego. Została też kierowniczką pierwszej w Polsce Katedry Socjologii Prawa na UJ, którą kierowała do 1991 W latach 1987–1990 była członkinią Rady Legislacyjnej.
Była członkinią Komitetu Badań Naukowych, Polskiego Towarzystwa Socjologicznego i Polskiego Towarzystwa Nauk Politycznych. Wchodziła w skład komitetu redakcyjnego miesięcznika „Państwo i Prawo”.
Odznaczona m.in. Medalem 10-lecia Polski Ludowej (1955), Krzyżami Kawalerskim (1973), Oficerskim (1981) oraz Komandorskim Orderu Odrodzenia Polski (1996).
Pochowana na cmentarzu wojskowym przy ul. Prandoty w Krakowie (kw. XCII-2-5).
Praca naukowa.
Na początku kariery naukowej zajmowała się historią doktryn politycznych i prawnych. Z czasem zaczęła coraz bardziej interesować się socjologią prawa.
W "Prawie natury jako ideologii antyfeudalnej" (1957) wskazywała, w jaki sposób doktryny prawnonaturalne łączyły się z przemianami społecznymi w nowożytności, wspierając ruchy antyfeudalne.
Na jej socjologiczne zainteresowania wpłynęły w dużej mierze koncepcje Leona Petrażyckiego. Jej prace dotyczyły styku między psychologią (szczególnie psychologią społeczną), procesami społecznymi i prawem. Stąd też wypływają jej zainteresowania świadomością prawną, socjalizacją prawną, czy polityką prawa.
Prowadziła empiryczne badania nad prawem i kierowała realizacją licznych programów badawczych w tej dziedzinie. Obejmowały one problemy funkcjonowania prawa i instytucji publicznych, poglądy społeczeństwa polskiego na prawo i instytucje, badania nad socjalizacją prawną. Niektóre z projektów były prowadzone we współpracy z badaczami niemieckimi i francuskimi, i miały charakter porównawczy.
W powiązaniu z badaniami empirycznymi rozwinęła również znaczące koncepcje teoretyczne, m.in. typologię postaw wobec prawa i świadomości prawnej.
Publikacje.
Bibliografia obejmuje monografie i tomy redagowane:

</doc>
<doc id="2902410" url="https://pl.wikipedia.org/wiki?curid=2902410" title="Violet Webb">
Violet Webb

Violet Blanche Webb (ur. 3 lutego 1915 w Londynie, zm. 27 maja 1999 w Londynie) – angielska lekkoatletka specjalizująca się w krótkich biegach sprinterskich i płotkarskich oraz w skoku w dal, dwukrotna uczestniczka letnich igrzysk olimpijskich (Los Angeles 1932, Berlin 1936), brązowa medalistka olimpijska z Los Angeles w biegu sztafetowym 4 x 100 metrów.
Matka sprinterki Janet Simpson, trzykrotnej olimpijki (1964, 1968, 1972).

</doc>
<doc id="2902414" url="https://pl.wikipedia.org/wiki?curid=2902414" title="Sum europejski">
Sum europejski



</doc>
<doc id="2902417" url="https://pl.wikipedia.org/wiki?curid=2902417" title="Kościół Niepokalanego Poczęcia Najświętszej Maryi Panny w Mirosławcu">
Kościół Niepokalanego Poczęcia Najświętszej Maryi Panny w Mirosławcu

Kościół Niepokalanego Poczęcia Najświętszej Maryi Panny w Mirosławcu – rzymskokatolicki kościół parafialny należący do dekanatu Mirosławiec, diecezji koszalińsko-kołobrzeskiej, zlokalizowany w Mirosławcu, w powiecie wałeckim, w województwie zachodniopomorskim. 
Historia.
Pierwotna świątynia została wzniesiona w 1543 roku. Po pożarze miasta została odbudowana w 1721 roku z elementami stylu barokowego przez ród von Blankenburgów. Przebudowany w latach 1883-1885 poprzez dodanie neoromańskiej wieży.
Architektura.
Kościół został wybudowany z cegły. Budowla jednonawowa, od zachodu jest usytuowana wieża, od północy i południa mieszczą się kaplice, od wschodu znajduje się zakrystia. Nawa posiada dach trójspadowy, natomiast wieża pokryta jest dachem iglicowym. Mury świątyni mają skromną dekorację: lizeny, gzymsy.
Wyposażenie.
Z dawnego wyposażenia zachowały się: chrzcielnica i chór muzyczny z XVIII wieku. Dawniej w kościele mieściły się dwa renesansowe ołtarze, ale zostały rozebrane na początku lat. 90. XX wieku z powodu ich złego stanu technicznego.

</doc>
<doc id="2902426" url="https://pl.wikipedia.org/wiki?curid=2902426" title="1000 mankai no kiss">
1000 mankai no kiss

 – trzydziesty piąty singel japońskiej piosenkarki Mai Kuraki, wydany 9 marca 2011 roku. Utwór tytułowy został wykorzystany w reklamie "Esprique Precious" firmy KOSE. Singel osiągnął 4 pozycję w rankingu Oricon i pozostał na liście przez 7 tygodni, sprzedał się w nakładzie egzemplarzy.

</doc>
<doc id="2902427" url="https://pl.wikipedia.org/wiki?curid=2902427" title="Kino Janosik w Żywcu">
Kino Janosik w Żywcu

Kino Janosik − kino mieszczące się w Żywcu przy ul. Sobieskiego 1, prowadzone przez Instytucję Filmową „Silesia-Film”.
Historia.
Kino zostało wybudowane w 1906 roku przez mieszczanina żywieckiego Antoniego Kasztelnika. Obiekt wzorowany był na praskim kinie Royal Bioskop. Początkowo kino nosiło nazwę Urania. Najstarszy dokument o pokazie filmowym pochodzi z 1911 roku. Wyświetlono wtedy Życie i Mękę Chrystusa oraz Uroczystości weselne na zamku żywieckim. W ówczesnej sali kinowej, w najdalszym miejscu znajdowały się ławki, następnie fotele składane, zaś na samym początku fotele oraz środkowa loża przygotowana dla rodziny arcyksięcia. W 1916 roku nazwę obiektu zmieniono na Edison. W latach 30. mógł on pomieścić 360 osób. W czasie II Wojny Światowej kino zostało zaadaptowane przez Niemców na magazyny wojskowe. Po zakończeniu wojny działalność kina została wznowiona, a nazwa zmieniona na Janosik. W latach 50. władza komunistyczna odkupiła budynek od spadkobierców Kasztelnika. Od 1949 roku funkcję kierownika pełnił Stanisław Itzeli zarządzający nim przez prawie 50 lat.
Od 2003 roku kino znajduje się pod zarządem Instytucji Filmowej „Silesia-Film”. W 2004 roku wyremontowano salę kinową. W 2010 roku wprowadzono system dźwiękowy Dolby Digital EX. W 2011 roku kino zakupiło nowy projektor cyfrowy i ekran perełkowy. Od tego czasu wyświetla filmy w technologii 3D.
Działalność.
Obecnie kino Janosik wyświetla seanse filmowe. Funkcjonuje w nim klub filmowy. Prowadzony jest cykl „Kinoszkoła”, „Kultowy Janosik” i Przegląd Filmów Górskich „Adrenalinium”.

</doc>
<doc id="2902429" url="https://pl.wikipedia.org/wiki?curid=2902429" title="Stéphanie de Lannoy">
Stéphanie de Lannoy



</doc>
<doc id="2902430" url="https://pl.wikipedia.org/wiki?curid=2902430" title="Kaczerginie">
Kaczerginie

Kaczerginie (lit. "Kačerginė") – miasteczko na Litwie, położone w okręgu kowieńskim i w rejonie kowieńskim, nad rzeką Niemen. Liczy 715 mieszkańców (2001), siedziba starostwa Kaczerginie. 
Wieś założona w 2 połowie XIX wieku po parcelacji ziemi - nazwa pochodzi od nazwiska jednego z pierwszych osadników - Kačergius. Po I wojnie światowej miejscowości nadano nazwę oficjalną "Pušilas" (dosłownie "Bór sosnowy"), ale nazwa się nie przyjęła. 
W okresie międzywojennym powstało tu letnisko i w 1933 przyjęto oficjalnie litewską nazwę miejscowości Kačerginė. Od 1977 miasteczko, a od 1999 posiada własny herb.
W południowej części miejscowości znajduje się jedyny na Litwie tor wyścigowy Nemuno žiedas.

</doc>
<doc id="2902431" url="https://pl.wikipedia.org/wiki?curid=2902431" title="Maria Teresa Mestre">
Maria Teresa Mestre



</doc>
<doc id="2902432" url="https://pl.wikipedia.org/wiki?curid=2902432" title="Mō ichido">
Mō ichido

 – trzydziesty szósty singel japońskiej piosenkarki Mai Kuraki, wydany 25 maja 2011 roku. Utwór tytułowy został wykorzystany w rozpoczęciach TV dramy . Singel osiągnął 7 pozycję w rankingu Oricon i pozostał na liście przez 7 tygodni, sprzedał się w nakładzie egzemplarzy.

</doc>
<doc id="2902433" url="https://pl.wikipedia.org/wiki?curid=2902433" title="Jan Kanty Krzyżanowski">
Jan Kanty Krzyżanowski

Jan Kanty Krzyżanowski (ur. 23 lub 24 października 1789 w Krakowie, zm. 2 grudnia 1854 w Warszawie) – polski chemik, fizyk i pedagog.
Życiorys.
Według heraldyka Adama Bonieckiego jego rodzina pieczętowała się herbem Świnka. Jego dziadkiem był miecznik i złotnik krakowski Marcin Krzyżanowski (ok. 1720-1802), a ojcem pisarz i wiceprezydent Krakowa Tomasz Józef Krzyżanowski (1755-1818). Miał trzech braci: Ludwika Józefa, Jacka Karola i Adama Szymona (1785-1847), profesora prawa na Uniwersytecie Jagiellońskim w Krakowie.
W latach 1810-1812 był profesorem zastępcą w Szkole Głównej Krakowskiej.
W 1812 został nauczycielem fizyki i chemii w Szkole Wojewódzkiej w Lublinie. W latach 1814-1816 z polecenia Dyrekcji Edukacji Publicznej przebywał za granicą (m.in. w Niemczech i Anglii), studiując tam chemię i fizykę, a także zaznajamiając się z systemem Bella-Lancastera.
Po powrocie do kraju kontynuował pracę w Lublinie, został też doradcą władz edukacyjnych Królestwa Polskiego i Rządowej Komisji Spraw Wewnętrznych w sprawie nowych metod pedagogicznych. W 1820 Stanisław Staszic mianował go organizatorem szkół lankastrowskich i niedzielnych. W 1823 przeniósł się do Warszawy. Pracował jako wykładowca chemii w Szkole Wojskowej Aplikacyjnej oraz Szkole Zimowej Artylerii w Warszawie. W 1825 mianowano go członkiem Rady Politechnicznej. Należał też do Rady Uniwersytetu Warszawskiego, a w 1829 został inspektorem generalnym Uniwersytetu Warszawskiego. W latach 1833-1839 radca etatowy Rady Wychowania Publicznego.
Członek Towarzystwa Przyjaciół Nauk w Lublinie, Warszawskiego Towarzystwa Przyjaciół Nauk (od 1822) oraz Towarzystwa Elementarnego (od 1823).
Zasługą Jana Kantego Krzyżanowskiego jest wprowadzenie do Polski metody wzajemnego uczenia się (Lankastra) oraz urządzenie szkoły rzemieślniczej niedzielnej w Lublinie.
Zmarł 2 grudnia 1854 w Warszawie. Pochowano go we wspólnym grobowcu z żoną Zuzanną Arnoldówną (zm. 1848) na Powązkach.
Publikacje naukowe.
Był encyklopedystą. Wymieniony został jako redaktor Encyklopedii obrazowej systematycznej wydanej w Warszawie w latach 1835-1838.

</doc>
<doc id="2902434" url="https://pl.wikipedia.org/wiki?curid=2902434" title="Korzeniec (wzgórze)">
Korzeniec (wzgórze)

Korzeniec – wzgórze o wysokości 318 m n.p.m. Znajduje się w Jaworznie w dzielnicy Cezarówka Dolna, ok. 300 m na północ o DK 79 i A4, przy granicy z Chrzanowem.

</doc>
<doc id="2902435" url="https://pl.wikipedia.org/wiki?curid=2902435" title="Jan Ignacy Monkiewicz">
Jan Ignacy Monkiewicz

Jan Ignacy Monkiewicz (Mąkiewicz) herbu Lubicz (zm. przed 23 lutego 1769) – sędzia ziemski wileński w latach 1765-1767, podsędek wileński w latach 1748-1765, cześnik wileński w latach 1731-1748, dyrektor wileńskiego sejmiku elekcyjnego deputatów w 1749 roku, dyrektor wileńskiego sejmiku przedsejmowego w 1762 roku.
Deputat powiatu wileńskiego na Trybunał Główny Wielkiego Księstwa Litewskiego kadencji wileńskiej, pisarz trybunalski i członek Koła Duchownego w 1731 roku, deputat wileński w 1738 roku, deputat i pisarz trybunalski w 1747 roku.
Poseł powiatu wileńskiego na sejm 1758 roku. Jako poseł województwa wileńskiego na sejm konowkacyjny 7 maja 1764 roku podpisał manifest, uznający odbywający się w obecności wojsk rosyjskich sejm za nielegalny.

</doc>
<doc id="2902437" url="https://pl.wikipedia.org/wiki?curid=2902437" title="Johnny Kelley">
Johnny Kelley



</doc>
<doc id="2902438" url="https://pl.wikipedia.org/wiki?curid=2902438" title="Turniej w Moravskich Toplicach">
Turniej w Moravskich Toplicach

Turniej w Moravskich Toplicach (słoweń. "Turnir v Moravske Toplice") – międzynarodowy towarzyski klubowy turniej piłkarski rozgrywany od 2012 na stadionie w miejscowości Moravske Toplice na wschodzie Słowenii.
W turnieju występują trzy drużyny. Każda drużyna gra dwa mecze. Zwycięzcą zostaje drużyna, która zdobyła najwięcej punktów i ma lepszą różnicę bramek.

</doc>
<doc id="2902450" url="https://pl.wikipedia.org/wiki?curid=2902450" title="Katyčiai">
Katyčiai

Katyčiai (pol. "Kotyca") – miasteczko na Litwie w okręgu kłajpedzkim, w rejonie szyłokarczemskim, zamieszkane przez 737 mieszkańców (2001).
Miasteczko znajdowało się w latach 1555-1939 w Prusach i nosiło m.in. nazwę Coadjuthen, przejściowo w granicach Rzeczypospolitej po Hołdzie Pruskim m.in. pod nazwą Kotyca. Miejscowość otrzymała własny herb w roku 2011.

</doc>
<doc id="2902453" url="https://pl.wikipedia.org/wiki?curid=2902453" title="Nellie Halstead">
Nellie Halstead

Nellie Halstead (ur. 19 września 1910 w Radcliffe, zm. 11 listopada 1991 w Bury) – angielska lekkoatletka specjalizująca się w biegach sprinterskich i średniodystansowych, uczestniczka letnich igrzysk olimpijskich w Los Angeles (1932), brązowa medalistka olimpijska w biegu sztafetowym 4 x 100 metrów.
Sukcesy sportowe.
wielokrotna mistrzyni Wielkiej Brytanii:

</doc>
<doc id="2902457" url="https://pl.wikipedia.org/wiki?curid=2902457" title="Lekkoatletyka na Letnich Igrzyskach Olimpijskich 2012 – bieg na 100 m kobiet">
Lekkoatletyka na Letnich Igrzyskach Olimpijskich 2012 – bieg na 100 m kobiet

Bieg na 100 m kobiet był jedną z konkurencji lekkoatletycznych rozgrywanych podczas igrzysk olimpijskich w Londynie.
Obrończynią tytułu mistrzowskiego z 2008 roku była Jamajka Shelly-Ann Fraser-Pryce, która obroniła tytuł wywalczony w Pekinie.
Rezultaty.
Preeliminacje.
Rozegrano 4 biegi. Do pierwszej rundy awansowały dwie najlepsze zawodniczki z każdego biegu oraz dwie z najlepszymi czasami.
Runda 1.
Rozegrano 7 biegu eliminacyjnych. Do półfinału awansowały 3 pierwsze zawodniczki z każdego biegu oraz 3 z najlepszymi czasami.
Półfinały.
Do finału awansowały dwie pierwsze zawodniczki z każdego biegu oraz dwie z najlepszymi czasami

</doc>
<doc id="2902460" url="https://pl.wikipedia.org/wiki?curid=2902460" title="Samica (dopływ Bystrzycy)">
Samica (dopływ Bystrzycy)

Samica – struga, lewobrzeżny dopływ Bystrzycy o długości 13,52 km. 
Według map serwisu Hydroportal ciek ten ma początek na północnym krańcu lasu Sochacz, w zachodniej części Łukowa. Płynie przez Świdry, Kolonię Domaszewską i Domaszewnicę, po czym w jej okolicach wpada do Bystrzycy.

</doc>
<doc id="2902462" url="https://pl.wikipedia.org/wiki?curid=2902462" title="Papież (ujednoznacznienie)">
Papież (ujednoznacznienie)



</doc>
<doc id="2902464" url="https://pl.wikipedia.org/wiki?curid=2902464" title="Kościół Narodzenia Najświętszej Maryi Panny w Pełczycach">
Kościół Narodzenia Najświętszej Maryi Panny w Pełczycach

Kościół Narodzenia Najświętszej Maryi Panny w Pełczycach – rzymskokatolicki kościół parafialny w Pełczycach, w powiecie choszczeńskim, w województwie zachodniopomorskim. Należy do dekanatu Barlinek archidiecezji szczecińsko-kamieńskiej.
Historia.
Świątynia została wzniesiona w końcu XIII wieku z kostki granitowej i cegły. w XV wieku została przebudowana w stylu gotyckim. W latach 1290-1537 patronat nad kościołem sprawowały miejscowe cysterki, następnie ród von Waldowów. W 1 ćwierci XVIII wieku, po zniszczeniu przez pożar, budowla została ponownie przebudowana: nadano jej kształt krzyża greckiego i wzniesiono cztery barokowe szczyty. W 1729 roku została wzniesiona szachulcowa wieża z hełmem nad częścią zachodnią i zostało przebudowane wnętrze. Kościół poświęcony jako rzymskokatolicki w dniu 8 września 1946 roku przez księdza Franciszka Łojka. W 2004 roku świątynia otrzymała sprowadzone z Włoch relikwie św. Franciszka z Asyżu.
Architektura i wyposażenie.
Jest to budowla jednonawowa wzniesiona na planie krzyża greckiego. W świątyni mieści się drewniana płaskorzeźba z motywami heraldycznymi i liśćmi akantu z XVIII stulecia oraz dwie inskrypcje: pierwsza informuje o pożarze kościoła, druga o odbudowie budowli przez króla Prus. W latach 60. XX wieku został zamontowany nowy ołtarz oraz witraże wykonane przez artystę Ostrzołka z Krakowa. Ołtarz boczny z drugiej połowy XVIII wieku pochodzi z nieistniejącej już świątyni w Niepołcku. Chrzcielnica reprezentuje styl neogotycki, żyrandol, wykonany w Berlinie, pochodzi z 1906 roku i ufundowali go mieszkańcy Pełczyc.
Otoczenie.
Przy kościele stoi pomnik z 2010 w formie głazu z tablicą pamiątkową o treści: "Naszym zmarłym na nieludzkiej ziemi w latach 1940-1946".

</doc>
<doc id="2902469" url="https://pl.wikipedia.org/wiki?curid=2902469" title="Papież senior">
Papież senior



</doc>
<doc id="2902471" url="https://pl.wikipedia.org/wiki?curid=2902471" title="Mistrzostwa Szwecji w Skokach Narciarskich 2013">
Mistrzostwa Szwecji w Skokach Narciarskich 2013

Mistrzostwa Szwecji w Skokach Narciarskich 2013 – zawody w skokach narciarskich, przeprowadzone 17 lutego 2013 w Sollefteå w celu wyłonienia indywidualnych mistrzów Szwecji. Zawody przeprowadzono na skoczniach Hallstabacken o punkcie konstrukcyjnym umieszczonym na 80 i 107 metrze.
Oba konkursy rozegrano tego samego dnia, a uczestniczyło w nich tych samych 7 skoczków narciarskich. W rywalizacji na skoczni normalnej złoty medal zdobył Carl Nordin, srebrny Alexander Mitz, a na najniższym stopniu podium stanął Jakob Grimholm. Na skoczni dużej zwyciężył Mitz przed Nordinem, a brązowy medal zdobył Isak Grimholm.

</doc>
<doc id="2902476" url="https://pl.wikipedia.org/wiki?curid=2902476" title="Molo w Heringsdorfie">
Molo w Heringsdorfie

Molo w Heringsdorfie – pomost o długości 508 m wychodzący w głąb Morza Bałtyckiego z promenady w Heringsdorfie, w Niemczech.
W latach 1891-1893 w Heringsdorfie zostało wzniesione drewniane molo, które w tamtych czasach było najdłuższe w Europie. Mieszkańcy wyspy Uznam nadali mu imię niemieckiego cesarza Wilhelma (niem. Kaiser Wilhelm Brücke). Cała budowla była bogato zdobiona i oferowała turystom liczne sklepy oraz restauracje. W 1958 roku całe molo zniszczył pożar. Odbudowę obecnego obiektu rozpoczęto dopiero 27 maja 1994 roku. Molo powstało bardzo szybko, gdyż już 3 czerwca 1995 roku zakończono jego budowę. W budynku stojącym na skraju lądu mieści się muzeum muszli, kawiarnia, kino, restauracja, fitness-center, liczne sklepiki oraz letniskowe mieszkania.

</doc>
<doc id="2902478" url="https://pl.wikipedia.org/wiki?curid=2902478" title="Violet Olney">
Violet Olney

Violet Rose Olney (ur. 22 maja 1911 w Southwark, zm. w styczniu 1999 w Addlestone) – angielska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Berlinie (1936), srebrna medalistka olimpijska w biegu sztafetowym 4 x 100 metrów.

</doc>
<doc id="2902480" url="https://pl.wikipedia.org/wiki?curid=2902480" title="Asian Five Nations 2009 (dywizje)">
Asian Five Nations 2009 (dywizje)

Asian Five Nations 2009 (z powodów sponsorskich HSBC Asian 5 Nations 2009) – druga edycja corocznego turnieju organizowanego pod auspicjami ARFU dla azjatyckich męskich reprezentacji rugby union. Turnieje w ramach niższych od Top 5 dywizji odbywały się od marca do lipca 2009. Zwycięzcy pierwszych trzech dywizji uzyskali awans do wyższych klas rozgrywek, najsłabsze zespoły natomiast zostały relegowane do niższych.
System rozgrywek.
Zawody we wszystkich trzech dywizjach odbyły się w formie turniejów play-off – zwycięzcy półfinałów walczyli o triumf w zawodach i jednocześnie awans do wyższej dywizji, przegrani zaś z tych meczów o utrzymanie się w tej klasie rozgrywek. Turnieje regionalne były zaś rozgrywane systemem kołowym – zwycięzca meczu otrzymuje pięć punktów, za remis przysługują trzy punkty, a przegrany nie otrzymuje punktów. Punkt bonusowy otrzymuje się za zdobycie przynajmniej czterech przyłożeń lub też za przegraną nie więcej niż siedmioma punktami.
Turniej Dywizji 1 służył jednocześnie jako drugi etap kwalifikacji do Pucharu Świata w 2011.
Dywizja 1.
W rozegranym na The Sevens w Dubaju turnieju wzięły udział cztery zespoły rywalizujące w dwóch meczowych dniach pomiędzy 8 a 11 kwietnia. Triumfowała w nim reprezentacja Zatoki Perskiej powracając tym samym do elity, relegowana została natomiast drużyna Tajlandii.
Dywizja 2.
W rozegranym na UiTM Stadium w Shah Alam turnieju wzięły udział cztery zespoły rywalizujące w dwóch meczowych dniach pomiędzy 3 a 6 czerwca. Triumfowała w nim reprezentacja Malezji awansując tym samym do Dywizji 1, relegowana została natomiast drużyna Pakistanu.
Dywizja 3.
Turniej Dywizji 3 został rozegrany po raz pierwszy i wzięły w nim udział cztery zespoły, które rok wcześniej uczestniczyły w turniejach regionalnych. Odbył się on na boisku Nomads Sporting Club w Manili w dwóch meczowych dniach pomiędzy 1 a 4 lipca. Triumfowała w nim reprezentacja Filipin awansując tym samym do Dywizji 2.
Turniej regionalny 1.
W rozegranym na Savannakhét Provincial Stadium w Savannakhét turnieju wzięły udział trzy zespoły rywalizujące systemem "każdy z każdym" w trzech meczowych dniach pomiędzy 22 a 28 marca. Wygrywając oba spotkania triumfowała w nim reprezentacja gospodarzy.
Turniej regionalny 2.
Początkowo miały być rozegrane jeszcze dwa turnieje regionalne, w których rywalizować miały systemem kołowym po trzy zespoły, jednak drużyny z Makau i Kataru odwołały swój udział. Tak więc reprezentacja Mongolii została dokooptowana do planowanego systemem play-off turnieju w Uzbekistanie z udziałem gospodarzy, Kirgistanu i mającej debiutować Jordanii. Z powodów problemów wizowych nie stawiła się na nim reprezentacja Jordanii, jednak system rozgrywek pozostał bez zmian i trzy pozostałe zespoły rywalizowały w dwóch meczowych dniach pomiędzy 10 a 13 czerwca na stadionie Yoshlik w Taszkencie. Po dwóch zwycięstwach triumfowali w nim zawodnicy z Uzbekistanu.
Inauguracyjny mecz tych zawodów sędziowała kobieta, po raz pierwszy w historii męskich spotkań rugby piętnastoosobowego pod egidą ARFU.

</doc>
<doc id="2902481" url="https://pl.wikipedia.org/wiki?curid=2902481" title="Audrey Brown">
Audrey Brown

Audrey Kathleen Kilner Brown (ur. 24 maja 1913 w Bankurze w indyjskim stanie Bengal Zachodni, zm. 11 czerwca 2005 w Manchesterze) – angielska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Berlinie (1936), srebrna medalistka olimpijska w biegu sztafetowym 4 × 100 metrów.
Siostra sprintera Godfreya Browna, złotego i srebrnego medalisty olimpijskiego.

</doc>
<doc id="2902484" url="https://pl.wikipedia.org/wiki?curid=2902484" title="Kościół Wniebowzięcia Najświętszej Maryi Panny w Skierniewicach">
Kościół Wniebowzięcia Najświętszej Maryi Panny w Skierniewicach

Kościół Wniebowzięcia Najświętszej Maryi Panny w Skierniewicach – rzymskokatolicki kościół garnizonowy znajdujący się w Skierniewicach. Należy do Dekanatu Sił Powietrznych Ordynariatu Polowego Wojska Polskiego.
Historia.
Świątynia została zbudowana jako cerkiew garnizonowa należąca do stacjonującego w mieście Tobolskiego Pułku Piechoty wojsk carskich. Kamień węgielny pod budowę cerkwi został położony w 1899 roku, natomiast konsekracja odbyła się w 1903 roku. Budowa została wsparta finansowo przez oficerów i żołnierzy ze Skierniewic. Dużą kwotę ofiarował również car Mikołaj II Romanow. Cerkiew została wybudowana na pamiątkę śmierci cara Aleksandra III Romanowa. Budowla mieściła się na placu między koszarami. Pierwotnie była to murowana pięciokopułowa świątynia, która mieściła 1000 osób i była widoczna z dużej odległości.
W 1936 roku cerkiew została przebudowana na garnizonowy kościół rzymskokatolicki według projektu Jana Łukasika.
W okresie Polski Ludowej świątynia była wykorzystywana przez parafię cywilną i wojskową. Proboszczem obu parafii w latach 1973–1986 był ks. płk Florian Klewiado.
W dniu 30 stycznia 1992 roku budowla została wpisana do rejestru zabytków.

</doc>
<doc id="2902485" url="https://pl.wikipedia.org/wiki?curid=2902485" title="Anny Duperey">
Anny Duperey

Anny Duperey (ur. 28 czerwca 1947) – francuska aktorka filmowa i telewizyjna.
Filmografia.
seriale
film

</doc>
<doc id="2902488" url="https://pl.wikipedia.org/wiki?curid=2902488" title="Barbara Burke">
Barbara Burke

Barbara Hannah Anita Burke (ur. 13 maja 1917 w Londynie, zm. 8 sierpnia 1998 w Johannesburgu) – południowoafrykańska lekkoatletka specjalizująca się w krótkich biegach sprinterskich oraz płotkarskich, uczestniczka letnich igrzysk olimpijskich w Berlinie (1936), srebrna medalistka olimpijska w biegu sztafetowym 4 x 100 metrów, w barwach Wielkiej Brytanii.

</doc>
<doc id="2902489" url="https://pl.wikipedia.org/wiki?curid=2902489" title="Tert-butanolan potasu">
Tert-butanolan potasu



</doc>
<doc id="2902494" url="https://pl.wikipedia.org/wiki?curid=2902494" title="Yio Chu Kang Stadium">
Yio Chu Kang Stadium

Yio Chu Kang Stadium – wielofunkcyjny stadion znajdujący się w Singapurze służący do rozgrywania meczów rugby union, a także zawodów lekkoatletycznych.
Mieszczący dwa tysiące widzów obiekt został otwarty 1 kwietnia 1985 roku. Boisko do rugby okala ośmiotorowa bieżnia lekkoatletyczna, natomiast infrastrukturę dopełnia parking na trzysta pojazdów.
Jest zarządzany przez Singapore Sports Council
Stadion gości mecze reprezentacji kraju w rugby union, zarówno męskiej, jak i żeńskiej.

</doc>
<doc id="2902501" url="https://pl.wikipedia.org/wiki?curid=2902501" title="Hetmańszczyzna">
Hetmańszczyzna



</doc>
<doc id="2902507" url="https://pl.wikipedia.org/wiki?curid=2902507" title="Maciej Przybyło">
Maciej Przybyło

Maciej Przybyło, łac. "Mathias" ("Nicolai") "Auctus" (ur. przed 1490 w Krakowie, zm. 16 maja 1543 we Wrocławiu) – humanista i fizyk miejski Wrocławia.
Studiował od roku 1503 w Krakowie, w roku 1510 uzyskał tytuł "Magister artium". W roku 1531 lub 1532 przybył do Wrocławia. Utrzymywał znajomość z pastorem ewangelickim Janem Łaskim (młodszym), poetą i historykiem Mikołajem Olahem oraz reformatorem religijnym Filipem Melanchtonem. Przyczynił się do upowszechnienia protestantyzmu we Wrocławiu.
16 października 1531 otrzymał wraz z bratem Grzegorzem list herbowy podnoszący ich do stanu szlacheckiego wraz z pozwoleniem na dodanie "von Nieskorow" do nazwiska.
W roku 1542 napisał pierwsze zarządzenie na czas epidemii dżumy we Wrocławiu.
Został pochowany w Katedrze św. Marii Magdaleny we Wrocławiu, gdzie zachowała się jego płyta nagrobna.

</doc>
<doc id="2902512" url="https://pl.wikipedia.org/wiki?curid=2902512" title="Ryszard Płochocki">
Ryszard Płochocki

Ryszard Płochocki (ur. 11 marca 1961) – polski lekkoatleta, długodystansowiec specjalizujący się w biegach ultramaratońskich.
Zwycięzca XXI Supermaratonu Kalisia w roku 2005. 
Trzykrotnie stawał na podium mistrzostw Polski na 100 km rozgrywanych w ramach Supermaratonu Calisia, w latach 1996 i 1997 zajął drugie miejsce natomiast w roku 2000 trzecią lokatę.

</doc>
<doc id="2902520" url="https://pl.wikipedia.org/wiki?curid=2902520" title="Jack pogromca olbrzymów">
Jack pogromca olbrzymów

Jack pogromca olbrzymów (ang. "Jack the Giant Slayer", stary tytuł "Jack the Giant Killer") – amerykański film fantastyczno-przygodowy z 2013 roku w reżyserii Bryana Singera. Wyprodukowany przez Warner Bros. Pictures.
Światowa premiera filmu miała miejsce 1 marca 2013 roku.
Fabuła.
Dawno temu mnisi chcieli pójść do Nieba. Magicznymi nasionami zasadzili roślinę która miała do niego prowadzić. Okazało się, że ponad chmurami istnieje kraina olbrzymów, które schodząc na świat ludzi zaczęły go łupić. Później mnisi stworzyli koronę, która dawała władzę nad olbrzymami. Gdy król Eryk je wypędził zapanował pokój. Wiele lat później rolnik Jack (Nicholas Hoult), sprzedaje za magiczne nasiona swojego konia. Przypadkowo jedno z nich spada do piwnicy domu po czym wyrasta wielka roślina. Królewna (Eleanor Tomlinson), która była w domu Jacka zostaje „porwana” przez roślinę. Król ze swym wojskiem idzie nad magiczną roślinę i wysyła swych najlepszych ludzi razem z młodym rolnikiem i złym lordem Roderickiem (Stanley Tucci) by odnaleźli jego córkę.
Wersja polska.
Opracowanie wersji polskiej: Studio SonicaReżyseria: Jerzy DominikDialogi polskie: Michał WojnarowskiDźwięk i montaż: Maciej BrzezińskiOrganizacja produkcji: Agnieszka KudelskaW wersji polskiej wystąpili:
W pozostałych rolach:
oraz:

</doc>
<doc id="2902528" url="https://pl.wikipedia.org/wiki?curid=2902528" title="Zjednoczone Emiraty Arabskie na Letnich Igrzyskach Olimpijskich 2012">
Zjednoczone Emiraty Arabskie na Letnich Igrzyskach Olimpijskich 2012

Zjednoczone Emiraty Arabskie na Letnich Igrzyskach Olimpijskich 2012 reprezentowało 25 zawodników – 23 mężczyzn i dwie kobiety. Był to ósmy start reprezentacji Zjednoczonych Emiratów Arabskich na letnich igrzyskach olimpijskich.
Skład reprezentacji.
Piłka nożna.
Turniej mężczyzn.
Trener: Mahdi Ali
Grupa A
Wyniki

</doc>
<doc id="2902540" url="https://pl.wikipedia.org/wiki?curid=2902540" title="Referendum w Austrii w 2013 roku">
Referendum w Austrii w 2013 roku

Referendum w Austrii odbyło się 20 stycznia 2013 roku. Austriacy opowiedzieli się w nim za utrzymaniem obowiązkowej służby wojskowej. Frekwencja w tym referendum wyniosła 52,4%. Uprawnionych do głosowania było 6 378 478 obywateli Austrii.
Wyniki.
Obywatele Austrii odpowiadali w referendum na pytanie: "Czy jesteś za zniesieniem obowiązku zasadniczej służby wojskowej?".
W wyniku referendum zachowano obowiązkową zasadniczą służbę wojskową.

</doc>
<doc id="2902544" url="https://pl.wikipedia.org/wiki?curid=2902544" title="Historia Hetmańszczyzny">
Historia Hetmańszczyzny



</doc>
<doc id="2902552" url="https://pl.wikipedia.org/wiki?curid=2902552" title="Lista hetmanów w okresie Hetmańszczyzny">
Lista hetmanów w okresie Hetmańszczyzny



</doc>
<doc id="2902553" url="https://pl.wikipedia.org/wiki?curid=2902553" title="Starszyzna kozacka Hetmańszczyzny">
Starszyzna kozacka Hetmańszczyzny



</doc>
<doc id="2902558" url="https://pl.wikipedia.org/wiki?curid=2902558" title="Anioł Śmierci">
Anioł Śmierci



</doc>
<doc id="2902580" url="https://pl.wikipedia.org/wiki?curid=2902580" title="Cross-promocja">
Cross-promocja



</doc>
<doc id="2902581" url="https://pl.wikipedia.org/wiki?curid=2902581" title="Eleanor Tomlinson">
Eleanor Tomlinson

Eleanor May Tomlinson (ur. 19 maja 1992 w Londynie) – brytyjska aktorka i modelka.
Życiorys.
Urodziła się w Londynie. W dzieciństwie przeprowadziła się wraz z rodziną do Beverley w hrabstwie East Riding of Yorkshire. Uczęszczała do tamtejszej Beverley High School. Jest córką aktora Malcolma Tomlinsona oraz piosenkarki Judith Hibbert. Ma brata, Rossa, który również jest aktorem.
W jej pierwszym występie w filmie kinowym zagrała młodą Sophie w filmie "Iluzjonista". Wystąpiła m.in. w takich filmach, jak "Angus, stringi i przytulanki" w roli Jas i "Alicja w Krainie Czarów" w roli Fiony Chataway. W 2013 zagrała rolę księżniczki Isabelle w obrazie Bryana Singera – "Jack pogromca olbrzymów".

</doc>
<doc id="2902583" url="https://pl.wikipedia.org/wiki?curid=2902583" title="Ärmestoodt">
Ärmestoodt



</doc>
<doc id="2902584" url="https://pl.wikipedia.org/wiki?curid=2902584" title="Aermestoodt">
Aermestoodt



</doc>
<doc id="2902585" url="https://pl.wikipedia.org/wiki?curid=2902585" title="Taaaka Ryba">
Taaaka Ryba

Taaaka Ryba – telewizyjny program wędkarski prowadzony przez Jerzego Biedrzyckiego, który jest zarówno jego pomysłodawcą, scenarzystą, jak i reżyserem. Aktualnie realizowane programy w postaci 22-minutowych odcinków są emitowane na antenie Polsatu Play od 2008 roku i Polsatu 2 od 2005 roku do 2016 roku. Jako jedyny program wędkarski w polskiej telewizji utrzymuje się na antenie od ponad 20 lat.
Treść.
Prowadzący wraz z zaproszonymi gośćmi prezentuje światowe łowiska i ciekawe miejsca w ramach wspólnej wyprawy na ryby. W programie prezentowane są najróżniejsze techniki łowienia, ekscytujące hole, egzotyczne ryby i sprawdzone przez polskich mistrzów wędkarstwa sposoby. W programie kładziony jest nacisk na promocję ekologii i zasady "„catch and release”" czyli „złów i wypuść” w trosce o pielęgnację rybostanu, tak polskiego jak i zagranicznego. Dodatkowo prezentowane są ciekawostki przyrodnicze, zwierzęta specyficzne dla danego miejsca, a także regionalne smaczki kulinarne. Charakter programu i jego przez lata budowana popularność opiera się na charyzmatycznym prowadzącym – Jerzym Biedrzyckim, któremu udało się wytworzyć w programie swoistą atmosferę - przyjacielskiej wyprawy, do udziału w której widz także zostaje zaproszony. Program jest bogato ilustrowany atrakcyjnymi, unikatowymi zdjęciami podwodnymi. W ponad 20-letniej historii programu wystąpili najwybitniejsi polscy i zagraniczni wędkarze reprezentujący różne techniki połowu ryb, wielu znakomitych aktorów-wędkarzy oraz ludzie polityki i biznesu.
Odcinki emitowane na Polsacie Play i Polsacie 2 są w całości dostępne do obejrzenia na platformie telewizji internetowej IPLA TV – bezpłatnie.
W 1996 program został odznaczony „Złotą Łuską” na Targach Wędkarskich w Warszawie za najciekawszy produkt na zbliżający się sezon.
Znak towarowy TAAAKA RYBA został zarejestrowany w Urzędzie Patentowym RP pod numerem 117359 dnia 20 stycznia 1997 roku.
Od 2015 odcinki „TAAAKIEJ RYBY” są również emitowane za pomocą multipleksu naziemnej telewizji cyfrowej w TV 6 - ogólnodostępne.
Odcinki dla niesłyszących.
Także niepełnosprawni słuchowo widzowie mają szansę oglądać "Taaaką Rybę". Odcinki programu w wersji dla niesłyszących na Polsacie Play w trakcie emisji są oznaczone specjalną ikoną znajdującą się w lewym dolnym rogu. Obok niej, podany jest nr strony telegazety, na której można znaleźć odpowiednie napisy. Lista aktualnie dostępnych odcinków "Taaakiej Ryby" w wersji dla niesłyszących:

</doc>
<doc id="2902588" url="https://pl.wikipedia.org/wiki?curid=2902588" title="Chaudhuriidae">
Chaudhuriidae

Chaudhuriidae – rodzina słodkowodnych ryb z rzędu szczelinokształtnych (Synbranchiformes).
Występowanie.
Zasiedlają wody Azji Południowej i Azji Południowo-Wschodniej od Indii poprzez Birmę, Malezję po Indonezję i wyspę Borneo. 
Klasyfikacja.
Rodzaje zaliczane do tej rodziny:

</doc>
<doc id="2902589" url="https://pl.wikipedia.org/wiki?curid=2902589" title="Zwyczajni niezwyczajni">
Zwyczajni niezwyczajni

Zwyczajni niezwyczajni - program emitowany w latach 90. w TVP1 pokazujący zwykłych przypadkowych ludzi, którzy w sytuacji zagrożenia życia drugiej osoby nie zawahali się im ruszyć z pomocą, często z narażeniem własnego życia. Program zawierał wywiad z „bohaterem” oraz rekonstrukcję zdarzeń. Był prowadzony przez Piotra Bałtroczyka.
Pomysłodawcą programu i producentem była Małgorzata Nawrocka-Paszkowska a kierownikiem produkcji Zbigniew Góraj.

</doc>
<doc id="2902591" url="https://pl.wikipedia.org/wiki?curid=2902591" title="Demeryta">
Demeryta



</doc>
<doc id="2902592" url="https://pl.wikipedia.org/wiki?curid=2902592" title="Metropolia Antofagasta">
Metropolia Antofagasta

Metropolia Antofagasta − metropolia rzymskokatolicka w Chile utworzona 28 czerwca 1967 roku.

</doc>
<doc id="2902594" url="https://pl.wikipedia.org/wiki?curid=2902594" title="Tirreno-Adriático 2013">
Tirreno-Adriático 2013

48. edycja wyścigu kolarskiego Tirreno-Adriático odbyła się od 6 do 12 marca 2013 roku. Liczyła siedem etapów, o łącznym dystansie 1060.1 km. Wyścig figurował w rankingu światowym UCI World Tour 2013.
W wyścigu wystartowało pięciu Polaków: Przemysław Niemiec z grupy Lampre-Merida, który zajął 9. lokatę, na 86. miejscu uplasował się Maciej Bodnar z grupy Cannondale, Michał Kwiatkowski z grupy Omega Pharma-Quick Step zajął 4. lokatę oraz Bartosz Huzarski z grupy Team NetApp-Endura ukończył na 47. miejscu, natomiast Tomasz Marczyński z grupy Vacansoleil-DCM nie ukończył wyścigu.
Uczestnicy.
Na starcie wyścigu stanęły 22 drużyny. Wśród nich znalazło się wszystkie dziewiętnaście ekip UCI World Tour 2013 oraz trzy inne zaproszone przez organizatorów. Każda z drużyn wystawiła po 8 kolarzy, dzięki czemu w całym wyścigu wystartowało 176 zawodników.
Lista drużyn uczestniczących w wyścigu:

</doc>
<doc id="2902599" url="https://pl.wikipedia.org/wiki?curid=2902599" title="Metropolia Concepción">
Metropolia Concepción

Metropolia Concepción − metropolia rzymskokatolicka w Chile utworzona 20 maja 1939 roku.

</doc>
<doc id="2902600" url="https://pl.wikipedia.org/wiki?curid=2902600" title="Deonne Joubert">
Deonne Joubert



</doc>
<doc id="2902601" url="https://pl.wikipedia.org/wiki?curid=2902601" title="Kalendarz z Gezer">
Kalendarz z Gezer

Kalendarz z Gezer – wapienna tabliczka odkryta w 1908 roku w trakcie prac archeologicznych na stanowisku kryjącym pozostałości starożytnego miasta Gezer w Izraelu. Na tabliczce tej, datowanej na X wiek p.n.e., umieszczona jest protohebrajska inskrypcja wyliczająca miesiące kalendarza rolniczego. Tekst ten uważany jest przez wielu badaczy za najstarszy znany przykład użycia języka hebrajskiego w piśmie. Inni badacze biorą pod uwagę inne języki, w tym kananejski (E.Y. Kutcher) i fenicki (Dennis Pardee) na podstawie analizy językowej.
Odkrycie.
Tabliczka odnaleziona została w 1908 roku w starożytnym Gezer (obecne Tel el-Jazari w Izraelu) przez archeologa R.A.S. Macalistera prowadzącego tam wykopaliska z ramienia Palestine Exploration Fund. Zabytek ten, wykonany z wapienia, ma 11,1 cm wysokości i 7,2 cm szerokości. Z powodu dość prymitywnych metod użytych przez Macalistera przy badaniu stratygrafii stanowiska dokładne datowanie tabliczki nie jest możliwe, ale większość uczonych przyjmuje, iż powstać ona musiała w X wieku p.n.e. Obecnie tabliczka znajduje się w zbiorach Muzeum Archeologicznego w Stambule pod numerem inwentarzowym 2089 T.
Inskrypcja.
Na tabliczce znajduje się protohebrajska inskrypcja uważana za najstarszy istniejący przykład użycia języka hebrajskiego. Tekst ten wylicza kolejno miesiące kalendarza rolniczego:
Tekst podpisany jest z boku, na marginesie, imieniem "Abija", będącym skróconą formą biblijnego imienia "Abijah" (Abiasz). Imię to wskazuje, iż autor tekstu był Izraelitą.
Z powodu niestarannego wykonania inskrypcja uważana jest za dzieło ucznia uczącego się pisać. Inni uczeni widzą w niej rodzaj rytmicznej wyliczanki mającej ułatwić zapamiętanie kolejnych miesięcy. Jeszcze inni badacze uważają, iż takie tabliczki umieszczano w lokalnych sanktuariach, a znajdujące się na nich inskrypcje miały być rodzajem modlitwy do Jahwe o pomyślne żniwa.
Kalendarz z Gezer nie zaczyna się późną zimą lub wiosną, wraz z tradycyjnym początkiem cyklu rolniczego, ale jesienią, kiedy to zaczynał się nowy rok w starożytnym Izraelu.

</doc>
<doc id="2902603" url="https://pl.wikipedia.org/wiki?curid=2902603" title="Milan Bosanac">
Milan Bosanac

Milan Bosanac (ur. 5 marca 1974) – serbski piłkarz grający na pozycji pomocnika, trener piłkarski.
W swojej karierze grał między innymi w takich klubach jak OFK Beograd, Obilić Belgrad, Paniliakos Pyrgos czy Górnik Polkowice. Wystąpował w sześciu meczach Alpha Ethniki oraz 23 polskiej I ligi. Karierę piłkarską zakończył w 2005 roku. Po zakończeniu kariery zawodniczej był m.in. trenerem Radu Belgrad, BSK Borča i Slobody Užice.

</doc>
<doc id="2902604" url="https://pl.wikipedia.org/wiki?curid=2902604" title="Metropolia La Serena">
Metropolia La Serena

Metropolia La Serena − metropolia rzymskokatolicka w Chile utworzona 29 maja 1939 roku.

</doc>
<doc id="2902606" url="https://pl.wikipedia.org/wiki?curid=2902606" title="Kostas Dzokas">
Kostas Dzokas

Konstantinos Tzokas (Dzokas) zdrob. imię Kostas – polski muzyk pochodzenia greckiego, kompozytor, aranżer i producent muzyczny.
Życiorys.
Urodził się w Grecji. W latach 50 XX w. jako młody chłopak wyemigrował z rodziną z ogarniętej wojną domową Grecji do Polski. Studiując na Politechnice Szczecińskiej, działał w różnych greckich zespołach amatorskich. W roku 1970 założył i zorganizował reprezentacyjny ogólnopolski zespół folkloru greckiego Hellen (pl. Grek). Zespół muzyczny z czasem zdobył ogromną popularność. Działając prawie pięć lat, dał setki koncertów w całej Polsce i za granicą. W zespole swoją karierę rozpoczynał grecki śpiewak Paulos Raptis. W 1975 r., po rozwiązaniu zespołu Hellen, Kostas Dzokas utworzył drugi zespół Prometheus, który, podobnie jak Hellen, grał muzykę i śpiewał na nutę grecką. W tym samym roku zaangażował do zespołu wówczas nieznaną dziewiętnastoletnią dziewczynę greckiego pochodzenia imieniem "Eleni". W 1980 r. Kostas Dzokas rozwiązał zespół Prometheus, koncentrując się na wsparciu solowej kariery młodej gwiazdy Eleni, stając się jej opiekunem artystycznym. Skomponował też jej pierwsze przeboje, m.in.: „Po słonecznej stronie życia”, „Miłość jak wino”, „Nie myśl co będzie jutro”, „Na miłość nie ma rady” czy „Dyskoteka jak ze snu”.
Kostas Dzokas jest kompozytorem większości piosenek Eleni. Jest szwagrem artystki.

</doc>
<doc id="2902608" url="https://pl.wikipedia.org/wiki?curid=2902608" title="Długonos ciernisty">
Długonos ciernisty



</doc>
<doc id="2902613" url="https://pl.wikipedia.org/wiki?curid=2902613" title="Metropolia Puerto Montt">
Metropolia Puerto Montt

Metropolia Puerto Montt − metropolia rzymskokatolicka w Chile utworzona 10 maja 1963 roku.

</doc>
<doc id="2902615" url="https://pl.wikipedia.org/wiki?curid=2902615" title="Mathias Flückiger">
Mathias Flückiger

Mathias Flückiger (ur. 27 września 1988 w Ochlenbergu) – szwajcarski kolarz górski i przełajowy, wielokrotny medalista mistrzostw świata i trzykrotny mistrzostw Europy MTB.
Kariera.
Największy sukces w karierze Mathias Flückiger osiągnął w 2012 roku, kiedy zdobył brązowy medal w cross-country podczas mistrzostw świata MTB w Leogang. W zawodach tych wyprzedzili go jedynie dwaj rodacy: Nino Schurter oraz starszy brat - Lukas Flückiger. W tej samej konkurencji zdobył także dwa medale w kategorii U-23: złoty na mistrzostwach świata w Mont-Sainte-Anne i brązowy na rozgrywanych dwa lata wcześniej mistrzostwach świata w Val di Sole. Jest ponadto mistrzem świata i Europy wśród juniorów z 2006 roku. Na mistrzostwach kontynentu zdobył także brązowy medal w 2008 roku i złoty dwa lata później w kategorii U-23. Startuje także w wyścigach przełajowych, zdobył między innymi złoty medal podczas mistrzostw Szwajcarii juniorów w 2006 roku.

</doc>
<doc id="2902617" url="https://pl.wikipedia.org/wiki?curid=2902617" title="Stadion Yadegar Emam">
Stadion Yadegar Emam

Yadegar Emam – wielofunkcyjny stadion w Tebrizie, w Iranie. Został wybudowany w 1996 roku. Obiekt może pomieścić 80000 widzów. Swoje spotkania rozgrywają na nim drużyny Saba Kom i Teraktoru Sazi Tebriz.

</doc>
<doc id="2902619" url="https://pl.wikipedia.org/wiki?curid=2902619" title="Stadion Yadegare-e Emam">
Stadion Yadegare-e Emam



</doc>
<doc id="2902620" url="https://pl.wikipedia.org/wiki?curid=2902620" title="Stadion Jadegar-e Emam">
Stadion Jadegar-e Emam



</doc>
<doc id="2902621" url="https://pl.wikipedia.org/wiki?curid=2902621" title="Stadion Jadegar-e-Emam">
Stadion Jadegar-e-Emam



</doc>
<doc id="2902622" url="https://pl.wikipedia.org/wiki?curid=2902622" title="Metropolia Santiago de Chile">
Metropolia Santiago de Chile

Metropolia Santiago de Chile − metropolia rzymskokatolicka w Chile utworzona 21 maja 1840 roku.

</doc>
<doc id="2902625" url="https://pl.wikipedia.org/wiki?curid=2902625" title="Sara Varga">
Sara Varga

Sara Varga, właściwie Sara Varga Madeleine Jonsson (ur. 14 kwietnia 1982, Sztokholm) – szwedzka piosenkarka i autorka tekstów. 
W 2011 roku uczestniczyła w szwedzkich eliminacjach do Konkursu Piosenki Eurowizji 2011 – "Melodifestivalen 2011", podczas którego zaśpiewała piosenkę „Spring för livet”. Ostatecznie zajęła przedostatnie, 9. miejsce.

</doc>
<doc id="2902626" url="https://pl.wikipedia.org/wiki?curid=2902626" title="Rhynchobdella orientalis">
Rhynchobdella orientalis



</doc>
<doc id="2902627" url="https://pl.wikipedia.org/wiki?curid=2902627" title="Rhynchobdella ocellata">
Rhynchobdella ocellata



</doc>
<doc id="2902628" url="https://pl.wikipedia.org/wiki?curid=2902628" title="Rhynchobdella aculeata">
Rhynchobdella aculeata



</doc>
<doc id="2902629" url="https://pl.wikipedia.org/wiki?curid=2902629" title="Macrognathus aculeatum">
Macrognathus aculeatum



</doc>
<doc id="2902630" url="https://pl.wikipedia.org/wiki?curid=2902630" title="Macrognathus aculeata">
Macrognathus aculeata



</doc>
<doc id="2902631" url="https://pl.wikipedia.org/wiki?curid=2902631" title="Macroganthus aculeatus">
Macroganthus aculeatus



</doc>
<doc id="2902632" url="https://pl.wikipedia.org/wiki?curid=2902632" title="Eparchia bakijska">
Eparchia bakijska

Eparchia bakijska – jedna z eparchii Rosyjskiego Kościoła Prawosławnego, z siedzibą w Baku. Jej jurysdykcja obejmuje terytorium Azerbejdżanu. Funkcję katedry pełni sobór Świętych Niewiast Niosących Wonności w Baku.
Historia.
Struktury Rosyjskiego Kościoła Prawosławnego pojawiły się na terytorium współczesnego Azerbejdżanu razem z napływem ludności rosyjskiej po wcieleniu Zakaukazia do Imperium Rosyjskiego. Od początku XIX w. cerkwie powstawały w Gandży, Baku i Şamaxı. Na początku XX wieku w Azerbejdżanie istniało ponad 70 czynnych świątyń prawosławnych, z czego 17 w Baku. Eparchia bakijska powstała jednak dopiero w 1919 i istniała do 1934, gdy po śmierci biskupa Mitrofana (Polikarpowa) nie został wyznaczony jego następca. Parafie reaktywowane po 1944 na jej dawnym terytorium podporządkowo eparchii stawropolskiej i bakijskiej.
Administraturę reaktywował w 1998 Święty Synod Rosyjskiego Kościoła Prawosławnego, wyznaczając przy tym na jej pierwszego zwierzchnika Aleksandra (Iszczeina), dotąd dziekana parafii prawosławnych w Azerbejdżanie. Eparchia objęła terytorium Azerbejdżanu oraz Dagestanu. Od 2011 eparchia obejmuje jedynie Azerbejdżan, gdyż pozostałe jej placówki włączono do eparchii władykaukaskiej.
W 2011 w eparchii działało siedem świątyń (z czego jedna kaplica i jeden dom modlitewny) obsługiwanych przez 30 duchownych (w tym dziewiętnastu kapłanów).
Uwagi.
Oprócz parafii wchodzących w skład eparchii bakijskiej, na terytorium Azerbejdżanu działa też jedna parafia w jurysdykcji Gruzińskiego Kościoła Prawosławnego.

</doc>
<doc id="2902633" url="https://pl.wikipedia.org/wiki?curid=2902633" title="Beltain Schmid">
Beltain Schmid

Beltain Schmid (ur. 30 września 1994) – włoski kolarz górski, złoty medalista mistrzostw świata.
Kariera.
Największy sukces w karierze Beltain Schmid osiągnął w 2012 roku, kiedy reprezentacja Włoch w składzie: Marco Aurelio Fontana, Beltain Schmid, Eva Lechner i Luca Braidot zdobyła złoty medal w sztafecie cross-country podczas mistrzostw świata w Leogang. Na tych samych mistrzostwach zajął także dziewiąte miejsce w rywalizacji juniorów. Ponadto w 2012 roku został indywidualnym mistrzem Włoch juniorów w cross-country. Jak dotąd nie brał udziału w igrzyskach olimpijskich.

</doc>
<doc id="2902634" url="https://pl.wikipedia.org/wiki?curid=2902634" title="Allenby Chilton">
Allenby Chilton

Allenby C. Chilton (ur. 16 września 1918 w South Hylton - zm. 15 czerwca 1996) – angielski piłkarz występujący podczas kariery na pozycji obrońcy.
Kariera klubowa.
Allenby Chilton piłkarską karierę rozpoczął w Liverpoolu w 1938. Nie zagrał w nim jednak żadnego meczu, gdyż wkrótce odszedł do Manchesteru United. W lidze angielskiej zadebiutował we wrześniu 1939 w meczu z Charlton Athletic. Wkrótce jego karierę przerwała II wojna światowa. W czasie wojny służył w wojsku, a w 1944 uczestniczył w Lądowaniu w Normandii. W czasie wojny kontynuował karierę piłkarską w rozgrywkach wojennych. W tych rozgrywkach występował w barwach Manchesteru United, jak również w gościnnych występach w innych klubach. Po wojnie kontynuował karierę w barwach "Czerwonych Diabłów". Z "ManU" zdobył Puchar Anglii w 1948, mistrzostwo Anglii oraz Tarczę Dobroczynności w 1952. Ogółem w barwach "Czerwonych Diabłów" rozegrał 352 spotkania, w których zdobył 3 bramek. W trakcie sezonu 1954-1955 odszedł do trzecioligowego Grimsby Town, gdzie został grającym-trenerem. Karierę zakończył w 1956.
Kariera reprezentacyjna.
W reprezentacji Anglii Chilton zadebiutował w 7 października 1950 w wygranym 4-1 meczu British Home Championship z Irlandią Północną. Drugi i zarazem ostatni raz w reprezentacji wystąpił 3 października 1950 w zremisowanym 2-2 towarzyskim meczu z Francją.
3 lata później Chilton był w kadrze na mistrzostwa świata.
Kariera trenerska.
Karierę trenerską Chilton rozpoczął jeszcze jako zawodnik w trzecioligowym Grimsby Town. Z Grimsby awansował do Division Two w 1956, by 3 lata później spaść z niej. Na początku lat 60. prowadził kluby Wigan Athletic i Hartlepools United.

</doc>
<doc id="2902636" url="https://pl.wikipedia.org/wiki?curid=2902636" title="Ustrój administracyjno-wojskowy Hetmańszczyzny">
Ustrój administracyjno-wojskowy Hetmańszczyzny



</doc>
<doc id="2902640" url="https://pl.wikipedia.org/wiki?curid=2902640" title="Henryk Szafrański (generał)">
Henryk Szafrański (generał)

Henryk Szafrański (ur. 21 sierpnia 1932 w Myśliwcu) – generał brygady WP.
W 1951 roku został kowalem-ślusarzem w Toruniu. Do 1953 roku był w Oficerskiej Szkole Politycznej w Łodzi. Zastępca dowódcy kompanii piechoty ds. politycznych w 32 Pułku Zmechanizowanym w Kołobrzegu w stopniu podporucznika 1953-1957, następnie dowódca plutonu czołgów, a latach 1962-1966 plutonu i kompanii szkolnej w Elblągu.
1966-1969 studiował w Akademii Sztabu Generalnego WP w Warszawie, po czym został szefem sztabu – zastępcą dowódcy 49 Pułku Zmechanizowanego w Wałczu, a 1971 roku dowódcą tego pułku. Od 1974 roku szef sztabu – zastępca dowódcy 7 Dywizji Desantowej w Gdańsku, 1975-1977 studiował w Akademii Sztabu Generalnego Sił Zbrojnych ZSRR im. K. Woroszyłowa w Moskwie, od 1978 roku dowódca 7 Łużyckiej Dywizji Desantowej i dowódca garnizonu Gdańsk. Jesienią 1983 roku mianowany generałem brygady; nominację wręczył mu w Belwederze przewodniczący Rady Państwa PRL prof. Henryk Jabłoński w obecności I sekretarza KC PZPR gen. armii Wojciecha Jaruzelskiego i marszałka Polski Michała Żymierskiego. W latach 1986-1991 szef Wojewódzkiego Sztabu Wojskowego we Włocławku, następnie przeniesiony w stan spoczynku.
Odznaczenia.
I ok. 20 innych odznaczeń polskich i zagranicznych.

</doc>
<doc id="2902643" url="https://pl.wikipedia.org/wiki?curid=2902643" title="Muhamed Kizito">
Muhamed Kizito

Sande Muhamed Kizito (ur. 17 października 1974) – ugandyjski bokser, złoty medalista igrzysk afrykańskich w Johannesburgu.
Kariera amatorska.
W 1999 roku zdobył złoty medal podczas igrzysk afrykańskich w Johannesburgu. W finale jego rywalem był bokser z RPA Phumzile Mathyila, którego pokonał na punkty (15:3). Dzięki temu zwycięstwu zakwalifikował się na igrzyska olimpijskie w Sydney.
W 2000 roku startował na igrzyskach olimpijskich w Sydney. Kizito odpadł już w 1 rundzie, przegrywając (9:3) z Litwinem Ivanasem Stapovičiusem.

</doc>
<doc id="2902645" url="https://pl.wikipedia.org/wiki?curid=2902645" title="Memoriał Walerego Łobanowskiego 2005">
Memoriał Walerego Łobanowskiego 2005

Międzynarodowy Memoriał Walerego Łobanowskiego 2005 – III edycja międzynarodowego turnieju piłkarskiego – Memoriału Walerego Łobanowskiego rozgrywanego w Kijowie od 15 do 17 sierpnia 2005 roku. Turniej zmienił format i w tej edycji uczestniczyły drużyny narodowe, a nie kluby, jak w poprzednich latach.
Uczestnicy i regulamin.
W turnieju wzięły udział cztery zespoły:
W turnieju rozegrano w sumie cztery mecze. Impreza rozpoczęła się od losowania, które wyłoniło pary półfinałowe. Spotkania odbyły się 15 sierpnia. Triumfatorzy tych spotkań zmierzyli się ze sobą 17 sierpnia w finale, a pokonani zagrali mecz o 3. miejsce w turnieju.
Królowie strzelców.
3 gole
2 gole
1 gol

</doc>
<doc id="2902646" url="https://pl.wikipedia.org/wiki?curid=2902646" title="Louis DeSimone">
Louis DeSimone

 
Louis Anthony DeSimone (ur. 21 lutego 1922 w Filadelfii, zm. 5 października 2018 w Villanova, Pensylwania) – amerykański duchowny katolicki, biskup pomocniczy Filadelfii w latach 1981–1997.
Życiorys.
Święcenia kapłańskie otrzymał 10 maja 1952 i inkardynowany został do rodzinnej archidiecezji.
27 czerwca 1981 papież Jan Paweł II mianował go biskupem pomocniczym Filadelfii ze stolicą tytularną "Cillium". Sakrę otrzymał z rąk ówczesnego metropolity kard. Johna Krola. Na emeryturę przeszedł 5 kwietnia 1997.
Zmarł 5 października 2018.

</doc>
<doc id="2902652" url="https://pl.wikipedia.org/wiki?curid=2902652" title="Zasłonak brunatny">
Zasłonak brunatny

Zasłonak brunatny, zasłonak brunatnopłowy ("Cortinarius brunneus" (Pers.) Fr.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1801 r. Christiaan Hendrik Persoon nadając mu nazwę "Agaricus brunneus". Obecną, uznaną przez Index Fungorum nazwę nadał mu w 1838 r. Elias Fries.
Niektóre synonimy naukowe:
Obydwie polskie nazwy podał Andrzej Nespiak w 1981 r.
Morfologia.
Średnica 4–9 cm, kształt początkowo stożkowaty, później dzwonkowaty lub łukowaty, starsze okazy stają się rozpostarte. Na środku posiada tępy garb, brzegi gładkie, u młodych okazów zazwyczaj są na nich resztki zasnówki. Jest higrofaniczny. Powierzchnia gładka i matowa, podczas wilgotnej pogody ma barwę od ciemnoczerwonej do czarnobrązowej, podczas suchej jasnobrązową.
Szerokie i szeroko przyrośnięte, o ostrzach gładkich. Początkowo są ochrowobrązowe i czasami mają różowofioletowy odcień, u starszych okazów stają się ciemnoczerwone.
Wysokość 5–10 cm, grubość 4–10 mm, walcowaty, kruchy, ze spiczastą podstawą. U młodych okazów pełny, u starszych pusty. Powierzchnia początkowo pokryta białymi włókienkami zasnówki, później gładka, koloru od jasnobrązowego do ciemnobrązowego. Górna część trzonu ma białawą strefę pierścieniową.
Cienki, brązowy. Smak cierpki i ziemisty, zapach rzodkiewkowy.
Drobno brodawkowane, o rozmiarach 8–9 × 5,5–6,5 μm.
Występowanie i siedlisko.
Opisano występowanie tego gatunku w Ameryce Północnej, Kostaryce i Europie. W piśmiennictwie naukowym do 2003 r. podano około 10 jego stanowisk na terenie Polski.
Występuje w różnego typu lasach, najczęściej jednak rośnie w lasach górskich i podgórskich, szczególnie pod świerkami. Owocniki pojawiają się od sierpnia do października.
Znaczenie.
Grzyb mikoryzowy, grzyb niejadalny.

</doc>
<doc id="2902653" url="https://pl.wikipedia.org/wiki?curid=2902653" title="Cortinarius brunneus">
Cortinarius brunneus



</doc>
<doc id="2902655" url="https://pl.wikipedia.org/wiki?curid=2902655" title="Zasłonak brunatnopłowy">
Zasłonak brunatnopłowy



</doc>
<doc id="2902657" url="https://pl.wikipedia.org/wiki?curid=2902657" title="Ludomir Cieński">
Ludomir Cieński

Ludomir Cieński herbu Pomian (ur. 22 sierpnia 1822 w Oknie, powiat horodeński, zm. 21 lutego 1917) – polski polityk, ziemianin.
Życiorys.
Syn Udalryka Mikołaja Cieńskiego (1790–1872) i Julii z Dzierzkowskich (1789–1831).
W młodości zarządzał wraz z ojcem rodzinnym majątkiem. Brał udział w życiu politycznym Galicji. W 1848 został członkiem Gwardii Narodowej. W 1863 został mianowany komisarzem wojennym. W latach 1865–1866 był przewodniczącym komisji głodowej działającej w Galicji. Był posłem sejmu krajowego galicyjskiego. 
Życie prywatne.
Poślubił córkę kapitana wojska polskiego Spytka Jordana z Zakliczyna, Magdalenę Jordan (1825–1902). Synowie: Leszek Cieński (1851–1913), poseł sejmu galicyjskiego, Stanisław Spytek Cieński (1849–1920) poseł do parlamentu austriackiego, Tadeusz Cieński (1856–1925), polityk galicyjski, Adolf Cieński (1853–1960).

</doc>
<doc id="2902658" url="https://pl.wikipedia.org/wiki?curid=2902658" title="Robert Maginnis">
Robert Maginnis

 
Robert Patrick Maginnis (ur. 22 grudnia 1933 w Filadelfii, Pensylwania, zm. 14 września 2022) – amerykański duchowny katolicki, biskup pomocniczy Filadelfii w latach 1996-2010.
Życiorys.
Święcenia kapłańskie otrzymał 13 maja 1961 z rąk kard. Johna Krola i inkardynowany został do rodzinnej archidiecezji.
24 stycznia 1996 papież Jan Paweł II mianował go biskupem pomocniczym Filadelfii ze stolicą tytularną "Siminina". Sakrę otrzymał z rąk ówczesnego metropolity kard. Anthony'ego Bevilacquy. Na emeryturę przeszedł 8 czerwca 2010.

</doc>
<doc id="2902661" url="https://pl.wikipedia.org/wiki?curid=2902661" title="Mistrzostwa Świata w Narciarstwie Dowolnym 2013 – jazda po muldach mężczyzn">
Mistrzostwa Świata w Narciarstwie Dowolnym 2013 – jazda po muldach mężczyzn

Zawodnicy o medale mistrzostw świata walczyli 6 marca na trasie Kulebakken w kurorcie Voss-Myrkdalen. Mistrzostwa świata z 2011 roku nie obronił francuz Guilbaut Colas, który w kwalifikacjach zajął odległe 39 miejsce. Nowym mistrzem świata w tej konkurencji został reprezentant Kanady Mikaël Kingsbury, srebrny medal wywalczył jego rodak Alexandre Bilodeau. Natomiast brązowy krążek mistrzostw świata powędrował do Amerykanina Patricka Deneena.

</doc>
<doc id="2902663" url="https://pl.wikipedia.org/wiki?curid=2902663" title="Geomorfologia Bydgoszczy">
Geomorfologia Bydgoszczy



</doc>
<doc id="2902665" url="https://pl.wikipedia.org/wiki?curid=2902665" title="Stuart Hamblen">
Stuart Hamblen

Stuart Hamblen (ur. 20 października 1908, zm. 8 marca 1989) – był jednym z pierwszych „śpiewających kowbojów” w radiu 1926, później zaczął komponować chrześcijańskie utwory, był zaangażowany w ruchu na rzecz trzeźwości.
W latach 1931-1952 Hamblen uczestniczył w wielu programach radiowych, cieszących się wielką popularnością na Zachodnim Wybrzeżu. Komponował utworzy muzyczne, grał w filmach u boku takich aktorów, jak Gene Autry, Roy Rogers oraz John Wayne. Często nadużywał alkoholu i w związku z tym nieraz trafiał do aresztu.
W 1949 przeżył osobiste nawrócenie podczas krucjaty Billy'ego Grahama w Los Angeles. Według relacji Hambelana z przebiegu tego wydarzenia, Graham miał powiedzieć w kazaniu: „There is a person here tonight who is a phoney”. Hamblen, gdy to usłyszał natychmiast wybiegł oburzony z namiotu, wszedł do jednego baru z zamiarem upicia się, następnie do drugiego, ale nigdzie nie był w stanie tego zrobić. Wrócił do domu, lecz wszędzie dręczył go niepokój. O 2.00 w nocy zbudził żonę, by się o niego modliła. Po tej krucjacie skomponował utwór „It is no secret what God can do”, który stał się przebojem i został wykonany przez Elvisa Presleya. Według Hamblena, skomponował ten utwór po sugestii Johna Wayne'a. Skomponował też This Ole House, spopularyzowaną przez Rosemary Clooney i Open up Your Heart (and Let the Sunshine in).
Zaangażował się w ruchu na rzecz trzeźwości. W 1952 roku uczestniczył w wyborach prezydenckich z ramienia Prohibition Party i uzyskał 73,412 głosów.
Jego gwiazda została umieszczona na Hollywood Walk of Fame.

</doc>
<doc id="2902670" url="https://pl.wikipedia.org/wiki?curid=2902670" title="Werkowanie">
Werkowanie

Werkowanie (rozczyszczanie, struganie) – przycinanie i korygowanie kształtu kopyt końskich wykonywane przez podkuwaczy lub strugaczy. Powinno być regularnie przeprowadzane co 6–8 tygodni. Po werkowaniu kopyto może pozostać niepodkute lub też podkute odpowiednią podkową. Główne narzędzia używane do korekcji kopyta to nóż do kopyt, cęgi oraz tarnik. 
Metody.
Istnieje wiele metod werkowania kopyt, które różnią się sposobem jego ukształtowania oraz podejściem do przycinania poszczególnych elementów. 
Metoda tradycyjna.
Zwana też "pastwiskową" przeznaczona dla koni kutych oraz nie. W drugim wypadku werkowanie jest znacznie delikatniejsze ze względu na pozostawienie tkanek nieokrytych podkową. Praktykowana przez większość podkuwaczy. Ściana kopyta zostaje ścięta równolegle do podłoża, podeszwa lekko wybrana, strzałka zazwyczaj ścięta nieco poniżej płaszczyzny podłoża, by zapobiegać jej zakażeniom.
Tzw. "metody naturalne".
Większość z nich nie dopuszcza używania podków, które uważają za powodujące wydłużanie kopyt i często prowadzące do deformacji, w skrajnych przypadkach zaś ochwatu. Za prawidłowe uważają kształt i motorykę kopyta wzorowane na dzikich koniach, w tym lądowanie kopyta w ruchu bardziej od strony piętek.
Metoda Dr Strasser.
Metoda nie dopuszcza stosowania podków. Opracowana przez niemiecką weterynarz Dr Hiltrud Strasser jako matematyczny model kopyta utworzony na podstawie badań. Przeznaczona głównie dla koni ze zmianami patologicznymi, zwłaszcza ochwatowymi. Korekcja odbywa się według dokładnie wyznaczonych kątów, które mają spowodować równoległe do podłoża ustawienie kości kopytowej, m.in.: ściana kopyta przedniego 45 stopni względem podłoża, ściana kopyta tylnego 55 stopni względem podłoża, linia włosów na koronce kopyta 30 stopni względem podłoża. Ściana pozostawiona jest równolegle do podłoża, strzałka pozostawiona na jego poziomie, podeszwa nieco wybrana. Kopyto doprowadzane jest do idealnych wymiarów w możliwie małej ilości korekcji. Metoda wymaga przestrzegania dodatkowych warunków utrzymania konia, m.in.: codzienny ruch ok. 15 km, przebywanie na zewnątrz przez całą dobę niezależnie od warunków, podawanie pasz objętościowych z ziemi.
Metoda pozostaje dość kontrowersyjna ze względu na inwazyjną korekcję kopyt, która w trakcie leczenia konia może doprowadzać do silnej kulawizny, zaś leczenie wymaga zmuszania go do ruchu oraz bezwzględnego zakazu użytkowania pod wierzchem.
Metody w ramach AANHCP.
Kilka nieco zróżnicowanych metod, niedopuszczających stosowania podków. Opracowana przez członków amerykańskiego Stowarzyszenia Rozwoju Praktyk Naturalnej Opieki nad Końmi (Association for the Advancement od Natural Horse Care Practices) na podstawie badań dzikich mustangów, główni autorzy to Jamie Jackson oraz Pete Ramey. Podobnie jak Metoda Strasser propaguje utrzymanie konia w warunkach możliwie zbliżonych do naturalnych. Postuluje ostrożność w zakresie karmienia owsem, idealnie wyeliminowanie go z diety konia ze względu na zawartość cukru, a także ograniczenie wypasu lub stosowanie ubogich gatunków traw na pastwiskach, w celu zapobiegania ochwatowi. W odróżnieniu od Metody Strasser ważny jest komfort konia w trakcie leczenia, którego czas trwania jest zależny od postępu zmian w kopycie, cały czas może być też użytkowany. Czasem używa się w tym celu butów dla koni. Z podeszwy usuwa się delikatnie martwą część rogu, w strzałce ścina jedynie luźne fragmenty, ściana kopyta zostaje natomiast zaokrąglona w tzw. mustang roll.
Metoda naturalnej równowagi.
Metoda dopuszczająca używanie podków. Opracował ją podkuwacz Gene Ovnicek m.in. na podstawie badań kopyt koni dzikich weterynarza Roberta Bowkera. Dzięki zdjęciom rentgenowskim oraz badaniom rezonansem magnetycznym możliwe było wyznaczenie stosunkowo prostej metody umożliwiającej po rozrysowaniu linii na spodzie kopyta znalezienie umiejscowienia kości kopytowej oraz dostosowanie do niego długości poszczególnych części kopyta.
Metoda czterech punktów.
Metoda dopuszcza używanie podków, najlepiej specjalnie profilowanych w łuk tzw. "podków bananowych", odciążających przednią część kopyta. Opracowana przez podkuwacza i lekarza weterynarii Rica Reddena, który na podstawie badań wyznaczył zawarte w nazwie cztery punkty kopyta niosące największe obciążenia. Są nimi wierzchołki prostokąta (idealnie kwadratu) wyznaczonego przez kąty wsporowe ścięte do najszerszego miejsca strzałki oraz analogiczne punkty w przedniej partii kopyta, wszystkie pozostałe części należy odciążyć poprzez większe wybranie rogu. W wypadku pozostawienia kopyt niepodkutych, ściany kopyta zostają lekko zaokrąglone, w wypadku podkuwania równoległe do podłoża.

</doc>
<doc id="2902673" url="https://pl.wikipedia.org/wiki?curid=2902673" title="Zmarły w chwili przybycia">
Zmarły w chwili przybycia

Zmarły w chwili przybycia (tyt oryg. "D.O.A.") – amerykański film z 1950 roku w reżyserii Rudolpha Maté.
Opis fabuły.
Po nocy spędzonej w San Francisco, Frank Bigelow (Edmond O’Brien) dowiaduje się od doktora, że podano mu truciznę i pozostało mu jedynie kilka dni życia. Bigelow rozpoczyna wówczas poszukiwania człowieka, który chciał go uśmiercić.

</doc>
<doc id="2902674" url="https://pl.wikipedia.org/wiki?curid=2902674" title="Gold (film 1934)">
Gold (film 1934)

Gold – niemiecki film science fiction z 1934 roku w reżyserii Karla Harlta. Film opowiada o brytyjskich naukowcach próbujących zbudować maszynę zamieniającą zwykłą materię w złoto.
Film został wyprodukowany po niemiecku i francusku z rolą Brigitte Helm w obu wersjach językowych.
Fabuła.
W Wielkiej Brytanii pewien naukowiec jest przekonany, że potrafi zamieniać dowolny materiał w złoto przy pomocy gigantycznego podwodnego reaktora. W tym samym czasie niemiecki naukowiec także pracuje nad podobnym projektem, jednak zostaje niespodziewanie zabity w tajemniczej eksplozji. Jego asystent Werner Holk (Hans Albers) zostaje zabrany przez brytyjskiego naukowca i zmuszony do pracy przy projekcie.
Projekt ostatecznie działa, ale późniejsze problemy z maszyną prowadzą do jej eksplozji w której giną wszyscy, którzy byli przy niej. Holkowi udaje się uciec w ostatniej minucie z córką naukowca Florence (Brigitte Helm), zanim teren reaktora zostaje zalany wodą.
Obsada.
Wersja niemieckojęzyczna
Wersja francuskojęzyczna
Produkcja.
Reżyser Karl Harlt wykorzystał międzynarodowy sukces swojego poprzedniego filmu "Der Tunnel" do promocji "Gold". Film był w tym czasie superprodukcją wytwórni Universum Film AG i zdjęcia do niego trwały 14 miesięcy.
Aktor Hans Albers żądał podwojenia swoich zarobków ale nie udało mu się tego osiągnąć. We francuskiej wersji zagrała także Brigitte Helm w głównej roli żeńskiej, obsada pozostałych ról została zmieniona.
Premiera.
Film miał swoją premierę 29 marca 1934 roku w Ufa-Palast am Zoo w Berlinie. Wersja francuskojęzyczna miała premierę 1 czerwca 1934 roku. Gdy film był poddawany ocenie cenzury sił alianckich po II wojnie światowej, zastanawiano się czy niemieccy naukowcy byliby w stanie zbudować reaktor jądrowy na długo przed tym, zanim miało to miejsce. Część scen z filmu wykorzystano później w amerykańskim filmie "The Magnetic Monster" z 1953 roku.

</doc>
<doc id="2902679" url="https://pl.wikipedia.org/wiki?curid=2902679" title="Ruda Góra (Pagóry Jaworznickie)">
Ruda Góra (Pagóry Jaworznickie)

Ruda Góra lub Rudna Góra – wzgórze w Jaworznie o wysokości 307 m n.p.m. położone w Pagórach Jaworznickich w północnej części dzielnicy Jeleń.

</doc>
<doc id="2902683" url="https://pl.wikipedia.org/wiki?curid=2902683" title="Daszyna (gromada)">
Daszyna (gromada)

Daszyna – dawna gromada w Polskiej Rzeczypospolitej Ludowej w latach 1954–1972.
Gromadę Daszyna z siedzibą GRN w Daszynie utworzono w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Daszyna, Jarochów, Osędowice, Żelazna Nowa, Żelazna Stara i Sławoszew (z wyłączeniem wsi i parcelacji Miroszewice) oraz kolonia Krężelewice i P.G.R. Koryta z dotychczasowej gromady Krężelewice ze zniesionej gminy Mazew, ponadto kolonia Jabłonna z dotychczasowej gromady Gołocice ze zniesionej gminy Topola, w tymże powiecie. Dla gromady ustalono 23 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łęczyckim utworzono gminę Daszyna.

</doc>
<doc id="2902684" url="https://pl.wikipedia.org/wiki?curid=2902684" title="Góra Małgorzaty (gromada)">
Góra Małgorzaty (gromada)

Góra Małgorzaty – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Góra Małgorzaty siedzibą GRN w Górze Małgorzaty (w obecnym brzmieniu: "Góra Świętej Małgorzaty") utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Ambrożów, Góra Małgorzaty, Kosin i Podgórzyce, a także wieś Bryski i osada pokarczemna Bryski z dotychczasowej gromady Bryski oraz wieś Kosiorów z dotychczasowej gromady Mętlew ze zniesionej gminy Tum, ponadto obszar dotychczasowej gromady Karsznice ze zniesionej gminy Leśmierz, w tymże powiecie. Dla gromady ustalono 24 członków gromadzkiej rady narodowej.
31 grudnia 1959 do gromady Góra Małgorzaty przyłączono obszary zniesionych gromad Marynki i Zagaj.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łęczyckim utworzono gminę Góra Świętej Małgorzaty.

</doc>
<doc id="2902685" url="https://pl.wikipedia.org/wiki?curid=2902685" title="Cartoon Network (Europa Środkowo-Wschodnia)">
Cartoon Network (Europa Środkowo-Wschodnia)

Cartoon Network – węgiersko-czesko-rumuńska stacja telewizyjna należąca do WarnerMedia emitująca głównie seriale animowane. Kanał rozpoczął nadawanie 1 września 1998 roku. Początkowo kanał nadawał tylko w Rumunii i na Węgrzech, jednak we wrześniu 2017 roku uruchomiono Cartoon Network (Europa Środkowo-Wschodnia) w Czechach uruchamiając czeską ścieżkę językową.

</doc>
<doc id="2902686" url="https://pl.wikipedia.org/wiki?curid=2902686" title="Dziwne zachowania dojrzałych płciowo mieszkańców dużych miast w okresie łączenia się w pary">
Dziwne zachowania dojrzałych płciowo mieszkańców dużych miast w okresie łączenia się w pary

Dziwne zachowania dojrzałych płciowo mieszkańców dużych miast w okresie łączenia się w pary (, ) – niemiecka komedia romantyczna z 1998 roku w reżyserii Marca Rothemunda.
Reżyser Marc Rothemund otrzymał za ten film nagrodę dla najlepszego reżysera młodego pokolenia w Bawarii.
Opis fabuły.
Film opowiada o sfrustrowanym młodym pisarzu z Monachium – Charly'm (Christoph Waltz), byłego męża Manueli i ojca dwuletniej Hanny. Po nieudanym spotkaniu z wydawcą, który odrzucił jego powieść, Charly siada za kierownicą jego ferrari z zamiarem spędzenia szalonego dnia, a następnie skończenia ze sobą.
Obsada.
i inni.

</doc>
<doc id="2902688" url="https://pl.wikipedia.org/wiki?curid=2902688" title="Memoriał Walerego Łobanowskiego 2008">
Memoriał Walerego Łobanowskiego 2008

Międzynarodowy Memoriał Walerego Łobanowskiego 2008 – VI edycja międzynarodowego Memoriału Walerego Łobanowskiego, rozgrywanego w Kijowie od 19 do 20 sierpnia 2008 roku. W turnieju uczestniczyły drużyny młodzieżowe U-21.
Uczestnicy i regulamin.
W turnieju wzięło udział cztery zespoły:
W turnieju rozegrano w sumie cztery mecze. Impreza rozpoczęła się od losowania, które wyłoniło pary półfinałowe. Spotkania odbyły się 19 sierpnia. Triumfatorzy tych spotkań zmierzyli się ze sobą 20 sierpnia w finale, a pokonani zagrali mecz o 3. miejsce w turnieju.
Królowie strzelców.
2 gole 
1 gol

</doc>
<doc id="2902690" url="https://pl.wikipedia.org/wiki?curid=2902690" title="Luca Braidot">
Luca Braidot

Luca Braidot (ur. 29 maja 1991) – włoski kolarz górski, złoty medalista mistrzostw świata i dwukrotny medalista mistrzostw Europy.
Kariera.
Największy sukces w karierze Luca Braidot osiągnął w 2012 roku, kiedy reprezentacja Włoch w składzie: Marco Aurelio Fontana, Beltain Schmid, Eva Lechner i Luca Braidot zdobyła złoty medal w sztafecie cross-country podczas mistrzostw świata w Leogang. Ponadto na rozgrywanych w tym samym roku mistrzostwach Europy w Moskwie wspólnie z kolegami z reprezentacji także zdobył złoto w sztafecie, a indywidualnie zajął trzecie miejsce w cross-country U-23. Jak dotąd nie brał udziału w igrzyskach olimpijskich.

</doc>
<doc id="2902691" url="https://pl.wikipedia.org/wiki?curid=2902691" title="Grabów (gromada)">
Grabów (gromada)

Grabów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grabów siedzibą GRN w Grabowie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Bowentów, Brudzeń, Grabów-Parcela, Grabów-Osada, Żaczki i Kurzjama, a także wieś Besk Stary i kolonia Besk Stary z dotychczasowej gromady Besk Stary, wieś Celinów z dotychczasowej gromady Goszczędza, kolonia Nagórki z dotychczasowej gromady Nagórki oraz wieś Sławęcin, parcelacja Sławęcin i wieś Kliny z dotychczasowej gromady Sławęcin ze zniesionej gminy Grabów, ponadto obszar dotychczasowej gromady Jaworów ze zniesionej gminy Mazew, w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Grabów przyłączono obszar zniesionej gromady Byszew Grabowski.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łęczyckim reaktywowano gminę Grabów.

</doc>
<doc id="2902693" url="https://pl.wikipedia.org/wiki?curid=2902693" title="Leśmierz (gromada)">
Leśmierz (gromada)

Leśmierz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Leśmierz siedzibą GRN w Leśmierzu utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Leśmierz, Boczki, Tymienica, Ostrów, Parzyce i Skotniki ze zniesionej gminy Leśmierz, ponadto wieś Mętlew, parcelacja Mętlew, wieś Mierczyn, osada Mierczyn i parcelacja Mierczyn z dotychczasowej gromady Mętlew ze zniesionej gminy Tum, w tymże powiecie. Dla gromady ustalono 22 członków gromadzkiej rady narodowej.
31 grudnia 1959 do gromady Leśmierz przyłączono obszar zniesionej gromady Sierpów.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2902694" url="https://pl.wikipedia.org/wiki?curid=2902694" title="Demografia Rosji">
Demografia Rosji

Według wstępnych danych Federalnej Służby Statystyki Państwowej na styczeń 2013 liczba stałych mieszkańców Rosji wyniosła 143 369 806, gęstość zaludnienia 8,39 os./km² (2013), a udział mieszkańców miast w ogólnej liczbie ludności – 74,03%.
W styczniu 2012 wskaźnik przyrostu naturalnego wyniósł 0,06, jednak według Urzędu Statystycznego w okresie od stycznia do grudnia 2012 nastąpił spadek liczby ludności, a wskaźnik przyrostu naturalnego był równy 0,02 na 1000 mieszkańców.
Migracje historyczne.
Czynnikiem decydującym zasiedlania terytorium Rosji była ekspansja polityczna państwa rosyjskiego i będąca jej konsekwencją ekspansja migracyjna. Już od VIII w. n.e. tereny Rosji Centralnej (dzisiejsze regiony: Centralny, Centralno-Czarnoziemny i Wołżańsko-Wiacki) zasiedlane było przez Słowian. Po wojnach mongolsko-tatarskich w XIII w. powstało tam nowe centrum ziem ruskich z głównym ośrodkiem, Moskwą. W XV-XIX w. powierzchnia kraju zwiększyła się dziesięciokrotnie. Na początku XX w. Imperium Rosyjskie obejmowało już ponad 22 mln km² i tak było aż do rozpadu Związku Socjalistycznych Republik Radzieckich.
Z powodu słabych pod względem rolniczym ziem Centralnej Rosji ludność zmuszona była migrować. Ekspansja kierowała się przede wszystkim na słabo zaludnione ziemie wschodnie. W XVI w. osadnictwo rosyjskie przekroczyło Wołgę oraz Ural, co otworzyło drogę do opanowania Syberii.
W kierunku południowym kolonizacja rosyjska posuwała się w głąb strefy stepowej. Już w XVII w. przekroczyła ona obecne granice Rosji, wchodząc na ziemie dzisiejszej Ukrainy oraz do przedgórzy Kaukazu. W drugiej połowie XIX w. zasiedlono obszary wzdłuż Amuru i Ussuri, przejęte od Chin w 1860. Budowa kolei transsyberyjskiej na przełomie XIX i XX w. spowodowała migrację kilku milionów ludzi na urodzajne stepowe ziemie południowej części Niziny Zachodniosyberyjskiej i Pogórza Kazachskiego.
W okresie istnienia ZSRR rozmieszczenie ludności zmieniło się przede wszystkim w wyniku powstania nowych ośrodków miejsko-przemysłowych. Ośrodki te tworzone były na bazie osadnictwa przymusowego w bezludnych okręgach polarnych. Większość z nich powstała w okresie stalinowskim. W latach 30. XX w. powstały one głównie dzięki wydobyciu surowców mineralnych: Norylsk (rudy niklu i miedzi), Murmańsk (fosforyty i port), Peczora (węgiel), zgrupowanie osiedli w górnej części dorzecza Kołymy (złoto). Dopiero w połowie lat 50. uzyskały charakter normalnych miast. W latach 60. powstały skupiska ludności w północnej części Niziny Zachodniosyberyjskiej, w rejonach eksploatacji ropy naftowej i gazu ziemnego oraz w zachodniej Jakucji, gdzie wydobywano diamenty. Całkowitym bezludziem pozostaje do dziś północna część półwyspu Tajmyr oraz archipelagi Ziemi Północnej i Ziemi Franciszka Józefa, gdzie istnieją tylko stacje polarne ze zmieniającymi się załogami. Od 1961 bezludna jest też Nowa Ziemia, którą zamieniono na poligon doświadczalny eksplozji atomowych. Silne skażenie radioaktywne wyspy uniemożliwia ponowne jej zasiedlenie.
Po II wojnie światowej zasiedlono od nowa terytoria włączone do Federacji Rosyjskiej, których poprzedni mieszkańcy zostali wysiedleni albo opuścili je sami: północna część Prus Wschodnich (obwód Kaliningradzki), rejony przejęte od Finlandii oraz południowa część Sachalinu i Wyspy Kurylskie.
Rozmieszczenie ludności.
Rozmieszczenie ludności Rosji jest bardzo nierównomierne. Średnia gęstość zaludnienia Rosji wynosi 8 osób/km². Ze względu na trudne warunki klimatyczne obszarów północnych prawie 95% ludności Rosji zamieszkuje południową część kraju, tereny leżące na południe od linii biegnącej od jeziora Ładoga przez górną Kamę, środkowy Ob, północny kraniec Bajkału, Góry Stanowe do Morza Ochockiego. Na kontynencie europejskim obejmującym ok. 25% terytorium Rosji zamieszkuje 78% ogółu ludności. Ponad połowa ludności Rosji koncentruje się na obszarze zajmującym ok. 13% powierzchni kraju, ograniczonym od wschodu i północy przez rzekę Wołgę oraz linię kolejową Moskwa–Petersburg. W północno-wschodniej części europejskiej Rosji, w dorzeczu Dwiny i Peczory, gęstość zaludnienia spada poniżej 1 osoby/km². Bardzo duża koncentracja ludności o charakterze przemysłowym znajduje się po obu stronach gór Uralu. Na wielkich obszarach tajgi i tundry, rozciągających się na północ od tego pasa, gęstość zaludnienia jest bardzo mała i wynosi 1-2 osoby/km². Na olbrzymich pustych obszarach rozrzucone są rejony górniczo-przemysłowe, powstałe w ciągu ostatnich kilkudziesięciu lat.
Przyrost naturalny.
Pod koniec XIX w. stopa urodzeń wynosiła 48‰, a zgonów aż 35‰, co było wynikiem masowej śmiertelności ludności, zwłaszcza na wsi. Po katastrofach demograficznych okresu stalinowskiego i II wojny światowej przyrost naturalny ludności Rosji był stosunkowo wysoki w porównaniu z resztą Europy i na przykład w 1960 osiągnął 15,8‰. W późniejszych latach nastąpił jednak postępujący spadek przyrostu. Od 1991 liczba zgonów przewyższa w Rosji liczbę urodzeń. Na to zjawisko złożyły się takie czynniki, jak ogólna stagnacja gospodarcza, nadmierne zatrudnianie kobiet, trudności mieszkaniowe. Dodatkowymi przyczynami rosyjskiego kryzysu demograficznego są: wysoka śmiertelność niemowląt (15‰), deficyt środków medycznych i lekarstw, skażenia chemiczne, podwyższona radioaktywność i aborcje. Przyrost naturalny spadł z 2,3‰ w 1990 do -5,l‰ w 2002, jednak od tej pory stopniowo wzrasta. Według danych Rosstatu w 2009 wskaźnik przyrostu naturalnego w Rosji wyniósł 1,61. Na tym tle wyróżniają się jedynie rejony zamieszkane przez ludność muzułmańską lub ludy azjatyckie, których wspomniany kryzys faktycznie nie dotknął.
Struktura wieku i płci.
Struktura ludności według płci w Rosji charakteryzuje się przewagą liczebności kobiet. Największy stosunek liczby kobiet do liczby mężczyzn wystąpił na początku lat 60., wynosił on wówczas 1,24. Według danych Rosstatu z 2012 współczynnik feminizacji społeczeństwa rosyjskiego wynosił 1,16.
Piramida wieku i płci ludności Rosji ma charakter stacjonarny. W latach 50. oraz 80. nastąpił w kraju wyż demograficzny. Wyż obserwowany w XX wieku jest znacznie niższy niż poprzednie. Dla społeczeństwa Rosji charakterystyczna jest duża przewaga liczebna kobiet nad mężczyznami po 40. roku życia.
Mniejszości narodowe i etniczne.
W Rosji mniejszości narodowe stanowią 20% ogółu społeczeństwa, a ich liczebność wynosi 29 mln osób. Można je podzielić na dwie grupy:
Wybrane mniejszości narodowe i ich rozmieszczenie:
Najliczniejszą mniejszością napływową w Rosji są Ukraińcy (4,3 mln) i Białorusini (1,2 mln). Natomiast liczba ludności pochodzenia polskiego wynosi ok. 200 tys. osób.

</doc>
<doc id="2902696" url="https://pl.wikipedia.org/wiki?curid=2902696" title="Stadion Centralny w Homlu">
Stadion Centralny w Homlu

Stadion Centralny w Homlu – stadion piłkarski w Homlu, na Białorusi. Obiekt może pomieścić 14307 widzów. Został otwarty w 2004 roku. Swoje spotkania rozgrywa na nim drużyna FK Homel.

</doc>
<doc id="2902698" url="https://pl.wikipedia.org/wiki?curid=2902698" title="Dookoła świata">
Dookoła świata



</doc>
<doc id="2902700" url="https://pl.wikipedia.org/wiki?curid=2902700" title="Jordan Sarrou">
Jordan Sarrou

Jordan Sarrou (ur. 9 grudnia 1992) – francuski kolarz górski, wielokrotny medalista mistrzostw świata i mistrz Europy.
Kariera.
Pierwszy sukces w karierze Jordan Sarrou osiągnął w 2012 roku, kiedy wspólnie z Victorem Koretzkym, Julie Bresset i Maximem Marottem roku zdobył srebrny medal w sztafecie cross-country podczas mistrzostw świata w Leogang. Na tych samych mistrzostwach zajął także trzynaste miejsce w indywidualnej rywalizacji mężczyzn U-23. Na rozgrywanych rok później mistrzostwach Europy w Bernie zwyciężył w kategorii U-23, a na mistrzostwach świata w Pietermaritzburgu razem z Marottem, Bresset i Raphaëlem Gayem zdobył kolejny srebrny medal w sztafecie. Nie brał udziału w igrzyskach olimpijskich. 

</doc>
<doc id="2902702" url="https://pl.wikipedia.org/wiki?curid=2902702" title="The Oval">
The Oval



</doc>
<doc id="2902703" url="https://pl.wikipedia.org/wiki?curid=2902703" title="Markus Schulte-Lünzum">
Markus Schulte-Lünzum

Markus Schulte-Lünzum (ur. 16 lipca 1991 w Haltern am See) – niemiecki kolarz górski i przełajowy, dwukrotny medalista mistrzostw świata MTB.
Kariera.
Największy sukces w karierze Markus Schulte-Lünzum osiągnął w 2012 roku, kiedy wspólnie z Martinem Freyem, Sabine Spitz i Manuelem Fumicem zdobył brązowy medal w sztafecie cross-country podczas mistrzostw świata w Leogang. Na tych samych mistrzostwach zajął także ósme miejsce w indywidualnej rywalizacji mężczyzn U-23. Na rozgrywanych rok później mistrzostwach świata w Pietermaritzburgu razem z Georgiem Eggerem, Hanną Klein i Manuelem Fumicem zdobył kolejny brązowy medal w sztafecie. Startuje także w wyścigach przełajowych, jest między innymi mistrzem Niemiec w kategorii młodzieżowców z 2013 roku. Nie brał udziału w igrzyskach olimpijskich.

</doc>
<doc id="2902708" url="https://pl.wikipedia.org/wiki?curid=2902708" title="Martin Frey">
Martin Frey

Martin Frey (ur. 24 stycznia 1994) – niemiecki kolarz górski, brązowy medalista mistrzostw świata.
Kariera.
Największy sukces w karierze Martin Frey osiągnął w 2012 roku, kiedy wspólnie z Markusem Schulte-Lünzumem, Sabine Spitz i Manuelem Fumicem zdobył brązowy medal w sztafecie cross-country podczas mistrzostw świata w Leogang. Na tych samych mistrzostwach zajął także piętnaste miejsce w indywidualnej rywalizacji juniorów. Nie brał udziału w igrzyskach olimpijskich. 

</doc>
<doc id="2902709" url="https://pl.wikipedia.org/wiki?curid=2902709" title="Stadion Budaunik w Soligorsku">
Stadion Budaunik w Soligorsku

Stadion Budaunik (Stroitiel) w Soligorsku (biał.: Будаўнік; ros.: Строитель) – stadion piłkarski w Soligorsku, na Białorusi. Obiekt może pomieścić 4200 widzów. Swoje spotkania rozgrywa na nim drużyna Szachcior Soligorsk.

</doc>
<doc id="2902710" url="https://pl.wikipedia.org/wiki?curid=2902710" title="Wszystko, na co niebo zezwala">
Wszystko, na co niebo zezwala

Wszystko, na co niebo zezwala (ang. "All That Heaven Allows") – amerykański melodramat filmowy z 1955 roku w reżyserii Douglasa Sirka.
Fabuła.
Mąż Cary Scott (Jane Wyman) umiera, pozostawiając żonę samą z dziećmi. Wdowa jednak żyje dostatnio i stara się być szczęśliwa, pojawiając się na licznych przyjęciach. Jako piękna kobieta i członkini śmietanki towarzyskiej jest obiektem westchnień wielu adoratorów. Przyjaciółka wdowy Sara (Agnes Moorehead) oraz jej dzieci próbują ją wyswatać z Harvey'em (Conrad Nagel).
Cary jednak zakochuje się w Ronie Kirbym (Rock Hudson) z wzajemnością. Na drodze szczęścia dwojga kochanków staje status społeczny mężczyzny. Jest on bowiem ogrodnikiem zatrudnionym przez Cary.
Film opowiada historię ich miłości oraz przedstawia kontrowersje w drobnomieszczańskiej społeczności, jakie wywołał związek.

</doc>
<doc id="2902711" url="https://pl.wikipedia.org/wiki?curid=2902711" title="Michael Měchura">
Michael Měchura

Michael Měchura (ur. 13 lutego 1993) – czeski kolarz górski, dwukrotny medalista mistrzostw świata.
Kariera.
Pierwszy sukces w karierze Michael Měchura osiągnął w 2012 roku, kiedy zdobył srebrny medal w four-crossie podczas mistrzostw świata w Leogang. W zawodach tych wyprzedził go jedynie Roger Rinderknecht ze Szwajcarii, a trzecie miejsce zajął kolejny Czech - Tomáš Slavík. Na rozgrywanych rok później mistrzostwach świata w Pietermaritzburgu ponownie był drugi. Tym razem zwyciężył Holender Joost Wichman, a trzeci był Francuz Quentin Derbier. Měchura nie brał udziału w igrzyskach olimpijskich. 
Jego brat - Lukáš również jest kolarzem.

</doc>
<doc id="2902712" url="https://pl.wikipedia.org/wiki?curid=2902712" title="Sobótka (gromada w powiecie łęczyckim)">
Sobótka (gromada w powiecie łęczyckim)

Sobótka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sobótka siedzibą GRN w Sobótce (obecnie są to trzy wsie: Stara Sobótka, Nowa Sobótka i Sobótka-Kolonia) utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Ksawerów, Sobótka Nowa, Sobótka wieś, Sobótka kolonia i Wygorzele oraz wieś Olszewa i wieś Aleksandrówek z dotychczasowej gromady Srebrna ze zniesionej gminy Sobótka, ponadto obszar dotychczasowej gromady Kotków oraz kolonia Odechów, wieś Odechów i parcelacja Filipów z dotychczasowej gromady Odechów ze zniesionej gminy Mazew, w tymże powiecie. Dla gromady ustalono 19 członków gromadzkiej rady narodowej.
31 grudnia 1962 do gromady Sobótka przyłączono kolonię Adamów,wieś Borki, kolonię Brzezinka, kolonię Grabina, wieś i kolonię Jastrzębia, wieś i kolonię Kadzidłowa, kolonię Karolewo, wieś Kępina, wieś Osiny, wieś i kolonię Ostrówek, wieś Pokrzywnica oraz wieś i osadę Smardzew z gromady Besiekiery w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2902713" url="https://pl.wikipedia.org/wiki?curid=2902713" title="Solca Wielka (gromada)">
Solca Wielka (gromada)

Solca Wielka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Solca Wielka siedzibą GRN w Solcy Wielkiej utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Borszyn, Solca Wielka i Solca Mała ze zniesionej gminy Tkaczew, obszary dotychczasowych gromad Cedrowice i Gębice ze zniesionej gminy Leśmierz oraz wieś Śliwniki i wieś Biedaszków z dotychczasowej gromady Śliwniki Nowe ze zniesionej gminy Parzęczew w tymże powiecie. Dla gromady ustalono 18 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2902714" url="https://pl.wikipedia.org/wiki?curid=2902714" title="Siedlec (gromada w powiecie łęczyckim)">
Siedlec (gromada w powiecie łęczyckim)

Siedlec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siedlec siedzibą GRN w Siedlcu utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Dąbie, Pruszki, Siedlec i Siedlew ze zniesionej gminy Topola, wieś Koryta z dotychczasowej gromady Krężelewice ze zniesionej gminy Mazew, ponadto wieś Jacków i parcelacja Jacków z dotychczasowej gromady Sławęcin oraz wieś Pilichy i parcelacja Pilichy z dotychczasowej gromady Borucice ze zniesionej gminy Grabów w tymże powiecie. Dla gromady ustalono 15 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2902715" url="https://pl.wikipedia.org/wiki?curid=2902715" title="Natacha Mohabbat">
Natacha Mohabbat



</doc>
<doc id="2902717" url="https://pl.wikipedia.org/wiki?curid=2902717" title="Randy Robitaille">
Randy Robitaille

Randy Robitaille (ur. 12 października 1975 w Ottawie) – kanadyjski hokeista.
Kariera.
Od sierpnia 2011 zawodnik Mietałłurga Nowokuźnieck. W kwietniu 2012 roku przedłużył kontrakt z klubem o rok, jednak przez jej upływem od początku stycznia 2013 został zawodnikiem Donbasu Donieck, związany rocznym kontraktem. Po zakończeniu sezonu, w kwietniu 2013 przedłużył kontrakt z klubem o rok.
Po 2014 zakończył karierę. Był założycielem centrum hokejowego RinkEye w Kanata (Ontario), którego pracownikami zostali byli zawodnicy Fred Brathwaite, Dan McGillis, Matt Bradley).

</doc>
<doc id="2902718" url="https://pl.wikipedia.org/wiki?curid=2902718" title="Strzegocin (gromada w powiecie kutnowskim)">
Strzegocin (gromada w powiecie kutnowskim)

Strzegocin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Strzegocin siedzibą GRN w Strzegocinie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Ktery, Kuchary II i Strzegocin ze zniesionej gminy Witonia w tymże powiecie. Dla gromady ustalono 19 członków gromadzkiej rady narodowej.
1 stycznia 1956 gromadę włączono do powiatu kutnowskiego w tymże województwie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2902719" url="https://pl.wikipedia.org/wiki?curid=2902719" title="Aminokwasy rozgałęzione">
Aminokwasy rozgałęzione

Aminokwasy rozgałęzione (, BCAA) – aminokwasy posiadające rozgałęziony boczny łańcuch alifatyczny. W grupie aminokwasów białkowych istnieją 3 spełniające ten warunek: leucyna, izoleucyna i walina.
Wykorzystanie w sporcie.
Aminokwasy rozgałęzione zmniejszają uczucie zmęczenia po treningu, poprzez obniżenie ilości tryptofanu w krwi, co prowadzi do spadku stężenia serotoniny (odpowiedzialnej za uczucie senności i zmęczenia) w mózgu, dlatego są często spożywane w postaci suplementów przez sportowców.
Wykazują również potencjał antykataboliczny w komórkach mięśniowych, gdyż zwiększają one pobieranie energii z adipocytów przez organizm, ograniczając zużywanie aminokwasów do procesów energetycznych oraz pozytywnie wpływają na potreningową regenerację tkanki mięśniowej.

</doc>
<doc id="2902721" url="https://pl.wikipedia.org/wiki?curid=2902721" title="Byszew (gromada)">
Byszew (gromada)

Byszew (niepoprawnie "Byszew k/Witoni") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Byszew siedzibą GRN w Byszewie (k/Witoni) utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Byszew, Leszno, Szamów i Wargowa Stara ze zniesionej gminy Witonia w tymże powiecie. Dla gromady ustalono 13 członków gromadzkiej rady narodowej.
1 stycznia 1956 gromadę włączono do powiatu kutnowskiego w tymże województwie.
Gromada przetrwała do końca 1972 roku, czyli do kolejnej reformy gminnej.
Uwaga: Nie mylić z gromadą Byszew Grabowski w powiecie łęczyckim.

</doc>
<doc id="2902722" url="https://pl.wikipedia.org/wiki?curid=2902722" title="Byszew k/Witoni (gromada)">
Byszew k/Witoni (gromada)



</doc>
<doc id="2902726" url="https://pl.wikipedia.org/wiki?curid=2902726" title="Siergiej Końkow">
Siergiej Końkow

Siergiej Aleksandrowicz Końkow, ros. Сергей Александрович Коньков (ur. 30 maja 1982 w Moskwie) – rosyjski hokeista, reprezentant Rosji.
Kariera.
Wychowanek Krylji Sowietow Moskwa. Od maja 2011 zawodnik Dinama Moskwa. Od maja 2013 ponownie zawodnik Łokomotiwu Jarosław, związany rocznym kontraktem. Odszedł z klubu w czerwcu 2016. Od lipca 2016 ponownie zawodnik Nieftiechimika. Od maja 2017 zawodnik Sibiru Nowosybirsk. Od lipca 2018 zawodnik Admirała Władywostok. W sierpniu 2019 przeszedł do Traktora. Zwolniony po sezonie 2019/2020. W lipcu 2020 ogłosił zakończenie kariery.
Uczestniczył w turnieju zimowej uniwersjady edycji 2001.

</doc>
<doc id="2902730" url="https://pl.wikipedia.org/wiki?curid=2902730" title="Morgane Charre">
Morgane Charre

Morgane Charre (ur. 9 czerwca 1990) − francuska kolarka górska, złota medalistka mistrzostw świata.
Kariera.
Największy sukces w karierze Morgane Charre osiągnęła w 2012 roku, kiedy zwyciężyła w downhillu podczas mistrzostw świata w Leogang. W zawodach tych wyprzedziła bezpośrednio swą rodaczkę Emmeline Ragot, a trzecie miejsce zajęła Manon Carpenter z Wielkiej Brytanii. W sezonie 2012 po raz pierwszy stanęła na podium zawodów Pucharu Świata w kolarstwie górskim - 16 września w norweskim Hafjell zajęła trzecie miejsce za Brytyjką Rachel Atherton i Emmeline Ragot. 

</doc>
<doc id="2902731" url="https://pl.wikipedia.org/wiki?curid=2902731" title="Memoriał Walerego Łobanowskiego 2009">
Memoriał Walerego Łobanowskiego 2009

Międzynarodowy Memoriał Walerego Łobanowskiego 2009 – VII edycja międzynarodowego Memoriału Walerego Łobanowskiego, rozgrywanego w Kijowie od 11 do 12 sierpnia 2009 roku. W turnieju uczestniczyły drużyny młodzieżowe U-21.
Uczestnicy i regulamin.
W turnieju wzięło udział cztery zespoły:
W turnieju rozegrano w sumie cztery mecze. Impreza rozpoczęła się od losowania, które wyłoniło pary półfinałowe. Spotkania odbyły się 11 sierpnia. Triumfatorzy tych spotkań zmierzyli się ze sobą 12 sierpnia w finale, a pokonani zagrali mecz o 3. miejsce w turnieju.
Królowie strzelców.
1 gol

</doc>
<doc id="2902732" url="https://pl.wikipedia.org/wiki?curid=2902732" title="Turniej imienia Walerego Łobanowskiego">
Turniej imienia Walerego Łobanowskiego



</doc>
<doc id="2902734" url="https://pl.wikipedia.org/wiki?curid=2902734" title="Grotniki (gromada)">
Grotniki (gromada)

Grotniki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grotniki siedzibą GRN w Grotnikach utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki wszedł obszar dotychczasowej gromady Grotniki ze zniesionej gminy Chociszew w powiecie łęczyckim oraz obszary dotychczasowych gromad Jedlicze, Kontrewers i Ustronie ze zniesionej gminy Brużyca Wielka w powiecie łódzkim. Dla gromady ustalono 16 członków gromadzkiej rady narodowej.
29 lutego 1956 do gromady Grotniki przyłączono osadę tartaczną Zimna Woda z gromady Emilia w powiecie łódzkim.
1 lipca 1956 gromadę włączono do powiatu łódzkiego w tymże województwie.
14 listopada 1957 z gromady Grotniki wyłączono część wsi Jedlicze A o powierzchni 51,08 ha (stanowiącą oddzielną kolonię, położoną przy wsi Jastrzębie Górne) włączając ją do gromady Brużyca Wielka w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2902735" url="https://pl.wikipedia.org/wiki?curid=2902735" title="BCAA">
BCAA



</doc>
<doc id="2902736" url="https://pl.wikipedia.org/wiki?curid=2902736" title="Manon Carpenter">
Manon Carpenter

Manon Carpenter (ur. 11 marca 1993) − brytyjska kolarka górska, trzykrotna medalistka mistrzostw świata.
Kariera.
Pierwszy sukces w karierze Manon Carpenter osiągnęła w 2012 roku, kiedy zdobyła brązowy medal w downhillu podczas mistrzostw świata w Leogang. W zawodach tych wyprzedziły ją jedynie dwie Francuzki: Morgane Charre oraz Emmeline Ragot. Jako juniorka zdobyła w tej samej konkurencji złoty medal na rozgrywanych rok wcześniej mistrzostwach świata w Champéry. W sezonie 2012 po raz pierwszy stanęła na podium zawodów Pucharu Świata w kolarstwie górskim - 18 marca w południowoafrykańskim Pietermaritzburgu zajęła drugie miejsce za Australijką Tracey Hannah, a przed Emmeline Ragot. W klasyfikacji generalnej zajęła ostatecznie ósmą pozycję. Na mistrzostwach świata w Pietermaritzburgu w 2013 roku zajęła dopiero siedemnaste miejsce. W zawodach PŚ sezonu 2013 spisywała się lepiej, aż pięciokrotnie stając na podium: 9 czerwca w Fort William, 28 lipca w Vallnord, 11 sierpnia w Mont-Sainte-Anne i 15 września w Hafjell była druga, a 22 września w Leogang zajęła trzecie miejsce. Wyniki te pozwoliły jej na zajęcie trzeciego miejsca w klasyfikacji generalnej, za swą rodaczką Rachel Atherton i Emmeline Ragot.

</doc>
<doc id="2902739" url="https://pl.wikipedia.org/wiki?curid=2902739" title="Dalików (gromada)">
Dalików (gromada)

Dalików – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dalików siedzibą GRN w Dalikowie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Dalików, Dalików A, Złotniki, Krzemieniew, Dąbrówka Woźnicka i Gajówka, ponadto kolonia Stefanów, wieś Marcinów i wieś Dąbrówka Nadolna z dotychczasowej gromady Stefanów oraz kolonia Brudnów IV z dotychczasowej gromady Brudnów ze zniesionej gminy Dalików w tymże powiecie. Dla gromady ustalono 17 członków gromadzkiej rady narodowej.
1 stycznia 1956 gromada weszła w skład nowo utworzonego powiatu poddębickiego w tymże województwie.
1 stycznia 1959 do gromady Dalików przyłączono wsie Huta Bardzyńska, Eufemia, Simonia i Rozynów oraz kolonię Rozynów ze znoszonej gromady Florentynów w powiecie łęczyckim.
31 grudnia 1959 do gromady Dalików przyłączono wieś i kolonię Zdrzychów ze znoszonej gromady Wilczyca.
31 grudnia 1961 do gromady Dalików przyłączono wieś Przekora i wieś Franki ze zniesionej gromady Przekora.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie poddębickim – reaktywowano gminę Dalików.

</doc>
<doc id="2902741" url="https://pl.wikipedia.org/wiki?curid=2902741" title="Drwalew (gromada w powiecie poddębickim)">
Drwalew (gromada w powiecie poddębickim)

Drwalew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Drwalew siedzibą GRN w Drwalewie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Biała Góra, Starzyny, Drwalew, Sucha-Dolna, Łążki, Powodów I i Powodów III, ponadto wieś Wierzbowa Woźnicka i kolonia Wierzbowa-Derszlej z dotychczasowej gromady Wierzbowa-Derszlej oraz kolonia Idzikowice-Nasale i kolonia Idzikowice-Pielgrzymy z dotychczasowej gromady Idzikowice ze zniesionej gminy Gostków w tymże powiecie. Dla gromady ustalono 15 członków gromadzkiej rady narodowej.
1 lipca 1956 gromadę włączono do powiatu poddębickiego w tymże województwie (była to jedyna gromada powiatu poddębickiego która nie weszła w jego skład w chwili utworzenia powiatu z dniem 1 stycznia 1956, lecz pół roku później).
1 stycznia 1959 do gromady Drwalew przyłączono wieś Idzikowice, kolonię Idzikowice Generalne i osadę Chochołek z gromady Budzynek w powiecie poddębickim oraz wsie Wola Niedźwiedzia i Krzepocinek i kolonie Wola Bankowa, Wola Dąbrowa, Wola Niedźwiedzia i Krzepocinek ze znoszonej gromady Wola Niedźwiedzia w powiecie łęczyckim.
31 grudnia 1959 do gromady Drwalew przyłączono wieś Parądzice z gromady Różyce Żmijowe w powiecie łęczyckim (woj. łódzkie).
Gromada przetrwała do końca 1972 roku, czyli do kolejnej reformy gminnej.

</doc>
<doc id="2902744" url="https://pl.wikipedia.org/wiki?curid=2902744" title="Przekora (gromada)">
Przekora (gromada)

Przekora – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przekora siedzibą GRN w Przekorze utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Adamów, Panaszew, Tarnawa i Tumosin oraz kolonia Wydzierki z dotychczasowej gromady Zagórzyce ze zniesionej gminy Poddębice w tymże powiecie. Dla gromady ustalono 13 członków gromadzkiej rady narodowej.
1 stycznia 1956 gromada weszła w skład nowo utworzonego powiatu poddębickiego w tymże województwie.
Gromadę zniesiono 31 grudnia 1961, a jej obszar włączono do gromad: Tur (wieś Tarnowa), Dalików (wieś Przekora i wieś Franki), Kałów (wieś Adamów, wieś i osadę Ciężków, kolonię Szczyty A, B i W, wieś Antoninów, wieś Leokadiew, wieś Marynki oraz wieś, kolonię i parcelę Tomasin) i Praga (wieś Józefka, wieś, kolonię, parcelę i osadę leśną Łężki, kolonię Wydzierki oraz wieś i kolinię Panaszew).

</doc>
<doc id="2902745" url="https://pl.wikipedia.org/wiki?curid=2902745" title="Sławomir Bukowski">
Sławomir Bukowski

Sławomir Ireneusz Bukowski (ur. 1956) – polski ekonomista i nauczyciel akademicki, profesor zwyczajny oraz prorektor Uniwersytetu Technologiczno-Humanistycznego im. Kazimierza Pułaskiego w Radomiu, profesor nauk ekonomicznych.
Życiorys.
W 1979 ukończył studia magisterskie na Wydziale Ekonomicznym w Radomiu Politechniki Świętokrzyskiej. 17 grudnia 1986 na Wydziale Nauk Ekonomicznych Uniwersytetu Warszawskiego, na podstawie rozprawy "Kooperacja przemysłowa Polski z krajami RWPG", uzyskał stopień naukowy doktora nauk ekonomicznych w zakresie ekonomii. Natomiast 29 listopada 2004 na Wydziale Ekonomii i Stosunków Międzynarodowych Akademii Ekonomicznej w Krakowie, na podstawie rozprawy "Teoretyczne podstawy i realizacja unii monetarnej krajów członkowskich Wspólnot Europejskich. Szanse i zagrożenia dla Polski", uzyskał stopień naukowy doktora habilitowanego nauk ekonomicznych w zakresie ekonomii. W 2011 wydana została jego książka profesorska pt. "Międzynarodowa integracja rynków finansowych". 17 lipca 2013 został mu nadany tytuł naukowy profesora nauk ekonomicznych. Odbył staże naukowe w The Vienna Institute for International Economic Studies (Austria, 1984) oraz na Uniwersytecie Moskiewskim (Rosja, 1988).
1 października 1979 podjął pracę na Wydziale Ekonomicznym Politechniki Świętokrzyskiej, w ośrodku radomskim (po jego usamodzielnieniu – Wyższa Szkoła Inżynierska i Politechnika Radomska, a obecnie Uniwersytet Technologiczno-Humanistyczny). W latach 1987–1988 był zastępcą dyrektora Instytutu Nauk Społecznych Wyższej Szkoły Inżynierskiej. Od 1996 do 2002, przez dwie kolejne kadencje, pełnił funkcję prodziekana na Wydziale Ekonomicznym Politechniki Radomskiej, a w latach 2008–2012, przez jedną kadencję, był dziekanem tego wydziału. W 2012 został wybrany prorektorem ds. rozwoju kadry i współpracy z zagranicą na czteroletnią kadencję.
Do 2006 pracował w Katedrze Międzynarodowych Stosunków Gospodarczych i Integracji Gospodarczej Wydziału Ekonomicznego Politechniki Radomskiej, której kierownikiem był prof. Józef Misala. 1 września 2006 został kierownikiem zainicjowanej przez siebie na tym wydziale Katedry Biznesu i Finansów Międzynarodowych, którą kieruje do chwili obecnej. Pracował także w innych polskich uczelniach: w Prywatnej Wyższej Szkole Ochrony Środowiska w Radomiu – Wydział Ochrony Środowiska, w Wyższej Szkole Finansów i Bankowości w Radomiu (obecnie Radomska Szkoła Wyższa) – Wydział Ekonomiczny oraz w Wyższej Szkole Handlowej im. Bolesława Markowskiego w Kielcach – Wydział Zamiejscowy w Tarnobrzegu, a także na kilku uczelniach europejskich w ramach programu Erasmus
Jego dorobek naukowy (również współautorstwo) zawiera się w ponad 150 publikacjach naukowych krajowych i zagranicznych (w tym na liście filadelfijskiej). Jest także autorem lub współautorem ponad 150 ekspertyz biznesowych. Jego zainteresowania naukowe skupiają się głównie wokół międzynarodowych stosunków gospodarczych oraz rynków finansowych.
W latach 80. i 90. ubiegłego wieku, równocześnie z działalnością naukową i dydaktyczną, pracował w przemyśle państwowym i sektorze prywatnym, jako specjalista, główny księgowy, doradca i prezes zarządu. Włada językiem angielskim i rosyjskim.

</doc>
<doc id="2902746" url="https://pl.wikipedia.org/wiki?curid=2902746" title="Rybnianka">
Rybnianka

Rybnianka – potok, lewostronny dopływ Rudna.
Potok płynie na obszarze województwa małopolskiego. Jego bieg rozpoczyna się na południowym stoku Łysej Góry w północno-zachodniej części wsi Rybna w przysiółku Bednarze, w jego częściach o nazwach Kocurowie oraz Kucoroszec. Płynie na południowy wschód przez jurajskie wapienie. Po ok. 500 m z północnego wschodu wpływa do niego bezimienny potok, który ma źródło w północno-zachodniej części Nowego Świata w Rybnej. Następnie płynie południkowo przez centrum wsi. Prawobrzeżnie wpływają do niego dwa bezimienne potoki, następnie potok Jaskrowiec i potok Biała. Od strony północnej wpływa niewielki potok płynący z doliny Wrzosy.

</doc>
<doc id="2902747" url="https://pl.wikipedia.org/wiki?curid=2902747" title="Tur (gromada w powiecie poddębickim)">
Tur (gromada w powiecie poddębickim)

Tur – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tur siedzibą GRN w Turze utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Golice i Sworawa ze zniesionej gminy Poddębice oraz obszary dotychczasowych gromad Nowa Wieś, Truskawiec i Tur ze zniesionej gminy Gostków w tymże powiecie. Dla gromady ustalono 16 członków gromadzkiej rady narodowej.
1 stycznia 1956 gromada weszła w skład nowo utworzonego powiatu poddębickiego w tymże województwie.
31 grudnia 1961 do gromady Tur przyłączono kolonię Plewnik II i kolonię Plewnik III z gromady Brudnów oraz wieś Tarnowa ze zniesionej gromady Przekora.
1 lipca 1968 gromadę zniesiono, a jej obszar włączono do gromad: Praga (wieś Tarnowa, wieś Sworowa, wieś i parcelę Gorlice, kolonię Budki, przysiółek Jabłonka, kolonię Małe, kolonię Małe Brzezinki, przysiółek Bugaj oraz wieś Mrowiczna) i Wartkowice (wieś Nowa Wieś, wieś Tur, wieś Plewnik II, kolonię Plewnik I, wieś Truskawiec oraz wieś Wilkowice) w tymże powiecie.

</doc>
<doc id="2902748" url="https://pl.wikipedia.org/wiki?curid=2902748" title="Ľuboš Bartečko">
Ľuboš Bartečko

Ľuboš Bartečko (ur. 14 lipca 1976 w Kieżmarku) – słowacki hokeista, reprezentant Słowacji, trzykrotny olimpijczyk, trener.
Jego syn Dominik (ur. 2003) także został hokeistą.
Kariera.
Wychowanek TJ Tatran Poprad. W sezonie KHL (2011/2012) zawodnik HC Lev Poprad i kapitan drużyny. Od lipca 2012 roku zawodnik HC Lev Praga. Sezon KHL (2012/2013) zakończył przedwcześnie z powodu kontuzji. Po sezonie klub nie przedłużył z nim kontraktu. Od maja 2013 zawodnik Piráti Chomutov. W 2014 przeszedł do macierzystego klubu z Popradu, gdzie rozegrał jeszcze dwa sezony do 2016.
Uczestniczył w turniejach mistrzostw świata w 2000, 2002, 2004, 2005, 2009, 2011, zimowych igrzyskach olimpijskich 2002, 2006, 2010 oraz Pucharu Świata 2004.
W 2016 podjął pracę jako trener w USA.

</doc>
<doc id="2902749" url="https://pl.wikipedia.org/wiki?curid=2902749" title="Teresa Chynczewska-Hennel">
Teresa Chynczewska-Hennel

Teresa Chynczewska-Hennel (ur. 1952) – polska historyk, profesor nauk humanistycznych. Żona Andrzeja Hennela. 
Życiorys.
Absolwentka studiów historycznych na Uniwersytecie Warszawskim (1976). Pracę doktorską pod kierunkiem Zbigniewa Wójcika obroniła w 1982. W 1995 na podstawie dorobku naukowego oraz rozprawy pt. "Rzeczpospolita XVII wieku w oczach cudzoziemców" uzyskała w Instytucie Historii im. Tadeusza Manteuffla Polskiej Akademii Nauk stopień doktora habilitowanego nauk humanistycznych w dyscyplinie historia specjalność historia nowożytna. W 2009 prezydent RP nadał jej tytuł profesora nauk humanistycznych.
Specjalizuje się w dziejach kultury staropolskiej, historii najnowszej, historii nowożytnej i historii Ukrainy. Była kierownikiem Katedry Historii do XIX wieku i Edytorstwa Źródłowego na Wydziale Historii i Stosunków Międzynarodowych Uniwersytetu w Białymstoku. Była kierowniczką Katedry Ukrainistyki na Wydziale Lingwistyki Stosowanej Uniwersytetu Warszawskiego. 
W latach 2012–2015 oraz obecnie od 2020 członkini Komitetu Nauk Historycznych PAN. Członkini Komisji Wschodnioeuropejskiej Polskiej Akademii Umiejętności. Od 2012 jest przewodniczącą Rady Fundatorów Kasy im. Józefa Mianowskiego – Fundacji Popierania Nauki. W latach 2017–2019 była członkinią Komitetu Ewaluacji Jednostek Naukowych przy Ministrze Nauki i Szkolnictwa Wyższego. Od 2019 jest członkinią polskiego PEN Clubu, a od 2022 wiceprezesem zarządu PEN Clubu, od 2020 członkinią Towarzystwa Naukowego Warszawskiego. 

</doc>
<doc id="2902750" url="https://pl.wikipedia.org/wiki?curid=2902750" title="Praga (gromada)">
Praga (gromada)

Praga (od 1 I 1970 "Poddębice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Praga siedzibą GRN w Pradze utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Praga i Chropy, ponadto parcelacja Byczyna z dotychczasowej gromady Zagórzyce oraz obszar lasów państwowych o powierzchni 487,15 ha z dotychczasowej gromady Bałdrzychów ze zniesionej gminy Poddębice powiecie łęczyckim, enklawa miasta Poddębice położona na terenie dotychczasowej gromady Praga powiecie łęczyckim oraz obszary dotychczasowych gromad Porczyny i Wylazłów ze zniesionej gminy Wierzchy w powiecie sieradzkim. Dla gromady ustalono 15 członków gromadzkiej rady narodowej.
1 stycznia 1956 gromada weszła w skład nowo utworzonego powiatu poddębickiego w tymże województwie.
1 stycznia 1958 z gromady Praga wyłączono resztówkę Byczyna, włączając ją do miasta Poddębice.
31 grudnia 1959 do gromady Praga przyłączono wieś Rąkczyn i wieś Byczyna ze znoszonej gromady Góra Bałdrzychowska.
31 grudnia 1961 do gromady Praga przyłączono wieś Józefka, wieś, kolonię, parcelę i osadę leśną Łężki, kolonię Wydzierki oraz wieś i kolinię Panaszew ze zniesionej gromady Przekora.
1 stycznia 1970 gromadę Praga zniesiono przez przeniesienie siedziby GRN z Pragi do Poddębic i zmianę nazwy jednostki na "gromada Poddębice".

</doc>
<doc id="2902753" url="https://pl.wikipedia.org/wiki?curid=2902753" title="Bałdrzychów (gromada)">
Bałdrzychów (gromada)

Bałdrzychów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Bałdrzychów siedzibą GRN w Bałdrzychowie utworzono w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Bałdrzychów (z wyłączeniem lasów państwowych) i Zagórzyce (z wyłączeniem kolonii Wydzierki, parcelacji Byczyna, wsi Byczyna i wsi Rąkczew) ze zniesionej gminy Poddębice powiecie łęczyckim oraz obszary dotychczasowych gromad Lipki i Pudłów Nowy (z wyłączeniem enklaw na terenie dotychczasowej gromady Pudłów Stary) ze zniesionej gminy Wierzchy w powiecie sieradzkim. Dla gromady ustalono 13 członków gromadzkiej rady narodowej.
1 stycznia 1956 gromada weszła w skład nowo utworzonego powiatu poddębickiego w tymże województwie.
1 lipca 1968 gromadę zniesiono, a jej obszar włączono do gromad: Praga (wieś Bałdrzychów, wieś i kolonię Busina, wieś Borki Lipkowskie, wieś Madajka, wieś Lipki, wieś Podgórcze oraz wieś Zagórzyce) i Wierzchy (wieś Nowy Pudłów) w tymże powiecie.
Zobacz też: gmina Bałdrzychów

</doc>
<doc id="2902761" url="https://pl.wikipedia.org/wiki?curid=2902761" title="Gostków (gromada)">
Gostków (gromada)

Gostków (od 31 XII 1959 "Wartkowice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gostków siedzibą GRN w Gostkowie (obecnie są to dwie wsie: Stary Gostków i Nowy Gostków) utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Wartkowice, Kłudna wieś, Kłudna kolonia, Spędoszyn wieś, Spędoszyn kolonia, Ner i Gostków ze zniesionej gminy Gostków w tymże powiecie. Dla gromady ustalono 21 członków gromadzkiej rady narodowej.
1 stycznia 1956 gromada weszła w skład nowo utworzonego powiatu poddębickiego w tymże województwie.
1 stycznia 1958 do gromady Gostków przyłączono część zniesionej gromady Wilczków (wieś Sędów, kolonia Sędów i kolonia Władysławów).
1 stycznia 1959 do gromady Gostków przyłączono wieś, kolonię i parcelę Pełczyska ze znoszonej gromady Wola Niedźwiedzia w powiecie łęczyckim.
31 grudnia 1959 do gromady Gostków przyłączono wieś Borek, wieś Dzierżawy, kolonię Dzierżawy Małe, kolonię Dzierżawy Wielkie, wieś i kolonię Kiki, kolonię Pauzew i kolonię Saków ze zniesionej gromady Saków, po czym gromadę Gostków zniesiono przez zmianę nazwy jednostki na "gromada Wartkowice" z siedzibą w Wartkowicach.

</doc>
<doc id="2902762" url="https://pl.wikipedia.org/wiki?curid=2902762" title="Wilczyca (gromada)">
Wilczyca (gromada)

Wilczyca – dawna gromada.
Gromadę Wilczyca siedzibą GRN w Wilczycy utworzono w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Fułki, Wilczyca, Wilków i Zdrzychów ze zniesionej gminy Dalików oraz obszar dotychczasowej gromady Kałów ze zniesionej gminy Poddębice w tymże powiecie. Dla gromady ustalono 9 członków gromadzkiej rady narodowej.
1 stycznia 1956 gromada weszła w skład nowo utworzonego powiatu poddębickiego w tymże województwie.
31 grudnia 1959 z gromady Wilczyca wyłączono wieś i kolonię Zdrzychów włączając je do gromady Dalików, po czym gromadę Wilczyca zniesiono, a jej (pozostały) obszar włączono do nowo utworzonej gromady Kałów.

</doc>
<doc id="2902764" url="https://pl.wikipedia.org/wiki?curid=2902764" title="Stadion Szachcior w Soligorsku">
Stadion Szachcior w Soligorsku



</doc>
<doc id="2902770" url="https://pl.wikipedia.org/wiki?curid=2902770" title="Mayreau">
Mayreau

Mayreau – najmniejsza z zamieszkałych wysp w archipelagu Grenadyn w południowej części Małych Antyli na Morzu Karaibskim. Wyspa należy politycznie do Saint Vincent i Grenadyny.
Geografia.
Mayreau znajduje się około 65 km na zachód od głównej wyspy Saint Vincent, i około 10 km na północny wschód od wyspy Union Island i około 10 km na południowy zachód od Canouan. Wyspa ma powierzchnię około 3,8 km ², jest długości około 2 km i około 1 km szerokości.
Społeczeństwo wyspy zamieszkuje głównie wieś "Old Wall" w południowo-zachodniej jej części. 
Populacja wynosi około 300 mieszkańców. Zajmujących się główne turystyką i rybołówstwem.
Na wyspę można dostać się jedynie drogą morską, gdyż nie posiada lotniska, są codzienne połączenia promowe z sąsiednimi wyspami Union Island i Canouan Island.
Około 2 km od wschodniego wybrzeża wyspy Mayreau znajduje się rezerwat przyrody na Tobago Cays".
Historia.
Od 2002 roku wyspa posiada sieć energii elektrycznej wytwarzanej przez generator.

</doc>
<doc id="2902773" url="https://pl.wikipedia.org/wiki?curid=2902773" title="Tomáš Surový">
Tomáš Surový

Tomáš Surový (ur. 24 września 1981 w Bańskiej Bystrzycy) – słowacki hokeista, reprezentant Słowacji, trzykrotny olimpijczyk.
Kariera.
Wychowanek klubu HC 05 Banská Bystrica. Od maja 2012 do marca 2013 roku w sezonie KHL (2012/2013) zawodnik HC Lev Praga. W czerwcu 2013 podpisał dwuletni kontrakt z Dynama Mińsk. Odszedł z klubu w maju 2014. Od czerwca 2014 zawodnik Slovana Bratysława. Od połowy lutego 2015 ponownie zawodnik macierzystego klubu z Bańskiej Bystrzycy. Od lipca 2015 ponownie zawodnik Slovana. W sezonie KHL (2015/2016) był kapitanem drużyny. W maju 2015 po raz kolejny został graczem Bańskiej Bystrzycy. Od grudnia 2016 do stycznia 2017 ponownie zawodnik Slovana. Później znów trafił do Bańskiej Bystrzycy, z którą w maju 2017 przedłużył kontrakt.
Uczestniczył w turniejach mistrzostw świata w 2006, 2007, 2008, 2009, 2010, 2011, 2012, 2013, 2015 oraz zimowych igrzysk olimpijskich 2006, 2014, 2018.

</doc>
<doc id="2902782" url="https://pl.wikipedia.org/wiki?curid=2902782" title="Domaniew (gromada)">
Domaniew (gromada)

Domaniew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Domaniew siedzibą GRN w Domaniewie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Domaniew, Krasnołany, Tobolice i Brudnów (z wyłączeniem kolonii Brudnów IV) ze zniesionej gminy Dalików oraz obszary dotychczasowych gromad Domaniewek, Ujazd i Plewnik II ze zniesionej gminy Gostków w tymże powiecie. Dla gromady ustalono 12 członków gromadzkiej rady narodowej.
1 stycznia 1956 gromada weszła w skład nowo utworzonego powiatu poddębickiego w tymże województwie.
Gromadę zniesiono 31 grudnia 1959, a jej obszar włączono do nowo utworzonej gromady Brudnów.

</doc>
<doc id="2902785" url="https://pl.wikipedia.org/wiki?curid=2902785" title="Budzynek (gromada)">
Budzynek (gromada)

Budzynek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Budzynek siedzibą GRN w Budzynku utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Budzynek, Psary, Skórka, Śniatowa i Woźniki oraz wieś Stefanów z dotychczasowej gromady Stefanów ze zniesionej gminy Dalików, obszar dotychczasowej gromady Idzikowice (z wyłączeniem kolonii Idzikowice-Nasale i kolonii Idzikowice Pielgrzymy) ze zniesionej gminy Gostków oraz wieś Władysławów z dotychczasowej gromady Różyce (Żmijowe) ze zniesionej gminy Tkaczew w tymże powiecie. Dla gromady ustalono 10 członków gromadzkiej rady narodowej.
1 stycznia 1956 gromada weszła w skład nowo utworzonego powiatu poddębickiego w tymże województwie.
1 stycznia 1958 z gromady Budzynek wyłączono wieś i kolonię Śniatowa, włączając je do gromady Parzęczew w powiecie łęczyckim.
1 stycznia 1959 z gromady Budzynek wyłączono wieś Idzikowice, kolonię Idzikowice Generalne i osadę Chochołek – włączając je do gromady Drwalew w powiecie poddębickim oraz wsie Jasionka, Kossobudy, Skóra i Marysławów – włączając je do gromady Parzęczew w powiecie łęczyckim.
Gromadę zniesiono 31 grudnia 1959, a jej obszar włączono do nowo utworzonej gromady Brudnów.

</doc>
<doc id="2902787" url="https://pl.wikipedia.org/wiki?curid=2902787" title="Góra Bałdrzychowska (gromada)">
Góra Bałdrzychowska (gromada)

Góra Bałdrzychowska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Góra Bałdrzychowska siedzibą GRN w Górze Bałdrzychowskiej utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Góra Bałdrzychowska wieś, Góra Bałdrzychowska kolonia i Wólka oraz wieś Byczyna i wieś Rąkczew z dotychczasowej gromady Zagórzyce ze zniesionej gminy Poddębice w powiecie łęczyckim, ponadto obszar dotychczasowej gromady Feliksów ze zniesionej gminy Krokocice w powiecie sieradzkim. Dla gromady ustalono 12 członków gromadzkiej rady narodowej.
1 stycznia 1956 gromada weszła w skład nowo utworzonego powiatu poddębickiego w tymże województwie.
31 grudnia 1959 z gromady Góra Bałdrzychowska wyłączono wieś Rąkczyn i wieś Byczyna włączając je do gromady Praga, po czym gromadę Góra Bałdrzychowska zniesiono, a jej (pozostały) obszar włączono do nowo utworzonej gromady Kałów.

</doc>
<doc id="2902788" url="https://pl.wikipedia.org/wiki?curid=2902788" title="Warszawa Zacisze Wilno">
Warszawa Zacisze Wilno

Warszawa Zacisze Wilno – przystanek osobowy w dzielnicy Targówek w Warszawie, na granicy Zacisza i Elsnerowa w pobliżu ulicy Wiernej. Obsługiwany przez Koleje Mazowieckie.
Opis.
Przystanek powstał w ramach partnerstwa publiczno-prywatnego. Podmiotem publicznym był zarządca infrastruktury kolejowej – spółka PKP Polskie Linie Kolejowe, natomiast podmiotem prywatnym deweloper budowlany budujący pobliskie osiedle mieszkaniowe Wilno – spółka Dom Development. Jednym z czynników powstania przystanku było słabe skomunikowanie terenu na którym powstało osiedle. Warszawa Zacisze Wilno to jeden z pierwszych w Polsce przypadków sfinansowania przystanku kolejowego przez firmę prywatną. Koszt budowy wyniósł 6,5 mln zł.
Otwarcie przystanku nastąpiło 9 czerwca 2013 roku. Można do niego dojechać autobusami Zarządu Transportu Miejskiego (pętla PKP Zacisze-Wilno).
Przez początkowe lata działania przystanku dostęp do niego istniał jedynie od strony osiedla Wilno. Dostęp od strony Zacisza był utrudniony ze względu na ogródki działkowe przylegające do linii kolejowej i brak porozumienia z działkowcami w kwestii terenu. Droga dojazdowa od strony Zacisza została zbudowana w IV kwartale 2019 roku.
Przystanek składa się z dwóch wysokich, częściowo zadaszonych peronów bocznych o długości 200 metrów. Komunikację między nimi zapewnia przejście podziemne.
Od początku funkcjonowania przystanek należy do I strefy biletowej Wspólnego biletu ZTM – KM – WKD.
W roku 2018 przystanek obsługiwał 2–3 tys. pasażerów na dobę.

</doc>
<doc id="2902790" url="https://pl.wikipedia.org/wiki?curid=2902790" title="Capromys pilorides">
Capromys pilorides



</doc>
<doc id="2902791" url="https://pl.wikipedia.org/wiki?curid=2902791" title="Pozdrowienie błogosławionej Maryi Dziewicy">
Pozdrowienie błogosławionej Maryi Dziewicy

Pozdrowienie błogosławionej Maryi Dziewicy (łac. "Salutatio Beatae Mariae Virginis") − trzynastowieczna modlitwa-hymn do Matki Bożej, której autorstwo przypisywane jest św. Franciszkowi z Asyżu.
Autorstwo.
Autentyczność uznawana jest przez większość badaczy źródeł franciszkańskich. Nie zawiera jej jednak "Asysyki kodeks 338" i wszystkie kodeksy od niego się wywodzące. Jako autora tekstu wymieniają "Biedaczynę" "Liber de conformitate" Bartłomieja z Pizy z 2 poł. XIV w. oraz kodeks "Can. Misc. 525" z Bodlein Library w Oksfordzie również z 2 poł. XIV w. "Pozdrowienie" zawiera dwadzieścia kodeksów stanowiących zbiory dziełek świętego. Znane są tłumaczenia z XVI w. na języki: włoski, dolnoniemiecki, hiszpański i portugalski. W kodeksach "Pozdrowienie błogosławionej Maryi Dziewicy" poprzedza zawsze "Pozdrowienie cnót" także przypisywane św. Franciszkowi. Hymn opiewa Boże Macierzyństwo Maryi, nazywając ją m.in.: pałacem, przybytkiem, domem i szatą. Autor używa znanego terminu «Virgo ecclesia facta» (łac. Dziewica uczyniona Kościołem), którego wcześniej użył tylko Pseudo-Hildebertus w "Homilii na Wniebowzięcie" (PL 171, 609).

</doc>
<doc id="2902792" url="https://pl.wikipedia.org/wiki?curid=2902792" title="Sobień (gromada)">
Sobień (gromada)

Sobień – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sobień siedzibą GRN w Sobieniu utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Sobień, Chrośno, Prawęcice i Krasnodęby ze zniesionej gminy Chociszew w tymże powiecie. Dla gromady ustalono 9 członków gromadzkiej rady narodowej.
1 stycznia 1958 gromadę włączono do powiatu łódzkiego w tymże województwie.
Gromadę zniesiono 1 stycznia 1959, a jej obszar włączono do gromad Kuciny (wieś Prawęcice i wieś Krasnodęby Nowe) i Bełdów (wieś Sobień, wieś Chrośno, osadę Kobiałka, osadę Linda i wieś Krasnodęby Stare) w tymże powiecie.
Przypisy.
7

</doc>
<doc id="2902793" url="https://pl.wikipedia.org/wiki?curid=2902793" title="Moja ulica">
Moja ulica

Moja ulica – polsko-francuski film dokumentalny.
Dokument wyreżyserował Marcin Latałło, absolwent paryskiego Le Femis, autor produkcji takich jak "Trzy uściski", czy emitowany w publicznej telewizji "Nowy sen o Krzysztofie Warlikowskim". Twórcą muzyki jest Antoni Łazarkiewicz, który skomponował też utwory między innymi do "W ciemności" oraz "Boiska bezdomnych".
Za produkcję filmu odpowiada firma Camera Obscura. Koproducentami są Agat Films &amp; Cie oraz Arte France.
Historia.
Akcja kręci się wokół historii mieszkającej w Łodzi robotniczej rodziny Furmańczyków, związanej od lat z miejscową fabryką. Ich życie zmienia się po jej zamknięciu, co przez pięć lat dokumentuje reżyser filmu.

</doc>
<doc id="2902794" url="https://pl.wikipedia.org/wiki?curid=2902794" title="Bazylia grecka">
Bazylia grecka



</doc>
<doc id="2902798" url="https://pl.wikipedia.org/wiki?curid=2902798" title="Andreas Ioannides">
Andreas Ioannides



</doc>
<doc id="2902801" url="https://pl.wikipedia.org/wiki?curid=2902801" title="Eleni Mawrou">
Eleni Mawrou



</doc>
<doc id="2902803" url="https://pl.wikipedia.org/wiki?curid=2902803" title="Świnice Warckie (gromada)">
Świnice Warckie (gromada)

Świnice Warckie (alt. "Świnice Wartskie") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Świnice Warckie siedzibą GRN w Świnicach Warckich utworzono – jako jedną z 8759 gromad na obszarze Polski – w powiecie tureckim w woj. poznańskim, na mocy uchwały nr 39/54 WRN w Poznaniu z dnia 5 października 1954. W skład jednostki weszły obszary dotychczasowych gromad Gusin, Kaznów, Kaznówek, Kraski, Podgórze, Świnice-Kolonia, Świnice Warckie i Zbylczyce ze zniesionej gminy Świnice w tymże powiecie. Dla gromady ustalono 24 członków gromadzkiej rady narodowej.
1 stycznia 1956 gromadę włączono do powiatu łęczyckiego w woj. łódzkim.
31 grudnia 1959 do gromady Świnice Warckie przyłączono wieś i parcelę Stęplew ze znoszonej gromady Ładawy w powiecie poddębickim, a także wieś i kolonię Wola Świnicka oraz kolonię Wola Olesin ze znoszonej gromady Saków w powiecie poddębickim (woj. łódzkie).
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie łęczyckim i woj. łódzkim – reaktywowano gminę Świnice Warckie (do 1954 obowiązywała skrócona nazwa "gmina Świnice").

</doc>
<doc id="2902805" url="https://pl.wikipedia.org/wiki?curid=2902805" title="Piaski (gromada w powiecie łęczyckim)">
Piaski (gromada w powiecie łęczyckim)

Piaski – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Piaski siedzibą GRN w Piaskach utworzono – jako jedną z 8759 gromad na obszarze Polski – w powiecie tureckim w woj. poznańskim, na mocy uchwały nr 39/54 WRN w Poznaniu z dnia 5 października 1954. W skład jednostki weszły obszary dotychczasowych gromad Bielawy Stare, Grodzisko, Kossew, Parski, Piaski, Podłęże i Władysławów ze zniesionej gminy Świnice w tymże powiecie. Dla gromady ustalono 14 członków gromadzkiej rady narodowej.
1 stycznia 1956 gromadę włączono do powiatu łęczyckiego w woj. łódzkim.
31 grudnia 1959 do gromady Piaski przyłączono wieś i kolonię Rogów, wieś Drozdów oraz kolonie Drozdów A i Drozdów B ze znoszonej gromady Saków w powiecie poddębickim (woj. łódzkie).
Gromada przetrwała do końca 1972 roku, czyli do kolejnej reformy gminnej.

</doc>
<doc id="2902807" url="https://pl.wikipedia.org/wiki?curid=2902807" title="Trzecia wyprawa Krzysztofa Kolumba">
Trzecia wyprawa Krzysztofa Kolumba



</doc>
<doc id="2902808" url="https://pl.wikipedia.org/wiki?curid=2902808" title="Gromada Świnice Wartskie">
Gromada Świnice Wartskie



</doc>
<doc id="2902809" url="https://pl.wikipedia.org/wiki?curid=2902809" title="Andrzej Olędzki (naukowiec)">
Andrzej Olędzki (naukowiec)

Andrzej Aleksander Olędzki (ur. 20 września 1928 w Warszawie, zm. 7 lipca 2000 tamże) – polski naukowiec, specjalista w dziedzinie teorii maszyn.
Kariera naukowa.
Po ukończeniu w 1954 studiów na Politechnice Warszawskiej pozostał na uczelni jako asystent w Katedrze Silników Spalinowych, a następnie w Katedrze Części Maszyn. Od 1958 był adiunktem, w 1961 obronił pracę doktorską. W 1969 po obronie pracy habilitacyjnej otrzymał tytuł docenta, cztery lata później został zastępcą dyrektora Instytutu Mechaniki Stosowanej. Od 1975 był prodziekanem Wydziału Fizyki Technicznej i Matematyki Stosowanej, w 1977 otrzymał tytuł profesora nadzwyczajnego, a rok później został prodziekanem Wydziału Mechanicznego Energetyki i Lotnictwa. W 1983 został profesorem zwyczajnym, a rok później kierownikiem Zakładu Teorii Maszyn i Mechanizmów.
Pracę naukową uzupełniał dzięki stażom naukowym, w 1959 w Leningradzkim Instytucie Inżynierii Filmowej, w 1965 w Case Instytut of Technology w Cleveland (Ohio). Autorytet Andrzeja Olędzkiego jako wybitnego specjalisty potwierdzają zaproszenia jako visiting professora – wykładowcy w Iowa State University] w Ames (USA) od 1981 do 1983 w University of Canterbury w Nowej Zelandii w 1989 i University of Naples we Neapolu (Włochy) w 1991.
Andrzej Olędzki spoczywa na cmentarzu Bródnowskim (kw. 29H-3-32).
Członkostwo.
Andrzej Olędzki należał do Stowarzyszenia Inżynierów i Techników Mechaników Polskich (SIMP), pełnił tam funkcję rzeczoznawcy tytularnego. W 1969 był członkiem założycielem Sekcji TMM Zarządu Głównego Polskiego Towarzystwa Mechaniki Teoretycznej i Stosowanej, od 1972 pełnił funkcję przewodniczącego, a od 1975 do 1975 wiceprzewodniczącego Towarzystwa. Od 1980 przez rok przewodniczył Radzie Naukowej OBR-TECHFILM. W latach 1980-1981 i 1984-1987 był przewodniczącym oddziału warszawskiego International Federation for the Promotion of Mechanism and Machine Science, w 1987 został członkiem Zarządu Głównego. Równocześnie od 1978 należał do Komisji Mechanizmy i Krzywki. Od 1984 przez jedenaście lat należał do Komitetu Budowy Maszyn Polskiej Akademii Nauk.
Dorobek naukowy.
Publikacje.
Profesor Andrzej Olędzki był autorem ok. 160 prac naukowych, opracowań i skryptów dotyczących teorii maszyn i mechanizmów. Spośród wielu wymienić należy m.in.:
Konstrukcja Parapodium PW.
Od 1994 prowadził prace nad urządzeniem, które pozwalałoby paraplegikom poruszać się, w ich efekcie w 1997 prace konstrukcyjne zakończyły się sukcesem. Zespół po kierownictwem Andrzeja Olędzkiego skonstruował i opatentował Parapodium PW, które zostało wprowadzone do powszechniej produkcji.

</doc>
<doc id="2902810" url="https://pl.wikipedia.org/wiki?curid=2902810" title="Zbrodnia w Łozowej">
Zbrodnia w Łozowej

Zbrodnia w Łozowej – zbrodnia dokonana w nocy z 28 na 29 grudnia 1944 roku na ponad 100 mieszkańcach wsi Łozowa, położonej w byłym powiecie tarnopolskim województwa tarnopolskiego. Sprawcą mordu była sotnia „Burłaky” Ukraińskiej Powstańczej Armii.
Przebieg zbrodni.
28 grudnia 1944 roku około godz. 22 sotnia „Burłaky” pod dowództwem Iwana Semczyszyna „Czarnego” zaatakowała Łozową. Upowcy nadeszli od strony Kurnik Szlachcinieckich. Sygnałem do ataku był wystrzał czerwonej rakiety.
We wsi, liczącej około 800 mieszkańców, w większości Polaków, nie było oddziału samoobrony, jednak kilkunastu mężczyzn nielegalnie posiadało broń palną. Ad hoc zorganizowali oni obronę w domach od strony Kurnik. Szczególnie dużo osób schroniło się w domu Feliksa Kłosa, który miał automat, oraz u Adama Cieśli. Część osób uratowała się dzięki Karolowi Mazurkiewiczowi, który biegł przez wieś alarmując ludność. Zaczął bić kościelny dzwon.
Napastnicy podzielili się na dwie grupy. Jedna poszła w stronę drogi głównej obok zagrody Piotra Pączyka, druga poszła w głąb wsi obok zabudowań Kłosa. Obrońcy domu Kłosa oddali do maszerujących upowców kilka strzałów. Napastnicy ominęli to zabudowanie i skierowali się do wsi. Część z nich próbowała podchodzić do domu Kłosa od strony południowo-zachodniej, jednak byli odpierani strzałami. W tym czasie do zabudowań Kłosa i Cieśli napływali niedobitkowie z rzezi. Pozostali ukrywali się w piwnicach, schronach i zabudowaniach gospodarskich.
Intruzi działali w wyspecjalizowanych grupach. Jedni, głównie mężczyźni włamywali się do domów i bez względu na płeć i wiek zabijali napotkane osoby siekierami, nożami oraz strzałami z broni palnej. Upowcom towarzyszyły grupy rabusiów, które zabierały inwentarz i ładowały na furmanki mienie Polaków. Po ograbieniu zagrody były palone przez trzecią grupę napastników, którzy zajmowali się także strzelaniem do uciekających. Wśród atakujących rozpoznano Ukraińców z sąsiednich wiosek: Kurnik Szlachcinieckich, Stechnikowiec, Czernichowiec i Szlachciniec.
W domu Pawła Kozioła upowcy zabili jego matkę oraz pobili jego żonę, z pochodzenia Ukrainkę. Koziołowa padając nakryła własnym ciałem dziecko, ratując mu życie i udawała martwą. Leżąc zauważyła towarzyszące upowcom kobiety ukraińskie, plądrujące izbę; jedną z nich była jej własna siostra. W domu Władysława Makucha zamordowano 5 osób, w tym 6-miesięczne niemowlę, chwytając je za nóżki i uderzając głową o framugę.
Po kilku godzinach do Łozowej przyjechał radziecki pociąg pancerny, który oświetlił wieś rakietami i otworzył ogień do upowców; jednocześnie ze Zborowa nadciągnął oddział radzieckich żołnierzy. W tej sytuacji oddział UPA przerwał napad i wycofał się do lasu, porzucając część łupu. W wyniku ostrzału zapaliły się niektóre zabudowania.
Źródła podają liczbę ofiar tego napadu od 106 do 131. Oprócz Polaków upowcy zamordowali także Ukraińców – według polskich świadków dziewięciu, według meldunku radzieckiego – 8 rodzin.
Zamordowanych pochowano 31 grudnia 1944 roku w zbiorowej mogile na przykościelnym placu. Podczas pogrzebu na odgłos strzałów wybuchła panika; wystraszony tłum ruszył ku posterunkowi radzieckiemu na moście kolejowym. Zdezorientowani żołnierze oddali strzały do biegnących, przez co zginął Wojciech Grabas, którego także pochowano w przygotowanym wspólnym grobie.
Upamiętnienie.
Według informacji czasopisma "Na rubieży" w latach 80. zbiorowy grób ofiar został przeniesiony na cmentarz w pobliskich Szlachcińcach. Na grobie władze radzieckie postawiły tablicę z gwiazdą i napisem w języku ukraińskim: "Współmieszkańcom wsi, którzy zginęli z rąk ukraińskich burżuazyjnych nacjonalistów". Około 1991 roku napis został usunięty z tablicy.
W 2008 roku staraniem Rady Ochrony Pamięci Walk i Męczeństwa na cmentarzu w Szlachcińcach wzniesiono nowy pomnik ofiar zbrodni w Łozowej.
Mord upamiętniają również tablice:

</doc>
<doc id="2902811" url="https://pl.wikipedia.org/wiki?curid=2902811" title="Karen Demirczian">
Karen Demirczian

Karen Demirczian, także spotykane warianty transkrypcji Demirczjan, Demirczan, Demirczijan (orm. Կարեն Դեմիրճյան; ur. 17 kwietnia 1932 w Erywaniu, zm. 27 października 1999 tamże) – ormiański polityk, marszałek parlamentu Armenii w 1999. Zginął w zamachu w parlamencie ormiańskim 27 października tego samego roku.
Absolwent Instytutu Politechnicznego w Erywaniu, był następnie pracownikiem Leningradzkiego Instytutu Naukowo-Badawczego. Od 1955 do 1966 był pracownikiem fabryki elektrotechnicznej, gdzie przeszedł wszystkie stopnie awansu zawodowego, od mistrza do dyrektora całego zakładu. W 1966 został I sekretarzem Komitetu Miejskiego Komunistycznej Partii Armenii w Erywaniu. W 1972 awansował na sekretarza Komitetu Centralnego tejże partii, zaś w 1974 został jej I sekretarzem. Funkcję tę pełnił do 1988, a od 1976 łączył ją z członkostwem w Komitecie Centralnym partii, zaś od 1979 - także z mandatem deputowanego Rady Najwyższej ZSRR (pozostawał nim do 1989).
W 1999 został deputowanym do parlamentu niepodległej Armenii i w tym samym roku został wybrany na jego przewodniczącego. 27 października 1999 zginął w ataku terrorystycznym na parlament razem z premierem Armenii Wazgenem Sarkisjanem i sześcioma innymi politykami. Wszystkie okoliczności tego wydarzenia w dalszym ciągu nie zostały wyjaśnione. Zamach mógł zostać zainspirowany przez przeciwników porozumienia ormiańsko-azerskiego i złagodzenia ormiańskiego stanowiska w sporze o Górski Karabach.
Jego syn Stepan także jest politykiem, deputowanym do parlamentu Armenii.

</doc>
<doc id="2902812" url="https://pl.wikipedia.org/wiki?curid=2902812" title="Przegroda ochronna (elektryczna)">
Przegroda ochronna (elektryczna)

Przegroda ochronna – część zabezpieczenia przed dotykiem bezpośrednim (Ochrona podstawowa) ze wszystkich normalnych kierunków dostępu. 

</doc>
<doc id="2902813" url="https://pl.wikipedia.org/wiki?curid=2902813" title="Mistrzostwa Europy w kolarstwie górskim">
Mistrzostwa Europy w kolarstwie górskim

Mistrzostwa Europy w kolarstwie górskim – zawody w kolarstwie górskim, które po raz pierwszy odbyły się w 1989 roku w szwajcarskiej miejscowości Anzera. Począwszy od 1991 roku organizowane są corocznie.

</doc>
<doc id="2902818" url="https://pl.wikipedia.org/wiki?curid=2902818" title="Katastrofa nad Wielkim Kanionem">
Katastrofa nad Wielkim Kanionem



</doc>
<doc id="2902819" url="https://pl.wikipedia.org/wiki?curid=2902819" title="Kościół Matki Bożej Częstochowskiej w Radomiu">
Kościół Matki Bożej Częstochowskiej w Radomiu

Kościół Matki Bożej Częstochowskiej – rzymskokatolicki kościół parafialny mieszczący się przy ulicy Warneńskiej 10 w Radomiu, 
należący do dekanatu Radom-Zachód w diecezji radomskiej. 
Historia kościoła.
W grudniu 1982 roku w radomskiej dzielnicy Kaptur został poświęcony krzyż i plac pod budowę przyszłego kościoła. Szybko postawione zostało prowizoryczne zadaszenie, gdzie sprawowana była niedzielna msza św. W latach 1983–1984 została zbudowana tymczasowa kaplica. Budowę kościoła rozpoczęto w 1998 roku. Projekt kościoła wykonał architekt Mariusz Rodak, a opiekę kapłańską sprawował ksiądz Edward Poniewierski.

</doc>
<doc id="2902821" url="https://pl.wikipedia.org/wiki?curid=2902821" title="Vysoký kámen">
Vysoký kámen

Vysoký kámen (niem. "Hohestein lub Hoherstein", pol. "Wysoki Kamień"), 843 m n.p.m. – wzniesienie w Czechach w Górach Orlickich w Sudetach Środkowych.
Wzniesienie położone w Sudetach, w południowo-wschodnim narożniku Gór Orlickich na Pogórzu Bukovskim Gór Orlickich czes. "Bukovohorská hornatina". Wznosi s się na obszarze parku przyrody (czes. "Přírodní park Suchý vrch – Buková hora"), około 7,4 km na zachód od centrum Králík i około 3,0  km na południe od granicy polsko-czeskiej.
Kopulaste wzniesienie o wyraźnie zaznaczonym wierzchołku i dość stromo opadających zboczach. Niewielkie siodło oddziela wzniesienie od sąsiedniego wzniesienia Buda położonego po wschodniej stronie. Wzniesienie stanowi wyraźną kulminacją pomiędzy dolinami rzek: (czes. "Těchonínskýego potoku") na południu i Cichej Orlicy na północy. Wzniesienie jest najdalej wysuniętym na północ wzniesieniem Bukowskiego Pogórza.
Całe wzniesienie porasta las świerkowy z domieszką drzew liściastych, północne zbocze w partii przy szczytowej zajmuje niewielki bezleśny obszar, powstały w wyniku wiatrołomu. Partią grzbietową szczytu na kierunku od południowego wschodu na północny zachód rozciąga się system fortyfikacji i obiektów Grupy Warownej Bouda (czes. "Dělostřelecká tvrz Bouda"). Zbudowanej przed II wojną światową, w celu obrony ówczesnej rubieży przed Niemcami Na wschodnim zboczu w bliskiej odległości od szczytu znajduje się lekki schron LO vz. 37 oraz okazała gnejsowa skałka, od której wzniesienie nosi nazwę.
Na północ od szczytu położona jest miejscowość Lichkov, a u północno-zachodniego podnóża rozciąga się miejscowość Mladkov. Położenie góry na południowo-wschodnim skraju Gór Orlickich, oraz kształt czynią górę rozpoznawalną w terenie.
Turystyka.
Przez wzniesienie prowadzi:

</doc>
<doc id="2902824" url="https://pl.wikipedia.org/wiki?curid=2902824" title="August Zieliński">
August Zieliński

August Zieliński (ur. 1861 r. w Warszawie, zm. 22 września 1908) – polski wykładowca korespondencji i buchalterii w Szkole Kronenberga. Wykładowca i kierownik Wyższych Kursów Handlowych Żeńskich J. Siemiradzkiej i Szkoły Handlowej Zgromadzenia Kupców m. Warszawy. Założyciel Szkoły Głównej Handlowej w Warszawie.
Życiorys.
Urodził się w rodzinie kupieckiej. Ukończył Szkołę Handlową Leopolda Kronenberga i Wyższą Szkołę Handlową w Lipsku. W sferze zawodowej pracował w instytucjach ubezpieczeniowych, a także jako wykładowca w Szkole Kronenberga i w Wyższych Kursach Handlowych Żeńskich J. Siemiradzkiej oraz w Szkole Handlowej Zgromadzenia Kupców. Jest założycielem Towarzystwa Wyższych Kursów Handlowych.
W 1905 roku w wyniku liberalizacji stosunków politycznych w zaborze rosyjskim zainicjował utworzenie wyższej szkoły handlowej. W rezultacie 13 października 1906 roku w budynku przy ul. Smolnej w Warszawie otworzył Prywatne Kursy Handlowe Męskie (obecna Szkoła Główna Handlowa w Warszawie). Ich głównym zadaniem było kształcenie polskiej młodzieży na poziomie wyższym w zakresie ekonomii. Wykładał tam arytmetykę handlową.
W wieku 47 lat zmarł na atak serca. Pochowany na cmentarzu Powązkowskim (kwatera Pod Murem III-16/17/18).

</doc>
<doc id="2902832" url="https://pl.wikipedia.org/wiki?curid=2902832" title="Obudowa ochronna (elektryczna)">
Obudowa ochronna (elektryczna)

Obudowa ochronna – obudowa otaczająca części wewnętrzne urządzenia w celu zapobieżenia dostępowi do niebezpiecznych części czynnych ze wszystkich stron. Jest jednym ze środków ochrony przeciwporażeniowej przed dotykiem bezpośrednim. W przeciwieństwie do barier i przegród ochronnych do zdemontowania obudowy potrzebne są klucze lub narzędzia. W innym przypadku dostęp do niebezpiecznych części czynnych powinien być możliwy po uprzednim ich izolacyjnym odłączeniu od obwodu zasilającego.

</doc>
<doc id="2902834" url="https://pl.wikipedia.org/wiki?curid=2902834" title="Zasięg ręki">
Zasięg ręki

Zasięg ręki – w tematyce ochrony przeciwporażeniowej jest to przestrzeń dostępna dla dotyku zawarta pomiędzy dowolnym punktem powierzchni, gdzie człowiek zwykle stoi lub porusza się, a granicą, którą może człowiek dosięgnąć ręką w dowolnym kierunku bez użycia innych przedmiotów.

</doc>
<doc id="2902836" url="https://pl.wikipedia.org/wiki?curid=2902836" title="Karen Demirczjan">
Karen Demirczjan



</doc>
<doc id="2902842" url="https://pl.wikipedia.org/wiki?curid=2902842" title="Want U Back">
Want U Back

Want U Back – trzeci singel angielskiej wokalistki Cher Lloyd z płyty "Sticks + Stones".
Utwór był pierwszym singlem Lloyd notowanym w Stanach Zjednoczonych, gdzie dotarł do 12 miejsca Billboard Hot 100. W utworze gościnnie wystąpił uczestnik pierwszej edycji amerykańskiego X-Factora Astro, później powstała wersja z Snoop Doggiem a w poza Wielką Brytanią została wydana wersja solowa.
Teledysk.
Pierwsza wersja teledysku ukazała się na portalu YouTube 6 stycznia 2012 roku. Wideoklip kręcono w Hollywood w Los Angeles. Na początku 2012 roku została nakręcona druga wersja teledysku specjalnie na potrzeby rynku amerykańskiego. Premiera wideoklipu miała miejsce 1 maja 2012 na VEVO.

</doc>
<doc id="2902843" url="https://pl.wikipedia.org/wiki?curid=2902843" title="Zgromadzenie Narodowe w Polsce">
Zgromadzenie Narodowe w Polsce



</doc>
<doc id="2902848" url="https://pl.wikipedia.org/wiki?curid=2902848" title="Jadwiga Jarmuł">
Jadwiga Jarmuł

Jadwiga Jarmuł-Mroczek (ur. 10 kwietnia 1948, zm. 5 maja 2010 w Lublinie) – polska aktorka teatralna.
Po ukończeniu Państwowej Wyższej Szkoły Teatralnej w Warszawie w 1972 rozpoczęła pracę w Teatrze im. Juliusza Osterwy. W 1976 na dwa sezony przeniosła się do Teatru im. Stefana Żeromskiego w Kielcach, a następnie powróciła do lubelskiego teatru gdzie grała stale do 1998.
Grała bardzo różne postacie, w ocenie krytyków świetnie odnajdywała się w każdej roli. W jej dorobku artystycznym istniało kilkadziesiąt ról, ale widownia szczególnie ceniła grę Jadwigi Jarmuł-Mroczek w komediach. Podczas Międzynarodowego Festiwalu Teatralnego „Biała wieża”, który się odbył w 1999 w Brześciu aktorka grała Starą w „Krzesłach” Eugène Ionesco, za co otrzymała nagrodę za najlepszą rolę żeńską.
W 2006 czytelnicy Kuriera Lubelskiego podczas plebiscytu „Lublinianka roku” zaliczyli aktorkę do złotej dziesiątki, w ten sposób doceniono jej grę w „Opowieści o zwyczajnym szaleństwie” Petra Zelenki, gdzie grała Matkę. W tym samym roku otrzymała Nagrodę Kulturalną Województwa Lubelskiego.
Jadwiga Jarmuł-Mroczek spoczywa na cmentarzu przy ulicy Lipowej w Lublinie.

</doc>
<doc id="2902850" url="https://pl.wikipedia.org/wiki?curid=2902850" title="Žigmund Pálffy">
Žigmund Pálffy

Žigmund Pálffy (ur. 5 maja 1972 w Skalicy) – słowacki hokeista, reprezentant Słowacji, trzykrotny olimpijczyk.
Kariera.
Wychowanek klubu ZVL Skalica. Na początku kariery w barwach tego klubu jego partnerami w ataku Dukli Trenczyn byli Róbert Petrovický i Branislav Jánoš w rozgrywkach mistrzostw Czechosłowacji. W drafcie NHL z 1991 został wybrany przez New York Islanders. W klubie tym rozegrał pięć pełnych sezonów w lidze NHL (przez pewien czas występował wraz z nim Polak, Mariusz Czerkawski, także wybrany w drafcie 1991). Kolejne pięć sezonów spędził w zespole Los Angeles Kings. Dodatkowo rok spędził w Pittsburgh Penguins. W tych rozgrywkach nie odniósł większych sukcesów klubowych, jednak regularnie był jednym z najskuteczniejszych zawodników drużyny i całej ligi.
Od 2007 ponownie zawodnik macierzystej Skalicy. Od tego czasu zostawał jednym z najskuteczniejszych graczy ekstraligi słowackiej. Od 2010 kapitan drużyny. We wrześniu 2012, mając już 40 lat przedłużył kontrakt z klubem o kolejny rok. W lipcu 2013 postanowił zakończyć karierę zawodniczą.
Uczestniczył w turniejach Canada Cup 1991, Zimowych Igrzyskach Olimpijskich 1994, 2002 i 2010 (w 2010 był chorążym ekipy narodowej), Pucharu Świata 1996 oraz Mistrzostw Świata w 1996, 1999, 2002, 2003, 2005.

</doc>
<doc id="2902851" url="https://pl.wikipedia.org/wiki?curid=2902851" title="Radio BLUE FM">
Radio BLUE FM



</doc>
<doc id="2902855" url="https://pl.wikipedia.org/wiki?curid=2902855" title="Nosicielka wody">
Nosicielka wody

Nosicielka wody lub Dziewczyna z dzbanem (hiszp. "La aguadora") – obraz hiszpańskiego malarza Francisca Goi. Należy do zbiorów Muzeum Sztuk Pięknych w Budapeszcie.
Okoliczności powstania.
Po młodzieńczym okresie, w którym Goya malował obrazy w duchu rokoka oraz projekty gobelinów dla królewskiego dworu, tematyka jego prac coraz częściej zaczęła dotykać codziennych wydarzeń. Bohaterami jego prac były postacie z ludu, a ich wymowa coraz bardziej wiązała się z walką o wolność i prawa. Pod wpływem wojny wyzwoleńczej toczonej przeciwko Napoleonowi, w twórczości Goi pojawili się pierwsi proletariusze, przedstawieni w sposób daleki od sielskiej atmosfery. Przykładem tej tematyki są płótna: "List", "Szlifierz", "Kuźnia" oraz "Dziewczyna z dzbanem".
Opis obrazu.
Obraz przedstawia prostą dziewczynę, mieszkankę Saragossy. Ma na sobie zniszczoną, brązową spódnicę, a jej ramiona okrywa biały szal. Wokół talii owinięta jest pasem żółtego płótna pomagającym w noszeniu ciężkich dzbanów z wodą. W lewej ręce trzyma koszyk z cynowymi kubkami. Dziewczyna nie sprawia wrażenia pięknej, lecz silnej, pewnie stoi na szeroko rozstawionych nogach spoglądając na widza nieco z góry. Emanuje od niej energia i młodość, ponadto wydaje się dumna ze swojej pracy.
Postać została namalowana w prosty, surowy sposób przy użyciu szybkich pociągnięć pędzla i grubo nałożonej farby. Ostre słoneczne światło podkreśla żywe kolory, miejscami prześwituje czerwony podkład.
Proweniencja.
Obraz został wymieniony w spisie dobytku Goi sporządzonym w 1812 roku po śmierci jego żony. Następnie znajdował się w kolekcji księcia Aloysa von Kaunitz-Rietberga z Wiednia, który prawdopodobnie kupił go od malarza, kiedy był ambasadorem w Madrycie w latach 1815–1817. W 1820 kolekcja księcia została zlicytowana, a wraz z nią "Nosicielka wody" i "Szlifierz". Oba obrazy trafiły do kolekcji Esterházych, a w 1871 roku do Muzeum Sztuk Pięknych w Budapeszcie.

</doc>
<doc id="2902858" url="https://pl.wikipedia.org/wiki?curid=2902858" title="PAZIM">
PAZIM



</doc>
<doc id="2902861" url="https://pl.wikipedia.org/wiki?curid=2902861" title="Żyła przedodźwiernikowa">
Żyła przedodźwiernikowa

Żyła przedodźwiernikowa (łac. "vena prepylorica (vena pylorica)"), żyła Mayo – naczynie żylne zbierające krew z powierzchni przedniej odźwiernika. Powstaje na powierzchni przedniej odźwiernika i uchodzi do żyły wrotnej wątroby. Żyła ta jest dobrze widoczna szczególnie u człowieka żywego i może służyć za punkt orientacyjny w zabiegach chirurgicznych żołądkowo-dwunastnicznych.
Przebieg.
Żyła przedodźwiernikowa powstaje na powierzchni przedniej odźwiernika. Żyła ta krzyżuje powierzchnię przednią odźwiernika i uchodzi do żyły wrotnej, poprzez żyłę żołądkową prawą.
Dopływy.
Nie ma. 
Zespolenia.
Brak danych.
Zastawki.
Żyła przedodźwiernikowa nie ma zastawek.

</doc>
<doc id="2902862" url="https://pl.wikipedia.org/wiki?curid=2902862" title="Memoriał Walerego Łobanowskiego 2010">
Memoriał Walerego Łobanowskiego 2010

Międzynarodowy Memoriał Walerego Łobanowskiego 2010 – VIII edycja międzynarodowego Memoriału Walerego Łobanowskiego, rozgrywanego w Kijowie od 10 do 11 sierpnia 2010 roku. W turnieju uczestniczyły drużyny młodzieżowe U-20.
Uczestnicy i regulamin.
W turnieju wzięło udział cztery zespoły:
W turnieju rozegrano w sumie cztery mecze. Impreza rozpoczęła się od losowania, które wyłoniło pary półfinałowe. Spotkania odbyły się 10 sierpnia. Triumfatorzy tych spotkań zmierzyli się ze sobą 11 sierpnia w finale, a pokonani zagrali mecz o 3. miejsce w turnieju.
Królowie strzelców.
2 gole 
1 gol
1 gol samobójczy

</doc>
<doc id="2902863" url="https://pl.wikipedia.org/wiki?curid=2902863" title="Radio GRA">
Radio GRA



</doc>
<doc id="2902865" url="https://pl.wikipedia.org/wiki?curid=2902865" title="Herbert Marshall McLuhan">
Herbert Marshall McLuhan



</doc>
<doc id="2902867" url="https://pl.wikipedia.org/wiki?curid=2902867" title="Głazek">
Głazek



</doc>
<doc id="2902868" url="https://pl.wikipedia.org/wiki?curid=2902868" title="Eutelsat 70A">
Eutelsat 70A



</doc>
<doc id="2902869" url="https://pl.wikipedia.org/wiki?curid=2902869" title="Archidiecezja nazaretańska">
Archidiecezja nazaretańska

Archidiecezja nazaretańska (łac. "Archidioecesis Nazarenus") – historyczna rzymskokatolicka archidiecezja ze stolicą w Nazarecie w Królestwie Jerozolimskim. Arcybiskupi nazaretańscy byli metropolitami metropolii Nazaret. Podlegali oni łacińskim patriarchom Jerozolimy.
Obecnie istnieje tytuł arcybiskupa nazaretańskiego przyznawany arcybiskupom tytularnym. Ostatnim tytularnym arcybiskupem nazaretańskim był zmarły 1989 Giuseppe Carata.
Historia.
Po sukcesie I wyprawy krzyżowej, w 1099, Nazaret został stolicą Księstwa Galilei. W 1100, za pontyfikatu papieża Paschalisa II, do Nazaretu przeniesiona została stolica biskupia z Scythopolis. 
W latach 1187 - 1229 Nazaret był w rękach muzułmańskich po czym powrócił pod władzę chrześcijan, którzy ostatecznie stracili to miasto w 1263. Sułtan Bajbars dokonał wówczas zniszczenia wszystkich chrześcijańskich budynków i wygnał z miasta całą ludność chrześcijańską. Arcybiskupi nazaretańscy byli mianowani jeszcze przez kilkadziesiąt lat. W 1327 papież Jan XXII zlikwidował arcybiskupstwo Nazaretu powołując archidiecezję Nazaret w Barlettcie we Włoszech (później archidiecezja Nazaret–Canne–Monteverde in Barletta). Z jednym arcybiskupów Nazaret–Canne–Monteverde in Barletta był kard. Maffeo Barberini - późniejszy papież Urban VIII. Archidiecezja ta została zlikwidowana w 1818, za pontyfikatu Piusa VII.
22 września 1828 tytuł arcybiskupa Nazaretu został połączony z tytułem arcybiskupa istniejącej włoskiej archidiecezji Trani i Bisceglie, która zmieniła nazwę na "archidiecezja Trani i Nazaret i Bisceglie". Od 21 kwietnia 1860 tytuł arcybiskupa Nazaretu nie jest już przypisany arcybiskupom archidiecezji Trani i Bisceglie, lecz niektórzy jej ordynariusze otrzymywali w późniejszych latach honorowy tytuł arcybiskupa Nazaretu.
Arcybiskupi.
Arcybiskupi Nazaretu.
"w 1263 utrata Nazaretu przez chrześcijan"

</doc>
<doc id="2902870" url="https://pl.wikipedia.org/wiki?curid=2902870" title="Archidiecezja Nazaret">
Archidiecezja Nazaret



</doc>
<doc id="2902872" url="https://pl.wikipedia.org/wiki?curid=2902872" title="SDSS J091709.55+463821.8">
SDSS J091709.55+463821.8

SDSS J091709.55+463821.8 (J0917+46) – gwiazda podwójna składająca się z dwóch białych karłów – J0917+46A i J0917+46B. J0917+46A jest bardzo nietypowym białym karłem, pod względem masy jest to najmniejsza znana gwiazda tego typu, a pod względem średnicy jest to największy znany biały karzeł.
Nazwa.
Nazwa obiektu jest połączeniem akronimu SDSS oznaczającego, że został on odkryty w ramach Sloan Digital Sky Survey oraz współrzędnych astronomicznych oznaczających położenie obiektu na niebie. Gwiazda nie ma nazwy potocznej.
Charakterystyka.
Obiekt położony jest w odległości około 7400 lat świetlnych od Ziemi w pobliżu granicy gwiazdozbiorów Rysia i Wielkiej Niedźwiedzicy.
Absolutna wielkość gwiazdowa obiektu szacowana jest na 6,9m, a jego wiek na 470 milionów lat. Masa J0917+46A wynosi zaledwie 0,17 i jest to najmniejszy znany biały karzeł. Temperatura powierzchni gwiazdy wynosi na 11 288 ± 72 K, a "log g" (grawitacja na powierzchni) = 5,48 ± 0,03. Promień gwiazdy wynosi około 0,12 i jest około dziewięciokrotnie większy od promienia typowego białego karła o znacznie większej masie wynoszącej 0,6 .
J0917+46A posiada niewidocznego towarzysza, J0917+46B, który także jest białym karłem. Obiekt nie został zaobserwowany bezpośrednio, ale jego istnienie zostało wyliczone na podstawie danych obserwacyjnych jego widocznego kompana. Druga gwiazda systemu ma masę wynoszącą ponad 0,28 , prawdopodobnie zbliżoną do 0,36 . Okres orbitalny obydwu gwiazd wynosi 7,5936 ± 0,0024 dni, położone są od siebie w odległości 0,007 j.a.
Ewolucja systemu.
Po odkryciu J0917+46 wiadomo było, że odkryta gwiazda musi posiadać drugiego towarzysza, który jest odpowiedzialny za dramatyczną utratę masy przez tę gwiazdę. Gwiazda była zbyt młoda, aby mogła powstać w wyniku ewolucji z pojedynczej gwiazdy.
Tego typu układy składają się zazwyczaj z dwóch białych karłów lub białego karła i gwiazdy neutronowej. Obserwacje przy pomocy radioteleskopu Green Bank i satelity naukowego XMM-Newton prowadzącego obserwacje w zakresie promieniowania rentgenowskiego wykluczyły możliwość, aby towarzyszem J0917+46A była gwiazda neutronowa i z dużą dozą prawdopodobieństwa wykluczyły, aby drugim obiektem była czarna dziura. Najbardziej prawdopodobną hipotezą jest, że niewidzialny towarzysz J0917+46A jest podobnie jak ta gwiazda białym karłem.
Początkowo układ składał się z dwóch gwiazd ciągu głównego, jedna z nich miała masę wynoszącą około dwóch mas Słońca, a druga była nieco mniejsza od Słońca. Bardziej masywna gwiazda ewoluowała szybciej od jej mniejszego towarzysza, przechodząc fazę czerwonego olbrzyma, a następnie stając się białym karłem. Znacznie później, około dziesięć miliardów lat po niej, także druga gwiazda systemu przeszła podobną ewolucję. Obydwie z gwiazd przechodząc etap czerwonego olbrzyma rozszerzały się znacznie tak, że ich gazowa otoczka obejmowała ich towarzysza co z jednego strony powodowało, że część ich materii była przejmowana przez drugą gwiazdę, a także spowalnianie ruchu orbitalnego drugiej gwiazdy i zmniejszanie się ich wspólnej orbity. Wzajemne oddziaływanie gwiazd spowodowało, że poruszają się one w odległości niewiele ponad miliona kilometrów z prędkością wynoszącą prawie 540 000 km/h obiegając się co 7,6 godzin i coraz bardziej zbliżając do siebie. Za około dziesięć miliardów lat dojdzie do ich połączenia w jedną gwiazdę.

</doc>
<doc id="2902876" url="https://pl.wikipedia.org/wiki?curid=2902876" title="Ewa Chramiec">
Ewa Chramiec

Ewa Chramiec, z domu Myszkowska (ur. 4 grudnia 1934, zm. 2 marca 2013 w Sopocie) – polska żeglarka, dwukrotna mistrzyni Polski kobiet w kl. Finn.
Karierę żeglarską zaczynała w latach 50-XX wieku, we Wrocławiu, startując w regatach razem z Teresą Dudzic. Do jej największych sukcesów należy dwukrotne mistrzostwo Polski kobiet w klasie Finn, w latach 1965 i 1966. Startowała wówczas w barwach YK "Stal" Gdynia. 
Żona prof. Jerzego Chramca, wykładowcy Politechniki Gdańskiej. Kuzynkami jej męża były znane żeglarki Teresa Remiszewska-Damsz – prekursorka samotnego kobiecego żeglarstwa w Polsce i Krystyna Remiszewska. Po zakończeniu kariery sportowej zajęła się prowadzeniem domu i wychowaniem dzieci. 
Pochowana na Cmentarzu Komunalnym w Sopocie.

</doc>
<doc id="2902877" url="https://pl.wikipedia.org/wiki?curid=2902877" title="Eugeniusz Olszewski">
Eugeniusz Olszewski

Eugeniusz Olszewski (ur. 4 grudnia 1911 w Saratowie, zm. 1 czerwca 1994) – polski profesor, inżynier i historyk techniki. Twórca pierwszej w Polsce Katedry Historii Techniki.
Życiorys.
Ukończył Politechnikę Warszawską (Wydział Inżynierii), podczas studiów wstąpił w szeregi Polskiej Partii Socjalistycznej, od 1948 należał do Polskiej Zjednoczonej Partii Robotniczej. Od 1951 kierował na Politechnice Warszawskiej stworzoną przez siebie Katedrą Historii Techniki, w tym samym roku został członkiem Towarzystwa Naukowego Warszawskiego. Był kierownikiem Zespołu Naukoznawstwa i Technoznawstwa Zakładu Podstaw Filozofii Marksistowskiej Instytutu Nauk Ekonomiczno-Społecznych Politechniki Warszawskiej. W Zakładzie Historii Nauki i Techniki PAN prowadził Zespół Badań nad Zagadnieniami Rewolucji Naukowo-Technicznej. Był też jednym z założycieli oraz wiceprezesem i członkiem honorowym Polskiego Towarzystwa Historii Techniki oraz członkiem Rady Sekcji Historii Nauki Międzynarodowej Unii Historii i Filozofii Nauki, przewodniczącym Komitetu Międzynarodowej Współpracy w Zakresie Historii Techniki i członkiem korespondentem Międzynarodowej Akademii Historii Nauki.
Spoczywa na Cmentarzu Wojskowym na Powązkach (kw. A14, rząd 6, grób 4).

</doc>
<doc id="2902880" url="https://pl.wikipedia.org/wiki?curid=2902880" title="David Preiss">
David Preiss

David Preiss (ur. 21 stycznia 1947) – czeski matematyk, profesor Uniwersytetu w Warwick w Wielkiej Brytanii. Laureat nagrody Pólyi z 2008 roku przyznawanej przez London Mathematical Society. Zajmuje się geometryczną teorią miary, analizą rzeczywistą i geometrią przestrzeni Banacha. Edytor następujących czasopism matematycznych: "Advances in Calculus of Variations", "Commentationes Mathematicae Universitatis Carolinae", "Fundamenta Mathematicae", "Mathematika", "Proceedings of the London Mathematical Society" i "Real Analysis Exchange".

</doc>
<doc id="2902881" url="https://pl.wikipedia.org/wiki?curid=2902881" title="Ewa, Ewa">
Ewa, Ewa



</doc>
<doc id="2902885" url="https://pl.wikipedia.org/wiki?curid=2902885" title="Pawlos Pawlidis">
Pawlos Pawlidis

Pawlos Pawlidis (gr.: "Παύλος Παυλίδης", ur. ?, zm. 1968) – grecki strzelec, srebrny medalista igrzysk olimpijskich w Atenach w 1896 w strzelectwie, w konkurencji karabinu wojskowego
Na igrzyskach w Atenach wystartował w trzech konkurencjach strzeleckich: karabinu wojskowego 200 m (1978 punktów, srebrny medal), karabinu dowolnego w trzech pozycjach 300 m (wynik i miejsce nieznane) oraz pistoletu wojskowego 25 m (wynik i miejsce nieznane).

</doc>
<doc id="2902886" url="https://pl.wikipedia.org/wiki?curid=2902886" title="Pavlos Pavlidis">
Pavlos Pavlidis



</doc>
<doc id="2902890" url="https://pl.wikipedia.org/wiki?curid=2902890" title="Jakub Gawath">
Jakub Gawath

Jakub Gawath, także "Jakub Gawatowicz", orm. Հակոբ Գավաթովիչ, Գավաթ, "Hakop Gawatowicz, Gawat" (ur. 17 marca 1598 we Lwowie, zm. 17 czerwca 1679 tamże) – polski pisarz ormiańskiego pochodzenia, a także tłumacz, dramatopisarz, nauczyciel, polemista oraz ksiądz katolicki.
Życiorys.
Był synem ubogich mieszczan lwowskich. Dzięki swojej protektorce, Katarzynie z Kostków Sieniawskiej, właścicielce Brzeżan, studiował w Akademii Krakowskiej, gdzie w 1615 uzyskał tytuł bakałarza wydziału sztuk wyzwolonych. Dzięki protektorowi hetmanowi Stanisławowi Żółkiewskiemu został nauczycielem w Kamionce Strumiłowej.
Po śmierci hetmana Żółkiewskiego w 1620 w bitwie pod Cecorą został księdzem i poświęcił się pisarstwu religijnemu. W poł. XVII wieku jako kanonik lwowski zyskał wysoki autorytet w Rzeczypospolitej. W 1655 w czasie obrony Lwowa był posłem do Bohdana Chmielnickiego. Podobną misję pełnił w czasie oblężenia miasta w 1672 przez Turków.
Twórczość.
W Kamionce Strumiłowej w 1619 napisał swoje najbardziej znane dzieło – sztukę dramatyczną "Tragaedię, albo Wizerunk śmierci przeświątego Jana Chrzciciela, przesłańca Bożego", którą wystawił z udziałem swoich uczniów tego samego roku w czasie jarmarku świętojańskiego we Lwowie. Tragedia, składająca się z 5 aktów, intermediów, chórów, prologu i epilogu, zachowana w unikacie, jest uznawana za wybitne świadectwo barokowego teatru jarmarcznego. Dramat został zagrany dla uczestników odpustu lwowskiego odbywającego się w 1619. Nawiązując do sytuacji odpustowej autor wprowadził do sztuki jarmarcznych chłopów, a sam utwór przystosował do ich wyobrażeń oraz języka. W utworze zamieścił dwa wstępy w języku polskim oraz ruskim. Umieścił w nim także wątek martyrologiczny. Biblijna historia o św. Janie i Herodzie Antypasie, który po niezwykłym tańcu córki Herodiady obiecał jej dar, którym stała się głowa św. Jana, została ujęta w naiwnym ludowym stylu.
Gawath zajmował się również tłumaczeniami. M.in. przetłumaczył "Liber specialis gratiae" Mechtyldy z Hackeborn.

</doc>
<doc id="2902898" url="https://pl.wikipedia.org/wiki?curid=2902898" title="Minuskuł 124">
Minuskuł 124



</doc>
<doc id="2902900" url="https://pl.wikipedia.org/wiki?curid=2902900" title="Ta trzecia">
Ta trzecia

Ta trzecia - humoreska autorstwa Henryka Sienkiewicza opublikowana po raz pierwszy w „Kurierze Codziennym" w 1888 roku, a w formie książkowej w tomie dziewiętnastym "Pism" w 1889 roku.
Treść.
Bohaterami utworu są dwaj ubodzy aryści-malarze, Magórski i Światecki. Magórski jest zaręczony z panną z dobrego domu, jednak odrzucony z powodu ekscentrycznego zachowania. Wszystko zmienia się, kiedy jeden z jego obrazów "Żydzi nad rzekami Babilonu" otrzymuje nagrodę w konkursie paryskim. Nagroda przynosi mu sławę i pieniądze, a także powodzenie u kobiet. Ostatecznie malarz znajduje szczęście w małżeństwie z zakochaną w nim od dawna uroczą aktorką. Utwór jest satyrą na środowisko burżuazji oraz interesującą charakterystyką przedstawicieli cyganerii artystycznej. 
Nowela była przełożona na 15 języków.

</doc>
<doc id="2902901" url="https://pl.wikipedia.org/wiki?curid=2902901" title="Balków (gromada)">
Balków (gromada)

Balków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Balków siedzibą GRN w Balkowie utworzono w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Balków, Janowice i Goślub ze zniesionej gminy Piątek w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Gaj.
Zobacz też: gmina Balków.

</doc>
<doc id="2902902" url="https://pl.wikipedia.org/wiki?curid=2902902" title="Sum kanałowy">
Sum kanałowy



</doc>
<doc id="2902903" url="https://pl.wikipedia.org/wiki?curid=2902903" title="Byszew Grabowski (gromada)">
Byszew Grabowski (gromada)

Byszew Grabowski (niepoprawnie "Byszew k/Grabowa") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Byszew Grabowski siedzibą GRN w Byszewie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Byszew, Leszno i Piaski, ponadto wieś Goszczędza i parcelacja Goszczędza z dotychczasowej gromady Goszczędza oraz wieś Nagórki z dotychczasowej gromady Nagórki ze zniesionej gminy Grabów w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Grabów.
Uwaga: Nie mylić z gromadą Byszew w powiecie łęczyckim/kutnowskim.

</doc>
<doc id="2902904" url="https://pl.wikipedia.org/wiki?curid=2902904" title="Byszew k/Grabowa (gromada)">
Byszew k/Grabowa (gromada)



</doc>
<doc id="2902905" url="https://pl.wikipedia.org/wiki?curid=2902905" title="Chorki (gromada)">
Chorki (gromada)

Chorki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chorki siedzibą GRN w Chorkach utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Borów, Chorki i Smolice, ponadto kolonia Borucice, kolonia Szłapy i wieś Szłapy z dotychczasowej gromady Borucice oraz wieś Besk Nowy Wieś z dotychczasowej gromady Besk Stary ze zniesionej gminy Grabów w tymże powiecie. Dla gromady ustalono 15 członków gromadzkiej rady narodowej.
1 lipca 1968 gromadę zniesiono, a jej obszar włączono do gromad: Grabów (wieś Nowy Besk, kolonię Budki oraz wieś, kolonię i parcelę Smolice), Siedlec (kolonię Borucice oraz wieś i kolonię Szłapy) i Błonie (wieś i kolonię Borów, wieś i kolonię Chorki, wieś i parcelę Gać oraz wieś i kolonię Golbice) w tymże powiecie.

</doc>
<doc id="2902906" url="https://pl.wikipedia.org/wiki?curid=2902906" title="Gawrony (gromada w powiecie łęczyckim)">
Gawrony (gromada w powiecie łęczyckim)

Gawrony – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gawrony siedzibą GRN w Gawronach utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Gawrony i Upale, ponadto wieś Gołocice, parcelacja Gołocice i kolonia Gołocice z dotychczasowej gromady Gołocice oraz wieś Prądzew i parcelacja Prądzew z dotychczasowej gromady Dobrogosty ze zniesionej gminy Topola w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Topola Królewska.

</doc>
<doc id="2902907" url="https://pl.wikipedia.org/wiki?curid=2902907" title="Janków (gromada w powiecie łęczyckim)">
Janków (gromada w powiecie łęczyckim)

Janków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Janków siedzibą GRN w Jankowie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Janków, Pęcłąwice i Rogaszyn oraz wieś Michałówka, kolonia Piekary i kolonia Piekary-Łąki z dotychczasowej gromady Piekary-Michałówka ze zniesionej gminy Piątek w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1959, a jej obszar włączono do gromady Piątek w tymże powiecie.

</doc>
<doc id="2902908" url="https://pl.wikipedia.org/wiki?curid=2902908" title="Kadzidłowa (gromada)">
Kadzidłowa (gromada)

Kadzidłowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kadzidłowa siedzibą GRN w Kadzidłowej utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Kadzidłowa, Jastrzębia, Ostrówek i Smardzew ze zniesionej gminy Sobótka w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Besiekiery.

</doc>
<doc id="2902909" url="https://pl.wikipedia.org/wiki?curid=2902909" title="Marynki (gromada)">
Marynki (gromada)

Marynki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Marynki siedzibą GRN w Marynkach utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Marynki i Witaszewiczki oraz wieś Tum, wieś Tum Poduchowny, kolonia Tum Poduchowny, parcelacja Tum A, kolonia Kwiatkówek i osada Kwiatkówek z dotychczasowej gromady Tum ze zniesionej gminy Tum w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Góra Małgorzaty.

</doc>
<doc id="2902910" url="https://pl.wikipedia.org/wiki?curid=2902910" title="Różyce Żmijowe (gromada)">
Różyce Żmijowe (gromada)

Różyce Żmijowe – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Różyce Żmijowe siedzibą GRN w Różycach Żmijowych utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Parądzice, Grzymałów, Trojany i Różyce (z wyłączeniem wsi Władysławów) ze zniesionej gminy Tkaczew w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Różyce Żmijowe wyłączono wieś Parądzice włączając ją do gromady Drwalew w powiecie poddębickim.
Gromadę zniesiono 31 grudnia 1961, a jej obszar włączono do gromady Parzęczew.

</doc>
<doc id="2902911" url="https://pl.wikipedia.org/wiki?curid=2902911" title="Sierpów (gromada)">
Sierpów (gromada)

Sierpów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sierpów siedzibą GRN w Sierpowie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Sierpów, Dzierzbiętów, Konary i Borki (z wyłączeniem osady Borki i enklawy łąkowej Borki) ze zniesionej gminy Leśmierz w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Leśmierz.

</doc>
<doc id="2902912" url="https://pl.wikipedia.org/wiki?curid=2902912" title="France Anglade">
France Anglade

France Anglade (ur. 17 lipca 1942 w Konstantynie, zm. 28 sierpnia 2014 w Verrière) – francuska aktorka filmowa.

</doc>
<doc id="2902913" url="https://pl.wikipedia.org/wiki?curid=2902913" title="Śladków Górny (gromada)">
Śladków Górny (gromada)

Śladków Górny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Śladków Górny siedzibą GRN w Śladkowie Górnym utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Śladków Górny, Śladków Rozlazły, Śladków Podleśny, Małachowice wieś i Małachowice kolonia ze zniesionej gminy Rogóźno w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 1 stycznia 1959, a jej obszar włączono do gromad Wypychów (wieś i kolonię Śladków Górny, wieś i kolonię Śladków Rozlazły, wieś Śladków Podleśny i kolonię Śladkówek) i Sokolniki (wieś, kolonię, parcelację i osadę Małachowice) w tymże powiecie.

</doc>
<doc id="2902914" url="https://pl.wikipedia.org/wiki?curid=2902914" title="Węglewice (gromada w powiecie łęczyckim)">
Węglewice (gromada w powiecie łęczyckim)

Węglewice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Węglewice siedzibą GRN w Węglewicach utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Węglewice i Nędzerzew (z wyłączeniem wsi Józefów) ze zniesionej gminy Witonia w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 1 stycznia 1959, a jej obszar włączono do gromady Witonia w tymże powiecie.

</doc>
<doc id="2902915" url="https://pl.wikipedia.org/wiki?curid=2902915" title="Szemaja aralska">
Szemaja aralska



</doc>
<doc id="2902917" url="https://pl.wikipedia.org/wiki?curid=2902917" title="Wilczkowice (gromada w powiecie łęczyckim)">
Wilczkowice (gromada w powiecie łęczyckim)

Wilczkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wilczkowice siedzibą GRN w Wilczkowicach (obecnie są to cztery wsie: Wilczkowice Dolne, Wilczkowice Górne, Wilczkowice nad Szosą i Wilczkowice Średnie) utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Leszcze, Wilczkowice i Wichrów oraz kolonia Wąkczew z dotychczasowej gromady Wąkczew ze zniesionej gminy Tkaczew, w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Leżnica Mała.

</doc>
<doc id="2902919" url="https://pl.wikipedia.org/wiki?curid=2902919" title="Witów (gromada w powiecie łęczyckim)">
Witów (gromada w powiecie łęczyckim)

Witów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Witów siedzibą GRN w Witowie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Witów i Jasionna, ponadto wieś Konarzew, wieś Błonie i kolonia Konarzew-Podgórzyce z dotychczasowej gromady Konarzew, wieś Piaski-Leżajna z dotychczasowej gromady Piaski-Leżajna oraz wieś Sułkowice II i kolonia Niedziałki z dotychczasowej gromady Sułkowice ze zniesionej gminy Piątek w tymże powiecie. Dla gromady ustalono 12 członków gromadzkiej rady narodowej.
31 grudnia 1959 z gromady Witów wyłączono kolonie Helenów, Parcelka i Polesie włączając je do gromady Popów koło Głowna w powiecie łowickim, po czym gromadę Witów zniesiono, a jej (pozostały) obszar włączono do gromad: Wypychów (wieś Błonie) i Piątek (kolonię i parcelę Witów, wieś Gatka, kolonię Rudno, wieś Konarzew, kolonię Konarzew-Podgórzyce, kolonię Piaski Stare, wieś Piaski-Leżajna, wieś Sułkowice II, kolonię Niedziałki oraz wieś i parcelę Jasionna) w powiecie łęczyckim.

</doc>
<doc id="2902920" url="https://pl.wikipedia.org/wiki?curid=2902920" title="Zagaj (gromada)">
Zagaj (gromada)

Zagaj – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zagaj siedzibą GRN w Zagaju utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Orszewice, Rogulice, Sługi i Zagaj ze zniesionej gminy Tum w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Góra Małgorzaty.

</doc>
<doc id="2902921" url="https://pl.wikipedia.org/wiki?curid=2902921" title="Wola Niedźwiedzia (gromada)">
Wola Niedźwiedzia (gromada)

Wola Niedźwiedzia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Niedźwiedzia siedzibą GRN w Woli Niedźwiedziej utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Pełczyska, Wólka Bezdziadowa, Chodów i Krzepocinek oraz kolonia Wola Bankowa i kolonia Dąbrowa z dotychczasowej gromady Wierzbowa-Derszlej ze zniesionej gminy Gostków oraz kolonia Karkosy, kolonia Karkosy A i kolonia Janków z dotychczasowej gromady Janków ze zniesionej gminy Tkaczew w tymże powiecie. Dla gromady ustalono 11 członków gromadzkiej rady narodowej.
1 stycznia 1958 z gromady Wola Niedźwiedzia wyłączono wieś Wola Bezdziadowa i osadę Wólka, włączając je do gromady Gostków w powiecie poddębickim.
1 stycznia 1959 z gromady Wola Niedźwiedzia wyłączono: a) wieś, kolonię i parcelę Pełczyska – włączając je do gromady Gostków w powiecie poddębickim, "oraz" b) wsie Wola Niedźwiedzia i Krzepocinek i kolonie Wola Bankowa, Wola Dąbrowa, Wola Niedźwiedzia i Krzepocinek – włączając je do gromady Drwalew w powiecie poddębickim, po czym gromadę Wola Niedźwiedzia zniesiono, a jej (pozostały) obszar włączono do gromady Leźnica Mała w powiecie łęczyckim.

</doc>
<doc id="2902922" url="https://pl.wikipedia.org/wiki?curid=2902922" title="Florentynów (gromada)">
Florentynów (gromada)

Florentynów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Florentynów siedzibą GRN we Florentynowie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Bardzynin i Huta Bardzyńska ze zniesionej gminy Dalików oraz obszary dotychczasowych gromad Nowe Młyny i Florentynów, a także kolonia Ignacew Folwarczny i kolonia Gołaszyny z dotychczasowej gromady Ignacew, kolonia Ignacew Podleśny z dotychczasowej gromady Ignacew Rozlazły oraz wieś Nowa Jerozlima z dotychczasowej gromady Mikołajew ze zniesionej gminy Parzęczew w tymże powiecie. Dla gromady ustalono 10 członków gromadzkiej rady narodowej.
1 stycznia 1958 z gromady Florentynów wyłączono wieś i kolonię Bardzynin oraz wsie Ostrów, Witów, Włodzimierzów, Karolinów i Emilianów, włączając je do gromady Dalików w powiecie poddębickim.
1 stycznia 1959 z gromady Florentynów wyłączono wsie Huta Bardzyńska, Eufemia, Simonia i Rozynów oraz kolonię Rozynów – włączając je do gromady Dalików w powiecie poddębickim, po czym gromadę Florentynów zniesiono, a jej (pozostały) obszar włączono do gromad: Chociszew (kolonię Nowa Jerozolima, wieś Nowe Młyny, wieś Sokola Góra, wieś Mariampol, osadę Smolarnia, wieś Florentynów, wieś Anastazew i wieś Gortatów) i Parzęczew (kolonię Gołaszyny, wieś Ignacew Folwarczny i wieś Ignacew Podleśny) w powiecie łęczyckim.

</doc>
<doc id="2902923" url="https://pl.wikipedia.org/wiki?curid=2902923" title="Czerników (gromada)">
Czerników (gromada)

Czerników – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czerników siedzibą GRN w Czernikowie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Czerników, Boguszyce, Mysłówka, Łubnica i Górki Łubnickie ze zniesionej gminy Piątek oraz obszar dotychczasowej gromady Mchowice ze zniesionej gminy Tum w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Gaj (wieś i kolonię Czerników, wieś i kolonię Łubnica, kolonię Stefanów Łubnicki, kolonię Irenów, wieś Górki Łubnickie i wieś Żabokrzeki) i Wypychów (wieś Mchowice, osadę młyńską Świącie, osadę młyńską Bugaj, wieś Dunaj, wieś Boguszyce i wieś Mysłówka).

</doc>
<doc id="2902925" url="https://pl.wikipedia.org/wiki?curid=2902925" title="Besiekiery (gromada)">
Besiekiery (gromada)

Besiekiery – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954-1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Besiekiery siedzibą GRN w Besiekierach utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Besiekiery i Biała Góra ze zniesionej gminy Grabów oraz obszar dotychczasowej gromady Pieczew i parcelacja Srebrna z dotychczasowej gromady Srebrna ze zniesionej gminy Sobótka w tymże powiecie. Dla gromady ustalono 10 członków gromadzkiej rady narodowej.
31 grudnia 1961 do gromady Besiekiery przyłączono obszar zniesionej gromady Kadzidłowa.
31 grudnia 1962 z gromady Besiekiery wyłączono kolonię Adamów,wieś Borki, kolonię Brzezinka, kolonię Grabina, wieś i kolonię Jastrzębia, wieś i kolonię Kadzidłowa, kolonię Karolewo, wieś Kępina, wieś Osiny, wieś i kolonię Ostrówek, wieś Pokrzywnica oraz wieś i osadę Smardzew, włączając je do gromady Sobótka w tymże powiecie.
1 lipca 1968 gromadę zniesiono, a jej obszar włączono do gromady Grabów w tymże powiecie.

</doc>
<doc id="2902926" url="https://pl.wikipedia.org/wiki?curid=2902926" title="Chociszew (gromada)">
Chociszew (gromada)

Chociszew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chociszew siedzibą GRN w Chociszewie utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Chociszew, Orła, Kowalewice i Tkaczewska Góra ze zniesionej gminy Chociszew oraz wieś Mikołajew i wieś Rafałów z dotychczasowej gromady Mikołajew ze zniesionej gminy Parzęczew w tymże powiecie. Dla gromady ustalono 12 członków gromadzkiej rady narodowej.
1 stycznia 1958 z gromady Chociszew wyłączono część wsi Dunaj o powierzchni 14,72 ha (położoną między terenami wsi Orła, osadą Krzemień i lasami państwowymi Grotniki), włączając ją do gromady Grotniki w powiecie łódzkim.
1 stycznia 1959 do gromady Chociszew przyłączono kolonię Nowa Jerozolima, wieś Nowe Młyny, wieś Sokola Góra, wieś Mariampol, osadę Smolarnia, wieś Florentynów, wieś Anastazew i wieś Gortatów ze zniesionej gromady Florentynów.
1 lipca 1968 gromadę zniesiono, a jej obszar włączono do gromady Parzęczew w tymże powiecie.

</doc>
<doc id="2902927" url="https://pl.wikipedia.org/wiki?curid=2902927" title="Rayman">
Rayman



</doc>
<doc id="2902929" url="https://pl.wikipedia.org/wiki?curid=2902929" title="Lorenki (gromada)">
Lorenki (gromada)

Lorenki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lorenki siedzibą GRN w Lorenkach utworzono – jako jedną z 8759 gromad na obszarze Polski – w powiecie łęczyckim w woj. łódzkim, na mocy uchwały nr 32/54 WRN w Łodzi z dnia 4 października 1954. W skład jednostki weszły obszary dotychczasowych gromad Lorenki, Kwilno, Władysławów i Wola Rogozińska ze zniesionej gminy Rogóźno w powiecie łęczyckim, kolonia Zdzisławów z dotychczasowej gromady Konarzew ze zniesionej gminy Piątek w powiecie łęczyckim oraz obszar dotychczasowej gromady Biesiekierz Nawojowy (z wyłączeniem osady Budy) ze zniesionej gminy Biała w powiecie brzezińskim. Dla gromady ustalono 13 członków gromadzkiej rady narodowej.
1 stycznia 1959 z gromady Lorenki wyłączono wsie: Władysławów, Wały, Rudno, Wola Rogozińska, Bisiekierz-Górzewo i Bisiekierz Nawojowy, kolonię Bisiekierz Nawojowy i parcelę Górzewo – włączając je do gromady Biała w powiecie łódzkim, po czym gromadę Lorenki zniesiono, a jej (pozostały) obszar włączono do gromady Wypychów w powiecie łęczyckim.

</doc>
<doc id="2902930" url="https://pl.wikipedia.org/wiki?curid=2902930" title="Tobago Cays">
Tobago Cays

Tobago Cays – grupa małych wysp w archipelagu Grenadyn w południowej części Małych Antyli na Morzu Karaibskim. Wyspy należą politycznie do Saint Vincent i Grenadyny.
Geografia.
Tobago Cays znajduje się około 60 km na południe od głównej wyspy Saint Vincent, i około 7 km na północny wschód od wyspy Union Island i około 2 km na zachód od Mayreau. Bezludna wyspa ma powierzchnię około 1,5 km ², a grupa składa się z pięciu małych wysp:
Na wyspę można dostać się jedynie drogą morską, gdyż nie posiada lotniska, są codzienne połączenia promowe z sąsiednimi wyspami Union Island i Canouan Island.
Historia.
W 1997 r. został powołany na Tobago Cays rezerwat przyrody "Tobago Cays Marine Park". Wyspy te były w rękach prywatnych od 1700 roku, Saint Vincent i Grenadyny nabył ten teren w 1999 roku i włączył go do rezerwatu przyrody.
W 2002 r. na wyspie Petit Tabac z grupy Tobago Cays został nakręcony film "".

</doc>
<doc id="2902935" url="https://pl.wikipedia.org/wiki?curid=2902935" title="Leuciscus mento">
Leuciscus mento



</doc>
<doc id="2902936" url="https://pl.wikipedia.org/wiki?curid=2902936" title="Cyprinus clupeoides">
Cyprinus clupeoides



</doc>
<doc id="2902937" url="https://pl.wikipedia.org/wiki?curid=2902937" title="Cyprinus chalcoides">
Cyprinus chalcoides



</doc>
<doc id="2902938" url="https://pl.wikipedia.org/wiki?curid=2902938" title="Chalcalburnus chalcoides mento">
Chalcalburnus chalcoides mento



</doc>
<doc id="2902939" url="https://pl.wikipedia.org/wiki?curid=2902939" title="Chalcalburnus chalcoides iranicus">
Chalcalburnus chalcoides iranicus



</doc>
<doc id="2902940" url="https://pl.wikipedia.org/wiki?curid=2902940" title="Chalcalburnus chalcoides chalcoides">
Chalcalburnus chalcoides chalcoides



</doc>
<doc id="2902941" url="https://pl.wikipedia.org/wiki?curid=2902941" title="Chalcalburnus chalcoides aralensis">
Chalcalburnus chalcoides aralensis



</doc>
<doc id="2902942" url="https://pl.wikipedia.org/wiki?curid=2902942" title="Chalcalburnus calcoides">
Chalcalburnus calcoides



</doc>
<doc id="2902943" url="https://pl.wikipedia.org/wiki?curid=2902943" title="Alburnus longissimus">
Alburnus longissimus



</doc>
<doc id="2902944" url="https://pl.wikipedia.org/wiki?curid=2902944" title="Alburnus latissimus">
Alburnus latissimus



</doc>
<doc id="2902945" url="https://pl.wikipedia.org/wiki?curid=2902945" title="Alburnus chalcoides sapancae">
Alburnus chalcoides sapancae



</doc>
<doc id="2902946" url="https://pl.wikipedia.org/wiki?curid=2902946" title="Alburnus chalcoides aralensis">
Alburnus chalcoides aralensis



</doc>
<doc id="2902950" url="https://pl.wikipedia.org/wiki?curid=2902950" title="Marina Tumas">
Marina Tumas



</doc>
<doc id="2902952" url="https://pl.wikipedia.org/wiki?curid=2902952" title="Elena Bernatowicz">
Elena Bernatowicz



</doc>
<doc id="2902953" url="https://pl.wikipedia.org/wiki?curid=2902953" title="Swietłana Gałkina">
Swietłana Gałkina



</doc>
<doc id="2902956" url="https://pl.wikipedia.org/wiki?curid=2902956" title="Wybory parlamentarne w Izraelu w 2013 roku">
Wybory parlamentarne w Izraelu w 2013 roku

Wybory parlamentarne w Izraelu odbyły się 22 stycznia 2013 roku. Były to wybory przedterminowe. Izraelczycy wybierali 120 przedstawicieli do 19. Knesetu. Zwyciężyła koalicja partii "Likud-Nasz Dom Izrael", która uzyskała 23,34% głosów i zdobyła 31 mandatów do Knesetu. Do Knesetu weszło 13 ugrupowań politycznych. Frekwencja wyborcza wyniosła 67,78%.
Posłowie.
Do Knesetu weszli następujący posłowie:

</doc>
<doc id="2902957" url="https://pl.wikipedia.org/wiki?curid=2902957" title="Kristina Michajlenko">
Kristina Michajlenko



</doc>
<doc id="2902959" url="https://pl.wikipedia.org/wiki?curid=2902959" title="Rasbora stigmatura">
Rasbora stigmatura



</doc>
<doc id="2902960" url="https://pl.wikipedia.org/wiki?curid=2902960" title="Prawo prawniczej dźwigni">
Prawo prawniczej dźwigni

Prawo prawniczej dźwigni ("the law of law’s leverage") – teoria sformułowana przez Owena D. Jonesa oraz Timothy`ego H. Goldsmitha na początku XXI wieku, zakładająca, że zmniejszenie częstotliwości danych zachowań za pomocą sankcji prawnych będzie tym trudniejsze (tj. tym wyższe sankcje prawne będą potrzebne, aby tego dokonać), im bardziej zachowanie to w środowiskach, w których wyewoluowało, przyczyniało się do zwiększenia dostosowania genetycznego osób przejawiających to zachowanie.
Innymi słowy: te zachowania, które sprzyjają reprodukcji gatunku będą trudniejsze do zwalczenia za pomocą przepisów prawa niż takie, które z punktu widzenia reprodukcji gatunku są obojętne.
Zdaniem Wojciecha Załuskiego teoria ta pomaga przewidzieć i wyjaśnić krzywe popytu na różne zachowania; a tym samym pomaga zrozumieć, dlaczego pewne zachowania ludzkie łatwiej można zmienić za pomocą prawa niż inne. Autorzy tej koncepcji założyli, że prawo istnieje po to, aby dokonywać określonych zmian w ludzkich zachowaniach, a więc jest czymś w rodzaju dźwigni poruszającej ludzkie zachowania i zależy od modelu ludzkiego zachowania, tak jak dźwignia zależy od punktu oparcia.

</doc>
<doc id="2902961" url="https://pl.wikipedia.org/wiki?curid=2902961" title="Jazgarz dunajski">
Jazgarz dunajski



</doc>
<doc id="2902962" url="https://pl.wikipedia.org/wiki?curid=2902962" title="Sabina Miclea Grigoruta">
Sabina Miclea Grigoruta



</doc>
<doc id="2902963" url="https://pl.wikipedia.org/wiki?curid=2902963" title="Daiana Muresan">
Daiana Muresan



</doc>
<doc id="2902964" url="https://pl.wikipedia.org/wiki?curid=2902964" title="Ioana Nemtanu">
Ioana Nemtanu



</doc>
<doc id="2902965" url="https://pl.wikipedia.org/wiki?curid=2902965" title="Carmen Turlea">
Carmen Turlea



</doc>
<doc id="2902966" url="https://pl.wikipedia.org/wiki?curid=2902966" title="Alexandra Trica">
Alexandra Trica



</doc>
<doc id="2902967" url="https://pl.wikipedia.org/wiki?curid=2902967" title="Cristina Pirv">
Cristina Pirv



</doc>
<doc id="2902970" url="https://pl.wikipedia.org/wiki?curid=2902970" title="Równanie kinetyczne">
Równanie kinetyczne



</doc>
<doc id="2902971" url="https://pl.wikipedia.org/wiki?curid=2902971" title="Elina Tetere">
Elina Tetere



</doc>
<doc id="2902972" url="https://pl.wikipedia.org/wiki?curid=2902972" title="Notothenia rossii rossii">
Notothenia rossii rossii



</doc>
<doc id="2902973" url="https://pl.wikipedia.org/wiki?curid=2902973" title="Notothenia rossii marmorata">
Notothenia rossii marmorata



</doc>
<doc id="2902974" url="https://pl.wikipedia.org/wiki?curid=2902974" title="Notothenia marmorata">
Notothenia marmorata



</doc>
<doc id="2902975" url="https://pl.wikipedia.org/wiki?curid=2902975" title="Notothenia coriiceps macquariensis">
Notothenia coriiceps macquariensis



</doc>
<doc id="2902976" url="https://pl.wikipedia.org/wiki?curid=2902976" title="San Pedro Necta">
San Pedro Necta

San Pedro Necta – miasto w zachodniej Gwatemali, w departamencie Huehuetenango, około 50 km na zachód od stolicy departamentu, miasta Huehuetenango, oraz około 40 km od granicy państwowej z meksykańskim stanem Chiapas. Miasto leży, w pobliżu Drogi Panamerykańskiej, w górach Sierra Madre de Chiapas na wysokości 1712 m n.p.m.
Według danych szacunkowych w 2012 roku liczba ludności miasta wyniosła 5 329 mieszkańców (najmniejsza pod względem liczby mieszkańców gmina w departamencie Huehuetenango).
Jest siedzibą władz gminy o tej samej nazwie, która w 2012 roku liczyła 5 539 mieszkańców. Gmina jak na warunki Gwatemali jest mała, a jej powierzchnia obejmuje zaledwie 119 km².

</doc>
<doc id="2902977" url="https://pl.wikipedia.org/wiki?curid=2902977" title="Katarina Kovacova">
Katarina Kovacova



</doc>
<doc id="2902978" url="https://pl.wikipedia.org/wiki?curid=2902978" title="Marian Vavrek">
Marian Vavrek



</doc>
<doc id="2902980" url="https://pl.wikipedia.org/wiki?curid=2902980" title="Alena Petrasova">
Alena Petrasova



</doc>
<doc id="2902981" url="https://pl.wikipedia.org/wiki?curid=2902981" title="Wybory prezydenckie w Wenezueli w 2013 roku">
Wybory prezydenckie w Wenezueli w 2013 roku

Wybory prezydenckie w Wenezueli odbyły się 14 kwietnia 2013 roku. Przyczyną przedterminowych wyborów była śmierć prezydenta Hugo Cháveza, który zmarł 5 marca.
Zgodnie z wenezuelską konstytucją data wyborów musiała zostać ogłoszona najpóźniej 4 kwietnia. Jako tymczasowy szef państwa, 8 marca, zaprzysiężony został dotychczasowy wiceprezydent Nicolás Maduro. Opozycja zbojkotowała zaprzysiężenie, twierdząc, że zgodnie z wenezuelską konstytucją urząd ten powinien tymczasowo pełnić przewodniczący parlamentu Diosdado Cabello.
Pod koniec 2012 roku Hugo Chávez namaścił swojego następcę w osobie wiceprezydenta Maduro. Jego najgroźniejszym rywalem był Henrique Capriles Radonski, gubernator stanu Miranda. Kampania wyborcza rozpoczęła się 2 kwietnia.
Oficjalne wyniki.
W przeprowadzonych 14 kwietnia wyborach zwyciężył Maduro uzyskując 50,78% głosów. Capriles Radonski, który zdobył 48,95% głosów, ogłosił, że domaga się ich ponownego przeliczenia.

</doc>
<doc id="2902982" url="https://pl.wikipedia.org/wiki?curid=2902982" title="Dorothy Brookshaw">
Dorothy Brookshaw

Dorothy Elizabeth Anne "Dot" Brookshaw (ur. 20 grudnia 1912 w Toronto, zm. 3 września 1962) – kanadyjska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Berlinie (1936), brązowa medalistka olimpijska w biegu sztafetowym 4 x 100 metrów.

</doc>
<doc id="2902984" url="https://pl.wikipedia.org/wiki?curid=2902984" title="Joseph Sartoris">
Joseph Sartoris

 
Joseph Martin Sartoris (ur. 1 lipca 1927 w Los Angeles, Kalifornia) – amerykański duchowny katolicki, biskup pomocniczy Los Angeles w latach 1994-2002.
Życiorys.
Święcenia kapłańskie otrzymał 30 maja 1953 z rąk kard. Jamesa McIntyre’a i inkardynowany został do rodzinnej archidiecezji.
8 lutego 1994 papież Jan Paweł II mianował go biskupem pomocniczym Los Angeles ze stolicą tytularną "Oliva". Sakrę otrzymał z rąk ówczesnego metropolity kard. Rogera Mahony’ego. Na emeryturę przeszedł 31 grudnia 2002.

</doc>
<doc id="2902985" url="https://pl.wikipedia.org/wiki?curid=2902985" title="Pracownik seksualny">
Pracownik seksualny

Pracownik seksualny () – osoba wykonująca usługi seksualne lub zatrudniona w przemyśle erotycznym.
Etymologia.
Termin "sex worker" został utworzony w roku 1978 przez aktywistkę ruchu pracowników seksualnych Carol Leigh. Używanie go spopularyzowało się po opublikowaniu antologii "Sex Work: Writings By Women In The Sex Industry" w 1987 roku, pod redakcją Frédérique Delacoste i Priscilli Alexander. Od tego czasu termin ten zaczął być powszechnie stosowany, również w publikacjach naukowych, przez organizacje pozarządowe i związki zawodowe, a także przez agencje rządowe i międzyrządowe, takie jak Światowa Organizacja Zdrowia i UNAIDS. 
Termin ten jednak budzi sprzeciwy wśród osób i organizacji, które z powodów moralnych zajęć takich jak prostytucja nie uważają za pracę. Wśród przeciwników tego terminu są zarówno prawicowi konserwatyści jak i - coraz częściej - środowiska lewicowe i feministyczne, które prostytucję postrzegają jako przemoc wobec kobiet.
Historia użycia terminu.
W chwili obecnej (marzec 2013) wyszukiwarka WHO podaje już ponad 10 razy częstsze użycie terminu "sex worker" od terminu "prostitute". Wśród zarejestrowanych opracowań, jest to obecnie 33710 wobec 2730 przykładów. Jednak wyszukiwarka Google, która przeszukując internet nie ogranicza zakresu poszukiwania do prasy specjalistycznej, podaje w grudniu 2019 ponad dziesięciokrotnie częstsze użycie słowa "prostitute" od terminu "sex worker". W tym samym czasie wyszukiwanie Google w języku polskim daje prawie stukrotnie częstsze użycie słowa "prostytutka" od terminu "pracownik seksualny". 
Użycie neutralnej terminologii jest elementem obecnej strategii WHO w walce z AIDS, którego liczba ofiar zbliża się już do liczby ofiar pierwszej wojny światowej. Z drugiej strony, niektóre wcześniejsze opracowania cytowane przez WHO podkreślały wpływ dobrego kontaktu ze środowiskiem z „branży” na skuteczność edukacji w zapobieganiu zakażeniom wirusem HIV. Jednym z elementów tego dobrego kontaktu było stosowanie lokalnych określeń dla prostytucji, w tym określeń slangowych.

</doc>
<doc id="2902987" url="https://pl.wikipedia.org/wiki?curid=2902987" title="Acipenser nudiventris derjavini">
Acipenser nudiventris derjavini



</doc>
<doc id="2902988" url="https://pl.wikipedia.org/wiki?curid=2902988" title="Ostra faza">
Ostra faza



</doc>
<doc id="2902989" url="https://pl.wikipedia.org/wiki?curid=2902989" title="Acipenser nudivenris">
Acipenser nudivenris



</doc>
<doc id="2902990" url="https://pl.wikipedia.org/wiki?curid=2902990" title="Acipenser glaber">
Acipenser glaber



</doc>
<doc id="2902991" url="https://pl.wikipedia.org/wiki?curid=2902991" title="Vincent Rizzotto">
Vincent Rizzotto

Vincent Michael Rizzotto (ur. 9 września 1931 w Houston, zm. 17 stycznia 2021 tamże) – amerykański duchowny katolicki, biskup pomocniczy Galveston-Houston w latach 2001–2006.
Życiorys.
Święcenia kapłańskie otrzymał 26 maja 1956 i inkardynowany został do ówczesnej diecezji Galveston. Pracował głównie jako proboszcz kilku parafii w Houston. Ponadto pełnił funkcje oficjała sądu diecezjalnego (1962–1970), a także wikariusza generalnego archidiecezji (1996–2006).
22 czerwca 2001 papież Jan Paweł II mianował go biskupem pomocniczym diecezji Galveston-Houston ze stolicą tytularną "Lamasba". Sakrę otrzymał z rąk ówczesnego ordynariusza Josepha Fiorenzy. Na emeryturę przeszedł 6 listopada 2006.

</doc>
<doc id="2902992" url="https://pl.wikipedia.org/wiki?curid=2902992" title="Turniej imienia Wiktora Bannikowa">
Turniej imienia Wiktora Bannikowa



</doc>
<doc id="2902994" url="https://pl.wikipedia.org/wiki?curid=2902994" title="Mildred Dolson">
Mildred Dolson

Mildred Jeanette Dolson (ur. 13 sierpnia 1918 w Toronto, zm. 17 lipca 2004 w North Palm Beach w stanie Floryda) – kanadyjska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Berlinie (1936), brązowa medalistka olimpijska w biegu sztafetowym 4 x 100 metrów.

</doc>
<doc id="2902998" url="https://pl.wikipedia.org/wiki?curid=2902998" title="Władysław Jahl (malarz)">
Władysław Jahl (malarz)

Władysław Adam Alojzy Jahl (ur. 10 sierpnia 1886 w Jarosławiu, zm. 31 marca 1953 w Paryżu) – polski malarz, grafik, scenograf, od roku 1912 czynny we Francji i Hiszpanii.
Życiorys.
Studiował prawo na Uniwersytecie Lwowskim, historię sztuki na Uniwersytecie Jagiellońskim. W latach 1912-1914 studiował malarstwo w Paryżu na Académie de la Grande Chaumière. Po wybuchu I wojny światowej wyjechał do Hiszpania, gdzie od roku 1917 kształcił się pod kierunkiem Józefa Pankiewicza. W roku 1918 uczestniczył w wystawie malarstwa w Madrycie. 
W roku 1920 powrócił do Paryża, okresowo mieszkał wraz z Moïse Kislingiem. Był też zaprzyjaźniony z Melą Muter. Wystawiał swoje obrazy wielokrotnie na Salonie Jesiennym, w roku 1919 w Musée des Arts décoratifs, w roku 1920 też na Salonie Niezależnych. Wystawiał swoje obrazy także w Nowym Jorku, uczestniczył w wystawach w Polsce. 
W roku 1935 był współzałożycielem Grupy Paryskiej Plastyków Polskich. Często odwiedzał Hiszpanię, gdzie był m.in. scenografem Teatru Odeon w Madrycie i redaktorem graficznym kilku czasopism artystycznych. W jego twórczości widoczny był wpływ Ultraizmu. 
W okresie II wojny światowej przebywał w Voiron koło Grenoble. W tym czasie zaginęły prace artysty pozostawione w jego paryskiej pracowni. Po wojnie w latach 1947 i 1948 korzystał z pracowni Meli Muter. 

</doc>
<doc id="2903003" url="https://pl.wikipedia.org/wiki?curid=2903003" title="Aileen Meagher">
Aileen Meagher

Aileen Aletha Meagher (ur. 26 listopada 1910 w Edmonton, zm. 2 sierpnia 1987 w Halifaksie) – kanadyjska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Berlinie (1936), brązowa medalistka olimpijska w biegu sztafetowym 4 x 100 metrów.

</doc>
<doc id="2903005" url="https://pl.wikipedia.org/wiki?curid=2903005" title="Herbert Cool">
Herbert Cool

Herbert Cool (ur. 9 lutego 1985 w Rotterdamie) – holenderski biathlonista. Zadebiutował w biathlonie w rozgrywkach Pucharu Europy w roku 2003.
Starty w Pucharze Świata rozpoczął zawodami w Kontiolahti w 2005 zajmując 93. miejsce w sprincie. Jego najlepszy dotychczasowy wynik w Pucharze świata to 50. miejsce w biegu pościgowym w Östersund w sezonie 2007/08.
Podczas mistrzostw świata juniorów w roku 2003 w Kirach zajął 68. miejsce w biegu indywidualnym i 65. w sprincie. Na mistrzostwach świata juniorów w roku 2004 w Haute Maurienne zajął 49. miejsce w sprincie i 41. w biegu pościgowym. Podczas mistrzostw świata juniorów w roku 2005 w Kontiolahti zajął 61 .miejsce w biegu indywidualnym i 72. w sprincie.
Podczas mistrzostw świata juniorów w roku 2006 w Presque Isle zajął 23. miejsce w biegu indywidualnym, 31. w sprincie i 31. w biegu pościgowym.
Na mistrzostwach świata w 2008 w Östersund zajął 62. miejsce w biegu indywidualnym, 50. w sprincie i 50. w biegu pościgowym. Na mistrzostwach świata w 2009 w Pjongczangu zajął 86. miejsce w sprincie i 61. w biegu indywidualnym.
Złoty medalista mistrzostw kraju w biathlonie oraz w biegach narciarskich.

</doc>
<doc id="2903006" url="https://pl.wikipedia.org/wiki?curid=2903006" title="Oleg Antonow (siatkarz)">
Oleg Antonow (siatkarz)

Oleg Antonow (ur. 28 lipca 1988) – włoski siatkarz rosyjskiego pochodzenia, reprezentant kraju, grający na pozycji przyjmującego. 
Jego ojciec Jarosław również był siatkarzem i był reprezentantem ZSRR.
Sukcesy klubowe.
Puchar Włoch:
Liga włoska:
Superpuchar Włoch: 
Liga Mistrzów:
Superpuchar Francji:
Puchar Francji:
Liga francuska:
Klubowe Mistrzostwa Świata:
Puchar CEV:
Liga turecka:
Superpuchar Turcji:
Sukcesy reprezentacyjne.
Puchar Świata:
Mistrzostwa Europy:
Igrzyska Olimpijskie:
Puchar Wielkich Mistrzów:
Linki zewnętrzne.
 

</doc>
<doc id="2903007" url="https://pl.wikipedia.org/wiki?curid=2903007" title="Hilda Cameron">
Hilda Cameron

Hilda May Cameron (ur. 14 sierpnia 1912 w Toronto, zm. 24 kwietnia 2001 tamże) – kanadyjska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Berlinie (1936), brązowa medalistka olimpijska w biegu sztafetowym 4 x 100 metrów.

</doc>
<doc id="2903009" url="https://pl.wikipedia.org/wiki?curid=2903009" title="John Edward McCarthy">
John Edward McCarthy

John Edward McCarthy (ur. 21 czerwca 1930 w Houston, Teksas, zm. 18 sierpnia 2018 w Austin, Teksas) – amerykański duchowny katolicki, biskup Austin w latach 1985-2001.
Życiorys.
Święcenia kapłańskie otrzymał 26 maja 1956 i inkardynowany został do ówczesnej diecezji Galveston.
23 stycznia 1979 papież Jan Paweł II mianował go biskupem pomocniczym diecezji Galveston-Houston ze stolicą tytularną "Petina". Sakrę otrzymał z rąk ówczesnego ordynariusza Johna Morkovsky'ego.
19 grudnia 1985 mianowany ordynariuszem Austin. Na emeryturę przeszedł 2 stycznia 2001.

</doc>
<doc id="2903010" url="https://pl.wikipedia.org/wiki?curid=2903010" title="Master of Orion II">
Master of Orion II



</doc>
<doc id="2903017" url="https://pl.wikipedia.org/wiki?curid=2903017" title="Oddziaływanie pestycydów na pszczoły">
Oddziaływanie pestycydów na pszczoły

Oddziaływanie pestycydów na pszczoły różni się w zależności od substancji. Niektóre rodzaje pestycydów rozpylane są bezpośrednio na rośliny i mogą prowadzić do śmierci pszczół i innych owadów, które siadają na odsłoniętych partiach roślin. Pestycydy systemiczne, działające na poszczególne układy roślin, są bardziej trwałe i mogą utrzymywać się w liściach, nektarze, pyłku, owocach i innych częściach roślin, powodując śmierć owadów mających z nimi kontakt, w tym pszczół.
Pestycydy w postaci stałej (sproszkowanej lub zwilżonego proszku) są bardziej niebezpieczne dla pszczół niż te stosowane w formie rozpuszczonej w roztworach lub emulsji. Faktyczna szkodliwość pestycydu dla populacji pszczół jest zależne od toksyczności substancji, czasu przez jaki organizm owada był wystawiony na jej działanie, a także formy w jakiej jest ona stosowana.
Klasyfikacja.
Toksyczność substancji dla owadów jest mierzona jest najczęściej przy użyciu wartości Dawki śmiertelnej LD50 – dawki przy której następuje śmierć 50% badanej populacji. Wyróżnia się następujące progi toksyczności substancji:
Masowe ginięcie pszczoły miodnej a pestycydy.
Zespół masowego ginięcia pszczoły miodnej to zjawisko charakteryzujące się gwałtownym wymarciem populacji dorosłych osobników w roju. Istnieje wiele teorii próbujących wyjaśnić owo zjawisko, żadna nie została jednak uznana za decydująca względem innych. Uważa się najczęściej, że jest ono wywołane kilkoma czynnikami: zatruciem pestycydami, infekcją wirusową lub działaniem pasożytów. Badania nad koloniami pszczół wskazują, że w koloniach dotkniętych masowym ginięciem pszczół wykrywano wysokie poziomy każdego z wymienionych czynników.
W marcu 2012 roku przeprowadzono badania z użyciem miniaturowych urządzeń lokalizujących, zamocowanych na ciałach owadów. Wykazały one, że nawet bardzo małym stężeniom pestycydów w pokarmie pszczół, towarzyszą zaburzenia orientacji, uniemożliwiające owadom powrót do ula. Stężenie pestycydu w ciałach owadów było o rząd wielkości mniejsze niż jego dawka śmiertelna. Użyta w tym badaniu substancja, insektycyd tiametoxam, choć dopuszczony do użytku we Francji, może zostać zakazany na terenie Unii Europejskiej.
Śmiertelność w skali ula.
Śmiertelności pszczół w skali jednego ula może być określona jako:
Wpływ pestycydów na dzikie pszczoły.
Pestycydy mają szkodliwy wpływ nie tylko na pszczołę miodną, ale również dzikie gatunki pszczół. Pełnią one ważną rolę w zapylaniu roślin uprawnych. Wpływ pestycydów może się manifestować w różny sposób, nie tylko poprzez bezpośrednią śmiertelność, ale również oddziaływanie nieletalne, na przykład upośledzenie rozróżniania zapachów, zaburzenia orientacji w czasie powrotu do gniazda czy osłabienie odporności na infekcje. Za szczególnie szkodliwe uważa się pestycydy neonikotynoidowe, m.in. ze względu na ich powolny czas rozkładu i długie utrzymywanie się w środowisku, a także przedostawanie się do wszystkich części rośliny, włącznie z pyłkiem i nektarem.
Proces przeciwko EPA w Stanach Zjednoczonych.
W sierpniu 2008, amerykańska organizacja Rada ds. Ochrony Zasobów Naturalnych (Natural Resources Defense Council), pozwała do sądu rządową Agencję Ochrony Środowiska oskarżając ją o zatajanie informacji na temat potencjalnego ryzyka, jakie stwarzają pestycydy dla pszczół.

</doc>
<doc id="2903021" url="https://pl.wikipedia.org/wiki?curid=2903021" title="San Rafael La Independencia">
San Rafael La Independencia

San Rafael La Independencia – miasto w zachodniej Gwatemali, w departamencie Huehuetenango, około 100 km na północ od stolicy departamentu, miasta Huehuetenango, oraz około 70 km od granicy państwowej z meksykańskim stanem Chiapas. Miasto leży w górach Sierra Madre de Chiapas na wysokości 2503 m n.p.m.
Według danych szacunkowych w 2012 roku liczba ludności miasta wyniosła 1119 mieszkańców.
Jest siedzibą władz gminy o tej samej nazwie, która w 2012 roku liczyła 11 993 mieszkańców. Gmina jak na warunki Gwatemali jest bardzo mała, a jej powierzchnia obejmuje zaledwie 64 km².

</doc>
<doc id="2903022" url="https://pl.wikipedia.org/wiki?curid=2903022" title="Paul van den Broeck">
Paul van den Broeck



</doc>
<doc id="2903027" url="https://pl.wikipedia.org/wiki?curid=2903027" title="Memoriał Walerego Łobanowskiego 2011">
Memoriał Walerego Łobanowskiego 2011

Międzynarodowy Memoriał Walerego Łobanowskiego 2011 – IX edycja międzynarodowego Memoriału Walerego Łobanowskiego, rozgrywanego w Kijowie od 9 do 10 sierpnia 2011 roku. W turnieju uczestniczyły drużyny młodzieżowe U-21 i U-23.
Uczestnicy i regulamin.
W turnieju wzięło udział cztery zespoły:
W turnieju rozegrano w sumie cztery mecze. Impreza rozpoczęła się od losowania, które wyłoniło pary półfinałowe. Spotkania odbyły się 9 sierpnia. Triumfatorzy tych spotkań zmierzyli się ze sobą 10 sierpnia w finale, a pokonani zagrali mecz o 3. miejsce w turnieju.
Królowie strzelców.
1 gol

</doc>
<doc id="2903028" url="https://pl.wikipedia.org/wiki?curid=2903028" title="Emanuel Kohút">
Emanuel Kohút

Emanuel Kohút (ur. 21 lipca 1982 roku w Bratysławie) – słowacki siatkarz, reprezentant kraju, grający na pozycji środkowego. 
Sukcesy klubowe.
Puchar Słowacji:
Liga słowacka:
Liga niemiecka:
Liga włoska:
Liga Mistrzów:
Sukcesy reprezentacyjne.
Liga Europejska:

</doc>
<doc id="2903030" url="https://pl.wikipedia.org/wiki?curid=2903030" title="Siostry od Aniołów">
Siostry od Aniołów

Siostry od Aniołów (właśc. Zgromadzenie Sióstr od Aniołów, łac. "Congregatio Sororum Angelorum," skrót CSA) – żeńskie bezhabitowe zgromadzenie zakonne.
Historia.
Zgromadzenie powstało w Wilnie w 1889 z inicjatywy późniejszego arcybiskupa mohylewskiego Wincentego Kluczyńskiego do pomocy kapłanom w pracy duszpasterskiej, szczególnie na terenach, gdzie ewangelizacja jest utrudnione ze względu na sytuację polityczną czy społeczną. Pierwszą i długoletnią przełożoną generalną zgromadzenia była Bronisława Elżbieta Stankowicz CSA.
Początkowo siostry pracowały tylko na Wileńszczyźnie. Po II wojnie światowej większość zakonnic w ramach repatriacji przybyła na tereny Polskiej Rzeczypospolitej Ludowej. Na terenie Związku Radzieckiego pozostało wówczas 35 sióstr. W latach 1950-1956 dwadzieścia z nich przebywało w więzieniu za ukrywanie jezuity A. Ząbka. Stopniowo siostry trafiały z zakładów karnych do obozów karnych o podwyższonym rygorze. Zgromadzenie wciąż miało nowe powołania. Od 1984 posługują w Afryce (Rwanda, Kamerun i Kongo). Obecnie zgromadzenie posiada domy w Polsce, Litwie, Białorusi, Ukrainie, Rosji, Czechach, Wielkiej Brytanii i krajach afrykańskich.
Dom macierzysty znajduje się w Wilnie, dom generalny w Konstancinie.

</doc>
<doc id="2903033" url="https://pl.wikipedia.org/wiki?curid=2903033" title="Europejska Rada Inżynierów Budownictwa">
Europejska Rada Inżynierów Budownictwa

Europejska Rada Inżynierów Budownictwa (ang. "European Council of Civil Engineers" – ECCE) – założona w 1985 roku organizacja skupiająca przede wszystkim działające w krajach europejskich stowarzyszenia inżynierów budownictwa, mające często charakter stowarzyszeń naukowo-technicznych, związanych przede wszystkim z tzw. branżą budowlano-konstrukcyjną.
W 2013 roku do ECCE należały 24 krajowe stowarzyszenia inżynierów budowlanych. Zgodnie z założeniami ECCE, każdy kraj powinien być reprezentowany przez nie więcej niż jedną organizację. Polska była w niej reprezentowana przez Polski Związek Inżynierów i Techników Budownictwa (PZITB), a po jego wycofaniu się w 2009, od maja 2010 roku jest reprezentowana przez Polską Izbę Inżynierów Budownictwa (PIIB). 
Organizacja zrzesza też organizacje pozarządowe i firmy konsultingowe z branży budowlanej. W 2013 w grupie "Associate Members" znajdowały się cztery organizacje.
Obecnym prezydentem ECCE jest Fernando António Baptista Branco. Podczas 56. zgromadzenia ogólnego ECCE w Dubrowniku w Chorwacji, 27 października 2012 roku, prezydentem elektem ECCE został wybrany Włodzimierz Szymczak, który ma objąć urząd w 2014 roku.
Od podobnej organizacji European Council of Engineers Chambers (ECEC; pol. Europejska Rada Izb Inżynierskich) różni ją zrzeszanie nie tylko stowarzyszeń, ale też organizacji pozarządowych; ma jednak węższy tematycznie zakres, skupiając się na specjalnościach reprezentowanych przez Polski Związek Inżynierów i Techników Budownictwa (PZITB), zaś działalność ECEC odnosi się do wszystkich branż związanych z budownictwem.

</doc>
<doc id="2903034" url="https://pl.wikipedia.org/wiki?curid=2903034" title="ECCE">
ECCE



</doc>
<doc id="2903038" url="https://pl.wikipedia.org/wiki?curid=2903038" title="Daniele De Pandis">
Daniele De Pandis

Daniele De Pandis (ur. 30 czerwca 1984 roku) – włoski siatkarz, reprezentant kraju, grający na pozycji libero. Od sezonu 2019/2020 występuje w drużynie A.S. Florens Castellana Grotte.
Sukcesy klubowe.
Liga Mistrzów: 

</doc>
<doc id="2903040" url="https://pl.wikipedia.org/wiki?curid=2903040" title="Potok Czułowski">
Potok Czułowski

Potok Czułowski – potok, prawostronny dopływ Sanki o długości 8,39 km. 
Płynie w województwie małopolskim. Początek potoku ma miejsce na północnym stoku wzgórza Kamionka w północno-wschodniej części wsi Rybna w części Nowy Świat. Płynąc na południowy wschód, przez wieś Czułówek, zmienia swój kierunek na północno-wschodni. W północnej części Kaszowa wpływa prawobrzeżnie do Sanki.

</doc>
<doc id="2903042" url="https://pl.wikipedia.org/wiki?curid=2903042" title="Tiametoksam">
Tiametoksam

Tiametoksam – organiczny związek chemiczny, insektycyd z grupy neonikotynoidów. Jest stosowany przeciwko różnym grupom owadów.
Historia.
Tiametoksam został opracowany przez firmę Syngenta, jednak po jego wprowadzeniu doszło do sporu z firmą Bayer, posiadacza patentu na inne neonikotynoidy. W 2002 roku zakończył się on dla firmy Sygenta opłatą w wysokości 120 milionów dolarów na rzecz firmy Bayer w zamian za prawo do tiametoksamu.
Zastosowanie.
. Syngenta podaje, że tiametoksam wyzwala różne reakcje fizjologiczne, które wpływają na ekspresję określonych białek biorących udział w mechanizmach obrony przed stresem, pozwalając roślinie na lepsze radzenie sobie ze wzrostem w trudnych warunkach. .

</doc>
<doc id="2903045" url="https://pl.wikipedia.org/wiki?curid=2903045" title="Viola Myers">
Viola Myers

Viola Myers (ur. w 1927 w Toronto, zm. 15 listopada 1993) – kanadyjska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Londynie (1948), brązowa medalistka olimpijska w biegu sztafetowym 4 x 100 metrów.

</doc>
<doc id="2903047" url="https://pl.wikipedia.org/wiki?curid=2903047" title="Téa Obreht">
Téa Obreht

Téa Obreht (ur. 30 września 1985 w Belgradzie) – serbsko-amerykańska pisarka; laureatka Women’s Prize for Fiction.
Życiorys.
Urodziła się w Jugosławii, gdzie mieszkała do siódmego roku życia. Podczas wojny domowej wyjechała z rodziną na Cypr, a następnie do Egiptu. Od 1997 mieszka w Stanach Zjednoczonych. Uzyskała dyplom MFA na Uniwersytecie Cornell w Ithaca (Nowy Jork). Akcja pierwszej powieści Obreht pt. "Żona tygrysa" (2011), rozgrywa się w niewymienionym z nazwy kraju, pogrążonym w wojnie domowej i opowiada o ambitnej młodej kobiecie z Bałkanów i jej szacownym dziadku. Książka była w pewnym stopniu oparta na bliskich relacjach Obreht z dziadkami, choć wiele aspektów tej historii, w tym zawody i doświadczenia bohaterów są czystą fikcją. Realia książki zostały oparte na geografii i najnowszej historii Bałkanów. Publikowała m.in. w „The New Yorker”, „The New York Times” i „The Guardian”. Mieszka w Ithaca.

</doc>
<doc id="2903048" url="https://pl.wikipedia.org/wiki?curid=2903048" title="Antoni Wysocki (żołnierz)">
Antoni Wysocki (żołnierz)

Antoni Wysocki (ur. 25 maja 1884 w Poznaniu, zm. 22 października 1940 we Lwowie) – uczestnik Powstania Wielkopolskiego, dowódca wojskowej kompanii wildeckiej Straży Ludowej, która jako pierwszy oddział dotarła pod Hotel Bazar w dniu rozpoczęcia powstania.
Życiorys.
Był synem Michała (siodlarza) i Marii zd. Stępniak. W latach 1902–1904 uczył się zawodu drukarza. Otrzymał świadectwo ukończenia szkoły i do rozpoczęcia I wojny światowej pracował w tym zawodzie.
W sierpniu 1912 roku tworzył pierwsze drużyny skautowe w Poznaniu. Początkowo nosiły one nazwę Towarzystwa Gier i Zabaw dla Młodzieży „Zorza”, potem Towarzystwo Skautów „Zorza”, a ostatecznie hufiec „Zorza”, którego Antoni Wysocki został dowódcą.
W 1914 roku działał w Towarzystwie Gimnastycznym „Sokół”, w jego władzach centralnych reprezentował kierunek niepodległościowy (w przeciwieństwie do legalistycznego). W styczniu 1914 z „Sokoła” wyłoniła się nowa organizacja – Towarzystwo Gier i Zabaw Ruchowych „Zorza”; celem organizacji było krzewienie kultury fizycznej i oświaty. Inicjatorem jej powstania był Antoni Wysocki. W skład komitetu wchodziła między innymi Salomea Kleps, późniejsza żona Antoniego Wysockiego.
W latach 1914–1915 współorganizował Tajną Organizację Niepodległościową.
W 1916 roku powstała Główna Kwatera Skautowa na Rzeszę Niemiecką, która miała za zadanie scalić działające osobno poznańskie drużyny skautowe. Wstąpiły do tej organizacji wszystkie drużyny oprócz hufca „Zorza”. Antoni Wysocki obawiał się utraty samodzielności oraz, w przeciwieństwie do pozostałych, większy nacisk kładł na wyszkolenie militarne niż na pracę wychowawczą.
W sierpniu 1918 roku hufiec „Zorza” wstąpił do Polskiej Organizacji Wojskowej, z której to otrzymał rozkaz obserwacji wildeckich koszar saperów i magazynów kolejowych. Niedługo później Wysocki mianowany został komendantem dzielnicy Poznań – Wilda. Wszedł w skład komisji wojskowo-policyjnej Rady Ludowej m. Poznania.
Udział w powstaniu wielkopolskim.
Na miesiąc przed wybuchem powstania wielkopolskiego Antoni Wysocki uczestniczył w pierwszym posiedzeniu polskiej Komendy Straży Obywatelskiej w Poznaniu. W przewidywaniu walk w Poznaniu mianowany został dowódcą wojskowym dzielnicy Poznań – Wilda
6 stycznia 1919 roku wziął udział w zajęciu stacji lotniczej na Ławicy w Poznaniu.
Działalność po powstaniu wielkopolskim.
Po zakończeniu powstania wielkopolskiego, w kwietniu 1919 roku mianowany został dowódcą II baonu Straży Ludowej. W miarę kolejnych przemian organizacyjnych przeszedł do Obrony Krajowej. W czerwcu otrzymał stopień podporucznika.
W latach 1919–1922 służy w II baonie Obrony Krajowej i następnych formacjach tego oddziału.
W dniach 20–25 sierpnia 1920 roku brał udział w II powstaniu śląskim.
W czasie od 3 maja do 5 lipca 1921 roku brał udział w III powstaniu śląskim.
W roku 1935 był podreferentem kontroli (z-ca kierownika Karola Marcinkowskiego) w Wielkopolskim Muzeum Wojskowym w Poznaniu. Działał w organizacjach weteranów powstania wielkopolskiego. Opublikował „Zarys historii Towarzystw Powstańców” w Jedniodniówce Powstańca Wielkopolskiego, Poznań 1935 (s. 7–17). Utrzymywał stały kontakt z harcerstwem poznańskim. W sierpniu 1935 roku przewodniczył corocznej akademii Towarzystwa Powstańców i Wojaków. Wygłosił „przemówienie wstępne poświęcone bohaterskim zmaganiom się Wojska Polskiego z nawałą bolszewicką”.
Okres II wojny światowej.
4 września 1939 roku Antoni Wysocki ewakuował się z Poznania wraz z Armią Poznań na wschodni brzeg Wisły. Prowadził konwój samochodów do Lwowa. Tam, w komitecie wielkopolsko-pomorskim, organizował przerzuty Polaków przez granicę węgierską i rumuńską. 20 września 1939 roku wziął udział w obronie Lwowa będąc zastępcą dowódcy oddziału szturmowego.
5 października 1939 roku Antoni Wysocki został aresztowany przez władze sowieckie – UNKWD. 2 sierpnia 1940 roku odbyła się rozprawa przed Sądem Obwodowym we Lwowie. Wysockiego skazano na rozstrzelanie z art. 54-2 (Powstanie zbrojne lub wtargnięcie uzbrojonych band na terytorium radzieckie, przejęcie władzy) i art. 54-11 (Zorganizowana działalność z zamiarem obalenia władzy) Kodeksu karnego USRR.
Do czasu wykonania wyroku Antoni Wysocki więziony był we lwowskim więzieniu nr 2 na Zamarstynowie. Wyrok wykonano 22 października 1940 roku.

</doc>
<doc id="2903051" url="https://pl.wikipedia.org/wiki?curid=2903051" title="Reprezentacja Japonii w rugby 7 kobiet">
Reprezentacja Japonii w rugby 7 kobiet

Reprezentacja Japonii w rugby 7 kobiet – zespół rugby 7, biorący udział w imieniu Japonii w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Japoński Związek Rugby, członek Asia Rugby oraz World Rugby.
Drużyna w sezonie 2011/2012 uczestniczyła w jednym z trzech turniejów zaliczanych do cyklu IRB Women’s Sevens Challenge Cup – w Hongkongu – zajmując jedenastą lokatę. W sezonie 2012/2013 została zaproszona do udziału w trzech turniejach IRB Women’s Sevens World Series, w USA i Chinach.

</doc>
<doc id="2903053" url="https://pl.wikipedia.org/wiki?curid=2903053" title="Nancy Mackay">
Nancy Mackay

Nancy Mackay (ur. 6 kwietnia 1926 w Toronto, zm. 2016) – kanadyjska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Londynie (1948), brązowa medalistka olimpijska w biegu sztafetowym 4 x 100 metrów.

</doc>
<doc id="2903055" url="https://pl.wikipedia.org/wiki?curid=2903055" title="Diane Foster">
Diane Foster

Diane Foster (ur. 3 marca 1928 w Vancouver, zm. 4 stycznia 1999 w Oliver) – kanadyjska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Londynie (1948), brązowa medalistka olimpijska w biegu sztafetowym 4 x 100 metrów.

</doc>
<doc id="2903057" url="https://pl.wikipedia.org/wiki?curid=2903057" title="Kościół Matki Bożej Różańcowej w Jasieniu">
Kościół Matki Bożej Różańcowej w Jasieniu

Kościół pw. Matki Bożej Różańcowej w Jasieniu – rzymskokatolicki kościół parafialny w Jasieniu, w powiecie żarskim, w województwie lubuskim. Należy do dekanatu Lubsko, diecezji zielonogórsko-gorzowskiej.
Historia.
Kamień węgielny pod budowę nowej protestanckiej świątyni w mieście został położony w dniu 20 kwietnia 1733 roku. Kościół został zbudowany w stylu barokowym. 
Budowla została wzniesiona na miejscu starszej, spalonej w 1731 roku, do budowy została wykorzystana murowana kondygnacja wieży, która została podwyższona. W dniu 1 sierpnia 1733 po raz pierwszy można było usłyszeć dzwon w budowanym kościele. W 1734 roku odbyło się po raz pierwszy nowe kazanie w świątyni. W 1741 roku została ustawiona chrzcielnica, wokół nawy i prezbiterium umieszczony był balkon podparty przez słupy, w prezbiterium została centralnie ustawiona ambona, którą ostatecznie została wykończona w 1744 roku. 
W dniu 3 czerwca 1770 roku została wybudowana kopuła wieży zakończona wiatrowskazem. W 1770 roku została ukończona budowa wieży nadzorowana przez mistrza z Żar - Fiedigera. W 1872 roku w czasie burzy został zniszczony cały szczyt wieży, który został odremontowany i pokryty blachą miedzianą i zostały ukryte monety i dokumenty z tego okresu. 
W 1890 roku zostały zamontowane organy (czwarte w tej świątyni), które ufundował Theodor Flother, a w 1897 roku został uruchomiony zegar na wieży. W 1904 roku wnętrze budowli zostało gruntownie odremontowane i zmodernizowane. Świątynia do 1910 roku była ogrzewana piecami kaflowymi ozdobionymi herbami rodziny von Bünau. W 1920 kościół został wyposażony w instalację elektryczną, a w 1922 roku został ufundowany nowy dzwon przez Alfreda Büttnera. 
W 1945 roku do miasta przyjechał pierwszy katolicki proboszcz - ks. Tytus Korczyk. Pierwsza msza święta odprawiona została w dniu 25 grudnia tego roku.
Wyposażenie.
Do wyposażenia świątyni należą: strop polichromowany z XVIII wieku, Epitafium Zofii Augusty von Rabenau z około 1730 roku, tablica pamiątkowa w rocznicę nadania praw miejskich z 1860 roku, dzwony z lat 1730, 1922, organy z 1890 roku.
Krzyż z piaskowca.
Przy cokole elewacji południowo-wschodniej kościoła stoi monolitowy krzyż z piaskowca z wyrytą datą 1813 i napisem EIN COSAK BEGRABEN. Tradycja łączy krzyż z historią o kozaku z armii rosyjskiej podążającej za rozbitą armią napoleońską. Chory żołnierz miał zostać w dworskim folwarku we wsi, a gdy wyzdrowiał zaczął pić alkohol i wprowadzać tym zamieszanie w życiu spokojnego społeczeństwa. Ludność poskarżyła się dowódcy przechodzących kolejnych oddziałów, a ten obił kozaka kijem i żołnierz zmarł. Zwłoki miano pogrzebać w miejscu zdarzenia i oznaczyć je krzyżem z odpowiednią inskrypcją. Inną legendą jest przypisywanie krzyżowi charakteru pokutnego. 
Przytoczone podanie jest sprzeczne z hipotezą o pokutnym charakterze krzyża. Należy też pamiętać, że nagminne przypisywanie pokutnego charakteru kamiennym krzyżom oparte jest na nieuprawnionym założeniu, że wszystkie stare kamienne krzyże monolitowe, o których pochodzeniu nie zachowały się żadne informacje, są krzyżami pokutnymi (pojednania), chociaż w rzeczywistości powód fundacji takich krzyży może być różnoraki, tak jak każdego innego krzyża. Niestety hipoteza ta stała się na tyle popularna, że zaczęła być odbierana jako fakt i pojawiać się w lokalnych opracowaniach, informatorach czy przewodnikach jako faktyczna informacja, bez uprzedzenia, że jest to co najwyżej luźny domysł bez żadnych bezpośrednich dowodów.

</doc>
<doc id="2903058" url="https://pl.wikipedia.org/wiki?curid=2903058" title="Bolesław Broda">
Bolesław Broda

Bolesław Broda (ur. 5 października 1910 w Babach, zm. 7 marca 2010 w Łodzi) – polski farmaceuta, botanik, zielarz.
Życiorys.
Urodził się 5 października 1910 w Babach koło Kutna. Jego rodzicami byli Wojciech Broda i Małgorzata z Więtczaków. Miał liczne rodzeństwo, ale wieku dojrzałego dożyły tylko 2 siostry i 3 braci.
Po ukończeniu szkoły podstawowej rozpoczął naukę w Gimnazjum Akademickim w Toruniu. W roku 1930 wstąpił na Wydział Farmaceutyczny Uniwersytetu Warszawskiego. W 1934 roku uzyskał tytuł magistra farmacji. Podczas studiów odbył półroczną praktykę w laboratorium analitycznym Zakładów Farmaceutycznych "Motor". Kiedy był na ostatnim roku studiów został powołany na stanowisko młodszego asystenta w Katedrze Farmakognozji i Botaniki Lekarskiej Wydziału Farmaceutycznego Uniwersytetu Warszawskiego, gdzie pracował, z przerwą na służbę wojskową, do roku 1939. W roku 1936 ukończył Szkołę Podchorążych Sanitarnych Rezerwy i otrzymał stopień podporucznika. Praktykę apteczną odbył w aptekach warszawskich oraz dodatkowo pracował jako biochemik w pracowni naukowej Instytutu Badań Lekarskich Lotnictwa w Warszawie (1937–1939). Brał udział w II wojnie światowej jako aptekarz w 18 dywizji. Dostał się do niewoli niemieckiej i w obozie dla jeńców przez przeszło 5 lat zajmował się pracą aptekarską i wykonywał analizy lekarskie dla jeńców. Po wyzwoleniu w roku 1945 pracował w Niemczech jako farmaceuta w obozach dla wysiedleńców. 
Po powrocie do kraju był zatrudniony w aptece w Pabianicach (1946–1947). W roku 1947 uzyskał stopień doktora farmacji i od dnia 1 października tego roku został przyjęty na stanowisko adiunkta do Zakładu Botaniki Farmaceutycznej Uniwersytetu Łódzkiego. Tytuł naukowy docenta został mu przyznany 30 marca 1955. Tytuł i stanowisko profesora nadzwyczajnego i kierownika Katedry Botaniki Farmaceutycznej uzyskał w 1966 r., a tytuł profesora zwyczajnego został mu nadany w dniu 1 lipca 1975 roku. Był prodziekanem, później dziekanem Wydziału Farmaceutycznego Akademii Medycznej w Łodzi (1969–1972). Kierował Zakładem Botaniki i Biologii Instytutu Badań Środowiska i Bioanalizy (1973–1981). Na emeryturę przeszedł w roku 1981, lecz nadal kontynuował pracę naukową.
Odznaczenia.
Odznaczony m.in.: Krzyżem Kawalerskim Orderu Odrodzenia Polski, Medalem Komisji Edukacji Narodowej, medalem „Za Udział w Wojnie Obronnej 1939” i odznakami: Honorową m. Łodzi i Honorową Województwa Łódzkiego. 
Dorobek naukowy.
Opublikował 42 oryginalne prace naukowe, 4 podręczniki, 7 skryptów, 15 prac popularnonaukowych i 5 prac poglądowych. 

</doc>
<doc id="2903061" url="https://pl.wikipedia.org/wiki?curid=2903061" title="Leuciscus frisii caspius">
Leuciscus frisii caspius



</doc>
<doc id="2903062" url="https://pl.wikipedia.org/wiki?curid=2903062" title="Rutilus frisii velecensis">
Rutilus frisii velecensis



</doc>
<doc id="2903063" url="https://pl.wikipedia.org/wiki?curid=2903063" title="Leuciscus frisii">
Leuciscus frisii



</doc>
<doc id="2903064" url="https://pl.wikipedia.org/wiki?curid=2903064" title="Gardonus wyrozub">
Gardonus wyrozub



</doc>
<doc id="2903067" url="https://pl.wikipedia.org/wiki?curid=2903067" title="Aisch">
Aisch

Niemcy:
Osoby:
Zobacz też:

</doc>
<doc id="2903070" url="https://pl.wikipedia.org/wiki?curid=2903070" title="Patricia Jones">
Patricia Jones

Patricia "Pat" Jones-Dalziel (ur. 16 października 1930 w New Westminster, zm. w sierpniu 2000) – kanadyjska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Londynie (1948), brązowa medalistka olimpijska w biegu sztafetowym 4 x 100 metrów.

</doc>
<doc id="2903077" url="https://pl.wikipedia.org/wiki?curid=2903077" title="Memoriał Walerego Łobanowskiego 2012">
Memoriał Walerego Łobanowskiego 2012

Międzynarodowy Memoriał Walerego Łobanowskiego 2012 – X edycja międzynarodowego Memoriału Walerego Łobanowskiego, rozgrywanego w Kijowie od 14 do 15 sierpnia 2012 roku. W turnieju uczestniczyły drużyny młodzieżowe U-20 i U-21.
Uczestnicy i regulamin.
W turnieju wzięło udział cztery zespoły:
W turnieju rozegrano w sumie cztery mecze. Impreza rozpoczęła się od losowania, które wyłoniło pary półfinałowe. Spotkania odbyły się 14 sierpnia. Triumfatorzy tych spotkań zmierzyli się ze sobą 15 sierpnia w finale, a pokonani zagrali mecz o 3. miejsce w turnieju.
Królowie strzelców.
1 gol

</doc>
<doc id="2903080" url="https://pl.wikipedia.org/wiki?curid=2903080" title="Elizabeth McKinnon">
Elizabeth McKinnon

Elizabeth L. "Betty" McKinnon (ur. 1 stycznia 1924 w Sydney, zm. 24 czerwca 1981 w Queensland) – australijska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Londynie (1948), srebrna medalistka olimpijska w biegu sztafetowym 4 x 100 metrów.

</doc>
<doc id="2903085" url="https://pl.wikipedia.org/wiki?curid=2903085" title="Joyce King">
Joyce King

Joyce Alice King, Merrett (ur. 1 września 1920 w Sydney, zm. 10 czerwca 2001) – australijska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Londynie (1948), srebrna medalistka olimpijska w biegu sztafetowym 4 x 100 metrów.

</doc>
<doc id="2903090" url="https://pl.wikipedia.org/wiki?curid=2903090" title="Kościół św. Wojciecha w Kargowej">
Kościół św. Wojciecha w Kargowej

Kościół pw. św. Wojciecha w Kargowej – rzymskokatolicki kościół parafialny w Kargowej, w powiecie zielonogórskim, w województwie lubuskim. Należy do dekanatu Sulechów, diecezji zielonogórsko-gorzowskiej.
Historia.
Świątynia została zbudowana w 1902 roku jako kaplica filialna przez proboszcza parafii Najświętszej Maryi Panny Wniebowziętej w Kopanicy, księdza Władysława Czarneckiego. Do tej pory katoliccy mieszkańcy miasta uczęszczali na msze święte do kościoła w Kopanicy. W czasie walk powstania wielkopolskiego w 1919 roku kaplica została częściowo zniszczona, wkrótce została wyremontowana. 
Od 1923 kaplica administracyjnie podlegała pod Wolną Prałaturę Pilską. W 1921 roku został powołany pierwszy proboszcz samodzielnej kargowskiej parafii, ksiądz Maksymilian Wdowczyk. Oficjalnie nowa parafia św. Wojciecha w Kargowej została powołana w dniu 27 marca 1923 roku. Ponieważ liczba katolików w ówczesnym Unruhstadt stale wzrastała, konieczna była rozbudowa kaplicy. Nastąpiło to w 1932 roku. Wtedy to została również dodana wieża. Budowla jest zbudowana w stylu neogotycko-neoromańskim.

</doc>
<doc id="2903092" url="https://pl.wikipedia.org/wiki?curid=2903092" title="Betty McKinnon">
Betty McKinnon



</doc>
<doc id="2903093" url="https://pl.wikipedia.org/wiki?curid=2903093" title="Anne Pashley">
Anne Pashley

Anne Pashley (ur. 5 czerwca 1935 w Skegness, zm. 7 października 2016) – brytyjska (angielska) lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Melbourne (1956), srebrna medalistka olimpijska w biegu sztafetowym 4 × 100 metrów. Także śpiewaczka operowa.

</doc>
<doc id="2903096" url="https://pl.wikipedia.org/wiki?curid=2903096" title="Jean Scrivens">
Jean Scrivens

Jean Eileen Scrivens (ur. 15 października 1935 w Londynie) – angielska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Melbourne (1956), srebrna medalistka olimpijska w biegu sztafetowym 4 x 100 metrów.

</doc>
<doc id="2903098" url="https://pl.wikipedia.org/wiki?curid=2903098" title="Aleksander Kubik">
Aleksander Kubik

Aleksander Kubik (ur. 26 lutego 1886 w Westrzy, zm. 6 grudnia 1939 w Poznaniu) – polski ksiądz katolicki, prawnik, społecznik i polityk narodowy.
Życiorys.
Pochodził z rodziny chłopskiej, był synem Stanisława i Marianny z domu Szymkowiak. Nauki pobierał w Ostrowie Wielkopolskim. W 1908 zdał maturę i zaczął studiować prawo w Genewie. W 1909 rozpoczął studia teologiczne w seminarium w Poznaniu. 15 lutego 1913 został wyświęcony na kapłana. Prawo kontynuował we Wrocławiu, by ostatecznie ukończyć je w 1921 w uniwersytecie poznańskim. Profesor Uniwersytetu Jana Kazimierza Władysław Abraham był promotorem jego doktoratu z prawa kanonicznego. Prace nad habilitacją u prof. Tadeusza Silnickiego przerwała wojna.
Był duszpasterzem wśród robotników polskich w Westfalii. W Polsce pracował z młodzieżą, również wśród robotników i z organizacjami włościańskimi.
W 1922 został posłem i pełnił mandat do 1927 roku. W 1926 związał się ze Związkiem Ludowo-Narodowym, zostając posłem tego ugrupowania.
Aresztowany we wrześniu 1939 przez Niemców, 6 grudnia tego roku został ścięty lub rozstrzelany w Forcie VII w Poznaniu. W oficjalnych dokumentach władze okupacyjne podały jako przyczynę zgonu „samobójstwo przez powieszenie”..

</doc>
<doc id="2903100" url="https://pl.wikipedia.org/wiki?curid=2903100" title="Kronach">
Kronach



</doc>
<doc id="2903101" url="https://pl.wikipedia.org/wiki?curid=2903101" title="Wallenfels">
Wallenfels



</doc>
<doc id="2903104" url="https://pl.wikipedia.org/wiki?curid=2903104" title="Weißenbrunn">
Weißenbrunn



</doc>
<doc id="2903105" url="https://pl.wikipedia.org/wiki?curid=2903105" title="Martha Langbein">
Martha Langbein

Martha Langbein-Pensberger (ur. 22 maja 1941 w Heidelbergu) – niemiecka lekkoatletka specjalizująca się w krótkich biegach sprinterskich, dwukrotna uczestniczka letnich igrzysk olimpijskich (Rzym 1960, Tokio 1964), srebrna medalistka olimpijska z Rzymu w biegu sztafetowym 4 × 100 metrów. W czasie swojej kariery reprezentowała Niemcy Zachodnie.

</doc>
<doc id="2903112" url="https://pl.wikipedia.org/wiki?curid=2903112" title="Memoriał Walerego Łobanowskiego 2007">
Memoriał Walerego Łobanowskiego 2007

Międzynarodowy Memoriał Walerego Łobanowskiego 2007 – V edycja międzynarodowego Memoriału Walerego Łobanowskiego, rozgrywanego w Kijowie od 21 do 23 sierpnia 2007 roku. W turnieju uczestniczyły drużyny młodzieżowe U-21.
Uczestnicy i regulamin.
W turnieju wzięło udział cztery zespoły:
W turnieju rozegrano w sumie cztery mecze. Impreza rozpoczęła się od losowania, które wyłoniło pary półfinałowe. Spotkania odbyły się 21 sierpnia. Triumfatorzy tych spotkań zmierzyli się ze sobą 23 sierpnia w finale, a pokonani zagrali mecz o 3. miejsce w turnieju.
Królowie strzelców.
2 gole
1 gol

</doc>
<doc id="2903116" url="https://pl.wikipedia.org/wiki?curid=2903116" title="Archidiecezja Barquisimeto">
Archidiecezja Barquisimeto

Archidiecezja Barquisimeto (łac. "Archidioecesis Barquisimetensis") – archidiecezja Kościoła rzymskokatolickiego w Wenezueli. Należy do metropolii Barquisimeto. W 1863 roku została erygowana diecezja "Coro", która w 1869 zmieniła nazwę na "Barquisimeto", zaś 30 kwietnia 1966 roku została przez papieża Pawła VI podniesiona do rangi archidiecezji na mocy konstytucji apostolskiej "Sedi Apostolicae".

</doc>
<doc id="2903118" url="https://pl.wikipedia.org/wiki?curid=2903118" title="Anni Biechl">
Anni Biechl

Anni Biechl (ur. 17 marca 1940 w Röhrmoos) – niemiecka lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Rzymie (1960), srebrna medalistka olimpijska w biegu sztafetowym 4 x 100 metrów. W czasie swojej kariery reprezentowała Niemcy Zachodnie.

</doc>
<doc id="2903119" url="https://pl.wikipedia.org/wiki?curid=2903119" title="FIS Ladies Winter Tournee 2010">
FIS Ladies Winter Tournee 2010

FIS Ladies Winter Tournee 2010 (niem. "11. FIS-Ladies-Winter-Tournee") – jedenasta edycja FIS Ladies Winter Tournee, przeprowadzona w sezonie 2009/2010 na skoczniach w Niemczech. 
Początek turnieju nastąpił 2 stycznia 2010, podczas zawodów indywidualnych na skoczni w Baiersbronn. Następnego dnia na tym samym obiekcie odbył się drugi konkurs indywidualny. Trzy dni później rozegrano konkurs indywidualny na skoczni w Schonach. Turniej miał zakończyć się 10 stycznia dwoma konkursami na obiekcie w Braunlage, jednak z powodu złej pogody nie odbyły się.
Pierwszy konkurs indywidualny wygrała Carina Vogt, a następny Daniela Iraschko. Trzecie i zarazem ostatnie zmagania indywidualne wygrała ponownie Daniela Iraschko. Zwyciężczynią jedenastej edycji turnieju została po raz piąty Daniela Iraschko, która zdobyła najwięcej punktów w klasyfikacji łącznej FIS Ladies Winter Tournee. Na drugim stopniu podium w generalnej klasyfikacji turnieju stanęła Anette Sagen, a na trzecim – Ulrike Gräßler.
W cyklu wystartowały łącznie 62 zawodniczki z trzynastu narodowych reprezentacji.
Przed FIS Ladies Winter Tournee.
Organizacja.
Organizatorem pierwszego i drugiego konkursu, które odbyły się w Baiersbronn, odpowiedzialny był miejscowy klub SV Baiersbronn. Kolejny konkurs, który przeprowadzono w Schonach, odbył się dzięki klubowi narciarskiemu - SC Schönwald. Organizatorem przedostatniego i ostatniego z konkursów, które miały odbyć się w Braunlage, był lokalny klub narciarski WSV Braunlage.
Tło zawodów.
Do 1998 roku Międzynarodowa Federacja Narciarska nie organizowała żadnych konkursów kobiecych. Zdarzało się jednak, że skoczkinie startowały w roli przedskoczków w zawodach mężczyzn lub występowały jako zawodniczki, ale nie były klasyfikowane. W styczniu 1998 w Sankt Moritz odbyły się nieoficjalne mistrzostwa świata juniorek, które są uznawane za pierwsze międzynarodowe zawody kobiece. W marcu tego samego roku odbyły się natomiast pierwsze seniorskie zawody kobiet pod egidą Międzynarodowej Federacji Narciarskiej – dwa konkursy Pucharu Kontynentalnego w Schönwaldzie. W kolejnym sezonie po raz pierwszy zorganizowano FIS Ladies Grand Tournee, będący pierwszym międzynarodowym cyklem zawodów kobiet, rozgrywanym przez Międzynarodową Federację Narciarską. W sezonie 2004/2005 cykl został wcielony jako część Pucharu Kontynentalnego.
Spośród zawodniczek startujących w FIS Ladies Winter Tournee w 2010, czterdzieści dwie brały udział w poprzedniej – dziesiątej edycji turnieju. Wśród zawodniczek sklasyfikowanych w pierwszej dwudziestce poprzedniej edycji, na stracie zabrakło drugiej Maji Vtič, siódmej Izumi Yamady, jedenastej Katie Willis, szesnastej Avery Ardovino i dwudziestej Lisy Rexhäuser. Zwyciężczynią FIS Ladies Grand Prix 2008 była Anette Sagen przed Mają Vtič i Atsuko Tanaką.
Przed turniejem zostało rozegranych sześć konkursów Pucharu Kontynentalnego, cztery z nich wygrała Daniela Iraschko, a po jednym Anette Sagen i Ulrike Gräßler. Liderką klasyfikacji była Daniela Iraschko z przewagą 44 punktów nad Ulrike Gräßler i 64 nad Anette Sagen. Oprócz tych trzech zawodniczek na podium konkursu stawała tylko Line Jahr. W poprzednich edycjach turnieju czterokrotnie zwyciężała Daniela Iraschko (2000, 2001, 2002, 2005) i Anette Sagen (2003, 2004, 2006, 2008), raz wygrała Austriaczka Sandra Kaiser (1999), Amerykanka Lindsey Van (2007) i cztery razy stawała na podium klasyfikacji generalnej cyklu (w 2003, 2004, 2005, 2006).
Klasyfikacja Pucharu Kontynentalnego przed rozpoczęciem turnieju.
Poniżej znajduje się klasyfikacja Pucharu Kontynentalnego w skokach narciarskich przed rozpoczęciem FIS Ladies Winter Tournee 2010, czyli po przeprowadzeniu sześciu konkursów indywidualnych.
Zasady.
Zasady obowiązujące w FIS Ladies Grand Tournee są takie same, jak podczas zawodów Pucharu Świata, czy Pucharu Kontynentalnego.
Do klasyfikacji generalnej FIS Ladies Winter Tournee zaliczane były noty punktowe zdobyte przez zawodniczki podczas konkursów.
Skoki oceniane były w taki sam sposób, jak podczas zawodów Pucharu Świata, czy Pucharu Kontynentalnego. Za osiągnięcie odległości równej punktowi konstrukcyjnemu zawodniczka otrzymywała 60 punktów. Za każdy dodatkowy metr uzyskiwała dodatkowo 2 punkty, i analogicznie za każdy metr poniżej punktu K minus 2 punkty. Ponadto, styl skoku i lądowania podlegał ocenie przez pięciu sędziów wybranych przez FIS, którzy mogli przyznać maksymalnie po 20 punktów. Dwie skrajne noty (najwyższa i najniższa) nie wliczane były do noty końcowej.
Skocznie.
Konkursy FIS Ladies Winter Tournee 2010 przeprowadzone zostały na dwóch skoczniach narciarskich – Große Ruhestein w Baiersbronn, oraz Adlerschanze w Schönwaldzie. Wszystkie obiekty były skoczniami normalnymi.
Jury.
Głównymi dyrektorami konkursów w ramach FIS Ladies Winter Tournee byli kolejno: Fritz Bischoff, ponownie Fritz Bischoff i Uli Gasche. Sędzią technicznym podczas pierwszych dwóch konkursów w Baiersbronn, oraz ostatniego w Schonach był Pierre Bailly, a jego asystentem – Gert Aigmüller.
W poniższej tabeli znajduje się zestawienie wszystkich sędziów, którzy oceniali styl skoków podczas konkursów FIS Ladies Winter Tournee 2010 wraz z zajmowanymi przez nich miejscami na wieży sędziowskiej.
Przebieg zawodów.
Baiersbronn.
Pierwszy konkurs (indywidualny).
Pierwszy z konkursów indywidualnych, przeprowadzony w ramach FIS Ladies Winter Tournee, odbył się na obiekcie normalnym w Baiersbronn. W pierwszej serii konkursowej trzynastu zawodniczkom udało się osiągnąć odległość powyżej, bądź równą punktowi konstrukcyjnemu, umieszczonemu na 85 metrze. Pierwszą która tego dokonała, była skacząca z numerem 20 Carina Vogt, która skoczyła 94,0 metry. Jak się później okazało był to jeden z najdłuższych skoków całego konkursu, podobną odległość uzyskała Ulrike Gräßler, jednak dostała zdecydowanie gorsze noty za styl. Jeszcze trzem zawodniczkom udało się uzyskać odległości powyżej 90 metrów. Skacząca z numerem 56 Line Jahr, skoczyła 92 metry, a półtora metra dalej lądowała jej rodaczka Anette Sagen. Skacząca po Norweżkach Daniela Iraschko (91,5 m) także uzyskała odległość 90 metrową. Notę łączną powyżej 120 punktów uzyskały jeszcze dwie zawodniczki: Jessica Jerome (120,5 punktu) i Jacqueline Seifriedsberger (120,0 punktów). Po pierwszej serii liderką była Sagen, z 6,0 punktami przewagi nad Vogt i Jahr.
W serii finałowej, czterem zawodniczkom udało się uzyskać odległość powyżej 85 metrów. Pierwszą która tego dokonała była osiemnasta po pierwszej serii Eva Logar (85,5 m), co pozwoliło jej na awans o siedem pozycji w klasyfikacji generalnej konkursu. Odległościowo lepszy o 5,5 metra rezultat uzyskała, plasująca się na szóstym miejscu Daniela Iraschko, i awansowała o pięć pozycji w stosunku do pierwszej serii. Skacząca jako przedostatnia Niemka Vogt (88,5 m), uzyskała trzy metry lepszy rezultat, niż plasująca się przed nią Norweżka, co pozwoliło jej awansować o jedną pozycję w stosunku do pierwszej serii. Konkurs wygrała zatem Vogt z przewagą 0,5 punktu nad Iraschko, i 2,5 nad Sagen.
Z konkursu została zdyskwalifikowana Niemka Veronika Zobel i Czeszka Lucie Míková.
Ze startu zrezygnowały : Niemka Nancy Brückner, Włoszka Simona Senoner, Norweżka Silje Sprakehaug, Włoszka Evelyn Insam.
Zawodniczki w pierwszej serii skakały z trzeciej belki startowej, a w drugiej z minus pierwszej. Podczas zawodów występowało częściowe zachmurzenie, temperatura powietrza wynosiła –7,0 °C, a temperatura śniegu –5,5 °C.
Drugi konkurs (indywidualny).
Drugimi zawodami rozegranymi w ramach FIS Ladies Winter Tournee był konkurs indywidualny w Baiersbronn. W pierwszej serii pięciu zawodniczkom udało się uzyskać odległość powyżej punktu konstrukcyjnego, umieszczonego na 85 metrze. Najdalej w pierwszej serii skoczyła Daniela Iraschko (95,0 m), dzięki najdalszemu skokowi udało się jej prowadzić po pierwszej serii. Półtora metra gorzej od Austriaczki skoczyły Niemka Ulrike Gräßler i Norweżka Anette Sagen (93,5 m), obie uzyskały taką samą notę za styl i ex aequo zostały sklasyfikowane na drugim miejscu. Notę łączną powyżej 110 punktów uzyskały jeszcze cztery zawodniczki: Line Jahr (120,0 punktów), Jessica Jerome (113,5 punktu), Alissa Johnson (110,5 punktu) i Jacqueline Seifriedsberger (110,0 punktów). Po pierwszej serii na prowadzeniu była Iraschko, z przewagą 4,0 punktów nad Sagen i Gräßler.
W serii finałowej, czterem zawodniczkom udało się uzyskać odległość powyżej 85 metrów. Pierwszą która tego dokonała była skacząca jako dwudziesta siódma Line Jahr (85,0 m). Dzięki temu skokowi utrzymała swoją pozycję po pierwszej serii, w klasyfikacji końcowej konkursu na skoczni Große Ruhestein. Odległościowo nieco lepszy rezultat uzyskała, plasująca się ex aequo na drugim miejscu Anette Sagen (86,5 m), i to właśnie Norweżka wyprzedziła wcześniej wspomnianą Jahr. Skacząca tuż po niej Ulrike Gräßler, uzyskała o metr lepszą odległość, ale dostała gorsze noty za styl i uplasowała się pół punktu za Norweżką. Prowadząca po pierwszej serii Austriaczka Iraschko podobnie jak w pierwszej serii oddała najdalszy skok (88,0 m), i to właśnie ona wygrała konkurs z przewagą 9,5 punktu nad Segen. Trzecia była Ulrike Gräßler (10,0 punktów straty do Iraschko).
Z konkursu została zdyskwalifikowana Rosjanka Marija Zotowa, Francuska Léa Lemare i Niemka Anna Rupprecht.
Ze startu zrezygnowały Włoszka Simona Senoner i Norweżka Silje Sprakehaug.
Zawodniczki w pierwszej serii skakały z minus pierwszej belki startowej, a w drugiej z minus drugiej. Podczas zawodów było pochmurnie, temperatura powietrza wynosiła –6,5 °C, a temperatura śniegu –4,0 °C.
Schonach.
Trzy dni po drugim konkursie indywidualnym w Baiersbronn, przeprowadzony został trzeci indywidualny konkurs FLWT, na skoczni Langenwaldschanze (K-95). W pierwszej serii jednej zawodniczkom udało się uzyskać odległość powyżej, bądź równą punktowi konstrukcyjnemu, umieszczonemu na 95 metrze. Najdalej skoczyła Daniela Iraschko (95,5 m), przy notach punktowych po 18,5 punktu. Drugą odległość serii uzyskała Ulrike Gräßler (88,0 m), przy słabszych notach za styl niż Austriaczka. Dwa metry gorszy rezultat uzyskała Norweżka Anette Sagen, lecz dostała słabe noty za styl i uzyskała 5,0 punktów mniej niż Niemka. Metr słabiej skoczyła Carina Vogt, lecz dostała lepsze noty za styl i została sklasyfikowana ex aequo z Sagen. Na prowadzeniu po pierwszej serii była Iraschko, o 11,5 punktu przed Gräßler i 16,5 punktu przed Sagen i Vogt.
W serii finałowej wystartowało trzydzieści zawodniczek, spośród których żadnej nie udało się osiągnąć odległości powyżej punktu konstrukcyjnego umieszczonego na 95 metrze. Najdalej w drugiej serii lądowała trzecia po pierwszej serii Carina Vogt, która skoczyła 94,0 metrów, dzięki czemu awansowała o jedną pozycję w klasyfikacji generalnej. Sklasyfikowana ex aequo z Niemką Anette Sagen uzyskała 92,0 metry, i uplasowała się trzy punkty za Niemką. Wiceliderka po pierwszej serii - Ulrike Gräßler (89,0 m) oddała nieco gorszy skok i spadła w klasyfikacji o trzy pozycję. Prowadząca po pierwszej serii Daniela Iraschko (90,0 m), uzyskała trzecią notę drugiej serii i pewnie wygrała konkurs w Schonach. Druga ze stratą 12,0 punktów była Vogt, a trzecia Sagen z 15,0 punktami straty.
Ze startu zrezygnowały Włoszki Simona Senoner i Roberta D'Agostina.
Zawodniczki w pierwszej serii skakały z szesnastej belki startowej, a w drugiej z piętnastej. Podczas zawodów było pochmurnie, temperatura powietrza wynosiła –5,0 °C, a temperatura śniegu –5,0 °C.
Braunlage.
Konkursy indywidualne.
Konkursy indywidualne które miały się odbyć pierwotnie 9 i 10 stycznia 2010 roku, na skoczni Wurmbergschanze w Braunlage zostały odwołane. Organizatorzy zdecydowali się aby przenieść niedzielny konkurs na piątek, jednak i tego konkursu nie udało się przeprowadzić. Powodem odwołania piątkowego konkursu był silny wiatr. Kolejne zmagania które miały odbyć się w sobotę, także nie doszły do skutku, tym razem powodem ich odwołania były intensywne opady śniegu. Sędziowie podjęli decyzję aby przeprowadzić chociaż jeden konkurs, tak jak to było pierwotnie planowane w niedzielę. Początek pierwszej serii planowany był na godzinę 11.00. W niedzielę także nie udało się przeprowadzić konkursu, z powodu silnego wiatru.
Klasyfikacja generalna turnieju.
Poniżej znajduje się końcowa klasyfikacja FIS Ladies Winter Tournee 2010 po przeprowadzeniu czterech konkursów. Łącznie, w tej edycji FIS Ladies Winter Tournee sklasyfikowanych zostały 62 zawodniczki z trzynastu państw.
Składy reprezentacji.
Poniższa tabela zawiera składy wszystkich dziewięciu reprezentacji, które uczestniczyły w FIS Ladies Winter Tournee 2010. W nawiasie obok nazwy kraju podana została liczba zawodniczek z poszczególnych państw. W tabeli przedstawiono wyniki zajmowane przez zawodniczki we wszystkich konkursach oraz miejsca w poprzedniej edycji turnieju.
Klasyfikacja Pucharu Kontynentalnego po zakończeniu turnieju.
Po rozegraniu konkursów FIS Ladies Winter Tournee na prowadzeniu w Pucharze Kontynentalnym umocniła się Daniela Iraschko, która o 184 punkty wyprzedzała Anette Sagen i o 237 punktów – Ulrike Gräßler. Poniżej znajduje się klasyfikacja generalna Pucharu Kontynentalnego po przeprowadzeniu dziesięciu konkursów indywidualnych.

</doc>
<doc id="2903120" url="https://pl.wikipedia.org/wiki?curid=2903120" title="Diecezja Acarigua–Araure">
Diecezja Acarigua–Araure

Diecezja Acarigua–Araure (łac. "Dioecesis Acariguaruensis") – diecezja Kościoła rzymskokatolickiego w Wenezueli. Należy do archidiecezji Barquisimeto. Została erygowana 27 grudnia 2002 roku przez papieża Jana Pawła II mocą konstytucji aposotolskiej "Ad satius consulendum".

</doc>
<doc id="2903123" url="https://pl.wikipedia.org/wiki?curid=2903123" title="Wysszaja liga kirgiska w piłce nożnej (2012)">
Wysszaja liga kirgiska w piłce nożnej (2012)

Wysszaja liga (2012) – 21. edycja najwyższej piłkarskiej klasy rozgrywkowej w Kirgistanie. W rozgrywkach wzięło udział 8 drużyn, grając systemem kołowym w 4 rundach. Tytuł obroniła drużyna Dordoj Biszkek. Wicemistrzem został zespół Ałga Biszkek, a trzecie miejsce zdobyła drużyna Ałaj Osz. Tytuł króla strzelców zdobył Kajumdżan Szaripow, który w barwach klubu Dordoj Biszkek strzelił 17 goli.

</doc>
<doc id="2903124" url="https://pl.wikipedia.org/wiki?curid=2903124" title="Cerkiew św. Michała Archanioła w Zagórzu (prawosławna)">
Cerkiew św. Michała Archanioła w Zagórzu (prawosławna)

Cerkiew pod wezwaniem św. Michała Archanioła – prawosławna cerkiew parafialna w Zagórzu. Należy do dekanatu Sanok diecezji przemysko-gorlickiej Polskiego Autokefalicznego Kościoła Prawosławnego.
Położenie.
Cerkiew znajduje się w dzielnicy Stary Zagórz, przy ulicy Józefa Piłsudskiego 51.
Historia.
Świątynia murowana została zbudowana w 1836. W latach 1836–1947 greckokatolicka, następnie przejęta przez Skarb Państwa i przekazana prawosławnym. Opiekunem świątyni był Franciszek Truskolaski, a od 1928 do 1939 Adam Gubrynowicz.
Cerkiew była gruntownie remontowana w XX w. (1925, 1961). Wpisana do rejestru zabytków 30 września 1959 pod nr A-198. Cerkiew została włączona do uaktualnionego w 1972 spisu rejestru zabytków Sanoka w jego nowych granicach administracyjnych (istniejących do 1977).
Od 2016 świątynia parafialna.
Architektura.
Budowla orientowana, salowa. Od frontu, nad kruchtą, okazała wieża (dolna kondygnacja murowana, otynkowana na biało, górna – węższa, drewniana), zwieńczona blaszanym baniastym hełmem z latarnią i kopułą. Nawa murowana, nieotynkowana, z półkolistymi oknami, zakończona apsydą. Nad nawą dach blaszany, jednokalenicowy, z wieżyczką zwieńczoną niewielką kopułką. Od strony północnej dobudowana zakrystia z trójspadowym dachem. Wewnątrz zabytkowy ikonostas.

</doc>
<doc id="2903129" url="https://pl.wikipedia.org/wiki?curid=2903129" title="Larry Creus">
Larry Creus

Sebastián Pablo Creus (ur. 21 listopada 1981) – argentyński siatkarz, reprezentant kraju, grający na pozycji środkowego. Od 2012 roku występuje w rosyjskim Lokomotiw Nowosybirsk. Posiada włoskie obywatelstwo.

</doc>
<doc id="2903130" url="https://pl.wikipedia.org/wiki?curid=2903130" title="Eligiusz Czosnowski">
Eligiusz Czosnowski

Eligiusz Czosnowski (ur. 25 grudnia 1927 w Swarzędzu , zm. 17 września 2011) – polski botanik, profesor Wydziału Biologii, nauczyciel akademicki Uniwersytetu im. Adama Mickiewicza w Poznaniu.
Życiorys.
W październiku 1956 roku został asystentem w Zakładzie Botaniki Ogólnej Uniwersytetu Poznańskiego. Wraz z bratem docentem Jerzym Czosnowskim, pionierem poznańskiej szkoły kultur in vitro, zajmował się anatomią oraz morfogenezą roślin. Stopień doktora nauk biologicznych uzyskał 11 czerwca 1964 na podstawie pracy „Rozwój woreczka zalążkowego i wczesna embriogeneza u Prunus cerasifera Ehrh.” W październiku 1975 uzyskał stopień doktora habilitowanego. Był przewodniczącym Rady Nadzorczej Fundacji Skansenu Pszczelarskiego i wieloletnim członkiem Polskiego Towarzystwa Botanicznego. Został odznaczony Krzyżem Kawalerskim Orderu Odrodzenia Polski i Złotym Krzyżem Zasługi.
Zmarł w 2011 roku, a jego grób jest w Swarzędzu na cmentarzu przy ul. Poznańskiej.

</doc>
<doc id="2903131" url="https://pl.wikipedia.org/wiki?curid=2903131" title="Brunhilde Hendrix">
Brunhilde Hendrix

Brunhilde Hendrix (ur. 2 sierpnia 1938 w Langenzenn, zm. 28 listopada 1995 w Ansbachu) – niemiecka lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Rzymie (1960), srebrna medalistka olimpijska w biegu sztafetowym 4 × 100 metrów. W czasie swojej kariery reprezentowała Niemcy Zachodnie.
Córka sprinterki Marie Dollinger (trzykrotnej olimpijki, z lat 1928, 1932 i 1936) oraz sprintera Friedricha Hendrixa (srebrnego medalisty olimpijskiego z Los Angeles (1932) w sztafecie 4 x 100 metrów).

</doc>
<doc id="2903132" url="https://pl.wikipedia.org/wiki?curid=2903132" title="Diecezja Carora">
Diecezja Carora

Diecezja Carora (łac. "Dioecesis Carorensis") – diecezja Kościoła rzymskokatolickiego w Wenezueli. Należy do archidiecezji Barquisimeto. Została erygowana 25 lipca 1992 roku przez papieża Jana Pawła II mocą konstytucji aposotolskiej "A Certiori christifidelium".

</doc>
<doc id="2903133" url="https://pl.wikipedia.org/wiki?curid=2903133" title="Kościół Świętego Jacka i Świętej Doroty w Piotrkowie Trybunalskim">
Kościół Świętego Jacka i Świętej Doroty w Piotrkowie Trybunalskim

Kościół Świętego Jacka i Świętej Doroty w Piotrkowie Trybunalskim – rzymskokatolicki kościół parafialny w Piotrkowie Trybunalskim, w województwie łódzkim. Należy do dekanatu piotrkowskiego archidiecezji łódzkiej.
Architektura.
Jest to budowla należąca dawniej do dominikanów. Budowla gotycka z XV wieku, pierwotnie jednonawowa, częściowo przebudowana w XVII i XIX stuleciu, od 1824 trzynawowa. Nawa główna z wydłużonym prezbiterium, zamknięta wielobocznie,łączy się arkadami z niskimi nawami bocznymi. Całość opięta dobrze zachowanymi skarpami. W czasie przebudowy w XVII stuleciu zmieniono wielkości kształt okien. Sklepienie nawy głównej i prezbiterium - kolebkowe z lunetami, ozdobione stiukami z XVII wieku.
Wyposażenie.
Wyposażenie pochodzi z 2 połowy XVIII stulecia. W podziemiach świątyni - mauzoleum rodziny Bykowskich oraz grobowce ze zwłokami benefektorów i zakonników. Ciekawa pod względem wystroju jest kaplica Matki Boskiej Różańcowej pochodząca z XVII stulecia, stojąca na miejscu południowej części klasztoru. Na szczególną uwagę zasługuje dekoracja sklepienia wykonana w białym stiuku, niegeometryczna, tradycyjna dla tego okresu, przypominająca odlewy z Metalu - plakietki, na których przedstawiono scenki z życia Matki Bożej i świętych. W ołtarzu głównym kaplicy znajduje się obraz Matki Bożej z dzieciątkiem malowany na miedzianej blasze (XVI stulecie).

</doc>
<doc id="2903138" url="https://pl.wikipedia.org/wiki?curid=2903138" title="Diecezja Guanare">
Diecezja Guanare

Diecezja Guanare (łac. "Dioecesis Guanarensis") – diecezja Kościoła rzymskokatolickiego w Wenezueli. Należy do archidiecezji Barquisimeto. Została erygowana 7 czerwca 1954 roku przez papieża Piusa XII mocą konstytucji aposotolskiej "Ex quo tempore".

</doc>
<doc id="2903140" url="https://pl.wikipedia.org/wiki?curid=2903140" title="Diecezja San Felipe (Wenezuela)">
Diecezja San Felipe (Wenezuela)

Diecezja San Felipe (łac. "Dioecesis Sancti Philippi in Venetiola") – diecezja Kościoła rzymskokatolickiego w Wenezueli. Należy do archidiecezji Barquisimeto. Została erygowana 7 października 1966 roku przez papieża Pawła VI bullą "Ex quo tempore".

</doc>
<doc id="2903142" url="https://pl.wikipedia.org/wiki?curid=2903142" title="Bazylika św. Jakuba Apostoła w Piotrkowie Trybunalskim">
Bazylika św. Jakuba Apostoła w Piotrkowie Trybunalskim

Bazylika św. Jakuba Apostoła w Piotrkowie Trybunalskim – rzymskokatolicki kościół parafialny w Piotrkowie Trybunalskim, w województwie łódzkim. Należy do dekanatu piotrkowskiego archidiecezji łódzkiej. 28 września 2019 świątynia została podniesiona do tytułu bazyliki mniejszej.
Historia i wyposażenie.
Jest to najstarszy kościół Piotrkowa. Budowla gotycka z barokowymi kaplicami, zbudowana pierwotnie w XII wieku z fundacji Piotra Włostowica. Obecny wygląd z XIV/XV wieku, polichromia z 1923 roku (Juliusza Makarewicza) oraz fragmentarycznie z lat 60. XX w. (wizerunek św. Jana XXIII na ścianie południowej). Przy północnej ścianie prezbiterium – cokół pierwotnego kościoła. W zachodniej części gotycka siedmiokondygnacyjna wieża (55 metrów wysokości) zakończona,podobnie jak kaplice, barokowym hełmem z latarnią. Ołtarz główny – klasycystyczny z początku XIX wieku, z obrazem Zaśnięcia Matki Bożej (1510 rok), boczne z ornamentami rokokowymi z połowy XVIII wieku, ambona barokowa z XVIII wieku, marmurowa, chrzcielnica z XVII wieku. Godne uwagi są też obraz Chrztu Chrystusa (1610 rok), epitafia marmurowe z XVII i XVIII wieku.

</doc>
<doc id="2903143" url="https://pl.wikipedia.org/wiki?curid=2903143" title="FIS Ladies Winter Tournee 2011">
FIS Ladies Winter Tournee 2011

FIS Ladies Winter Tournee 2011 (niem. "12. FIS-Ladies-Winter-Tournee 2011") – dwunasta edycja FIS Ladies Winter Tournee, przeprowadzona w sezonie 2010/2011 na skoczniach w Niemczech. 
Początek turnieju nastąpił 8 stycznia 2011, podczas zawodów indywidualnych na skoczni w Schonach. Trzy dni później rozegrano dwa konkursy indywidualne na skoczni w Hinterzarten. Turniej zakończył się dwoma konkursami 15 i 16 stycznia na obiekcie w Braunlage.
Pierwsze dwa konkursy indywidualne wygrała Daniela Iraschko. W trzech kolejnych zmaganiach zwyciężała Coline Mattel. Zwyciężczynią dwunastej edycji turnieju została po raz pierwszy Coline Mattel, która zdobyła najwięcej punktów w klasyfikacji łącznej FIS Ladies Winter Tournee. Na drugim stopniu podium w generalnej klasyfikacji turnieju stanęła Daniela Iraschko, a na trzecim – Jessica Jerome.
W cyklu wystartowały łącznie 62 zawodniczki z czternastu narodowych reprezentacji.
Przed FIS Ladies Winter Tournee.
Organizacja.
Organizatorem pierwszego konkursu, które odbyły się w Schonach, odpowiedzialny był miejscowy klub SC Schönwald. Kolejne dwa konkursy, które przeprowadzono w Hinterzarten, odbył się dzięki klubowi narciarskiemu - SC Hinterzarten. Organizatorem przedostatniego i ostatniego z konkursów, które odbyły się w Braunlage, był lokalny klub narciarski WSV Braunlage.
Tło zawodów.
Do 1998 roku Międzynarodowa Federacja Narciarska nie organizowała żadnych konkursów kobiecych. Zdarzało się jednak, że skoczkinie startowały w roli przedskoczków w zawodach mężczyzn lub występowały jako zawodniczki, ale nie były klasyfikowane. W styczniu 1998 w Sankt Moritz odbyły się nieoficjalne mistrzostwa świata juniorek, które są uznawane za pierwsze międzynarodowe zawody kobiece. W marcu tego samego roku odbyły się natomiast pierwsze seniorskie zawody kobiet pod egidą Międzynarodowej Federacji Narciarskiej – dwa konkursy Pucharu Kontynentalnego w Schönwaldzie. W kolejnym sezonie po raz pierwszy zorganizowano FIS Ladies Grand Tournee, będący pierwszym międzynarodowym cyklem zawodów kobiet, rozgrywanym przez Międzynarodową Federację Narciarską. W sezonie 2004/2005 cykl został wcielony jako część Pucharu Kontynentalnego.
Spośród zawodniczek startujących w FIS Ladies Winter Tournee w 2011, czterdzieści sześć brało udział w poprzedniej – jedenastej edycji turnieju. Wśród zawodniczek sklasyfikowanych w pierwszej trzydziestce poprzedniej edycji, na stracie zabrakło dziewiątej Magdaleny Schnurr, dwudziestej Caroline Espiau, dwudziestej drugiej Lisy Demetz i dwudziestej piątej Salome Fuchs. Zwyciężczynią FIS Ladies Winter Tournee 2010 była Daniela Iraschko przed Anette Sagen i Ulrike Gräßler.
Przed turniejem zostało rozegranych sześć konkursów Pucharu Kontynentalnego, cztery z nich wygrała Daniela Iraschko, a po jednym Jessica Jerome i Coline Mattel. Liderką klasyfikacji była Daniela Iraschko z przewagą 184 punktów nad Jessicą Jerome i 244 nad Lindsey Van. W poprzednich edycjach turnieju pięciokrotnie zwyciężała Daniela Iraschko (2000, 2001, 2002, 2005, 2010), a czterokrotnie Anette Sagen (2003, 2004, 2006, 2008), raz wygrała Austriaczka Sandra Kaiser (1999), Amerykanka Lindsey Van (2007) i cztery razy stawała na podium klasyfikacji generalnej cyklu (w 2003, 2004, 2005, 2006).
Klasyfikacja Pucharu Kontynentalnego przed rozpoczęciem turnieju.
Poniżej znajduje się klasyfikacja Pucharu Kontynentalnego w skokach narciarskich przed rozpoczęciem FIS Ladies Winter Tournee 2011, czyli po przeprowadzeniu sześciu konkursów indywidualnych.
Zasady.
Zasady obowiązujące w FIS Ladies Grand Tournee są takie same, jak podczas zawodów Pucharu Świata, czy Pucharu Kontynentalnego.
Do klasyfikacji generalnej FIS Ladies Winter Tournee zaliczane były noty punktowe zdobyte przez zawodniczki podczas konkursów.
Skoki oceniane były w taki sam sposób, jak podczas zawodów Pucharu Świata, czy Pucharu Kontynentalnego. Za osiągnięcie odległości równej punktowi konstrukcyjnemu zawodniczka otrzymywała 60 punktów. Za każdy dodatkowy metr uzyskiwała dodatkowo 2 punkty, i analogicznie za każdy metr poniżej punktu K minus 2 punkty. Ponadto, styl skoku i lądowania podlegał ocenie przez pięciu sędziów wybranych przez FIS, którzy mogli przyznać maksymalnie po 20 punktów. Dwie skrajne noty (najwyższa i najniższa) nie wliczane były do noty końcowej.
Skocznie.
Konkursy FIS Ladies Winter Tournee 2011 przeprowadzone zostały na trzech skoczniach narciarskich – Langenwaldschanze w Schonach, Adlerschanze w Hinterzarten, oraz Wurmbergschanze w Braunlage. Wszystkie obiekty były skoczniami normalnymi.
Jury.
Głównymi dyrektorami konkursów w ramach FIS Ladies Winter Tournee byli kolejno: w pierwszych trzech konkursach Michael Lais, a w ostatnich dwóch Hannes Westphal. Sędzią technicznym podczas pierwszego konkursu w Schonach, oraz dwóch w Hinterzarten był Ivo Greger, a jego asystentem – Christian Remy. W przedostatnim i ostatnim konkursie na skoczni Wurmbergschanze w Braunlage, sędzią technicznym był Ryszard Guńka, a asystował mu Michal Bartoš
W poniższej tabeli znajduje się zestawienie wszystkich sędziów, którzy oceniali styl skoków podczas konkursów FIS Ladies Winter Tournee 2011 wraz z zajmowanymi przez nich miejscami na wieży sędziowskiej.
Podium klasyfikacji łącznej.
Schonach.
Pierwszy konkurs (indywidualny).
Pierwszy z konkursów indywidualnych, przeprowadzony w ramach FIS Ladies Winter Tournee, odbył się na obiekcie normalnym w Schonach. W pierwszej serii konkursowej czterem zawodniczkom udało się osiągnąć odległość powyżej, bądź równą punktowi konstrukcyjnemu, umieszczonemu na 95 metrze. Pierwszą która tego dokonała, była skacząca z numerem 54 Melanie Faißt, która skoczyła 97,5 metra. Jak się później okazało był to jeden z najdłuższych skoków całego konkursu. Skacząca tuż po Niemce Coline Mattel, uzyskała metr gorszą odległość, jednak dzięki dodatnim punktom za wiatr wyprzedziła Faißt o 4,4 punktu. Jako następne na belce startowej usiadły Lindsey Van (95,0 m) i Jessica Jerome (92,5 m), jednak nie udało im się wyprzedzić Francuzki. Jako ostatnia skakała aktualna liderka klasyfikacji generalnej Pucharu Kontynentalnego - Daniela Iraschko, uzyskała 96,0 metrów i uplasowała się o 1,3 punktu za Coline Mattel. Trzecia była Lindsey Van.
W serii finałowej, pięciu zawodniczkom udało się uzyskać odległość powyżej 95 metrów. Pierwszą która tego dokonała była szósta po pierwszej serii Jessica Jerome (97,5 m), co pozwoliło jej na awans o dwie pozycje w klasyfikacji generalnej konkursu. Odległościowo gorszy o metr rezultat uzyskała, plasująca się na piątym miejscu Eva Logar, i spadła o jedną pozycję w stosunku do pierwszej serii. Skacząca jako czwarta od końca Niemka Faißt (94,5 m), uzyskała trzy metry gorszy rezultat, niż plasująca się obecnie na pierwszym miejscu Jessica Jerome, jednak przewaga z pierwszej serii wystarczyła aby wyprzedzić Amerykankę. Trzecia po pierwszej serii Lindsey Van (90,5 m) popsuła nieco swój skok i spadła o dwie pozycje w klasyfikacji. Jako następna na belce startowej usiadła Daniela Iraschko, i po skoku na odległość 96,5 m objęła prowadzenie w konkursie. Prowadząca po pierwszej serii Coline Mattel, uzyskała o metr gorszy skok niż Austriaczka. Konkurs wygrała zatem Iraschko z przewagą 3,8 punktu nad Mattel, i 7,7 nad Faißt.
Z konkursu została zdyskwalifikowana Kanadyjka Taylor Henrich i Czeszka Lucie Míková.
Ze startu zrezygnowały: Rumunka Daniela Haralambie, Włoszka Nadine Kostner, Chinka Chang Xinyue, Włoszka Veronica Gianmoena, Rumunka Denisa Torok, Chinka Zhang Qiuyue i Włoszka Lisa Demetz.
W przeddzień zawodów zmarła Simona Senoner. Siedemnastoletnia Włoszka wieczorem źle się poczuła w hotelu w Schonach, i została przewieziona nieprzytomna do szpitala we Fryburgu Bryzgowijskim, jednak nie udało się jej uratować.
Po raz pierwszy w historii w konkursie organizowanym przez Międzynarodową Federację Narciarską, wystąpiły reprezentantki Chin.
Zawodniczki w pierwszej serii skakały z dwudziestej siódmej belki startowej, a w drugiej z dwudziestej ósmej. Podczas zawodów było pochmurnie, temperatura powietrza wynosiła –7,3 °C, a temperatura śniegu –2,5 °C.
Drugi konkurs (indywidualny).
Konkurs indywidualny który miał się odbyć pierwotnie 9 stycznia 2011 roku, na skoczni Langenwaldschanze w Schonach został odwołany. Organizatorzy zdecydowali się aby przenieść niedzielny konkurs na środę, zawody miały odbyć się na skoczni Adlerschanze w Hinterzarten.
Hinterzarten.
Pierwszy konkurs (indywidualny).
Drugimi zawodami rozegranymi w ramach FIS Ladies Winter Tournee był konkurs indywidualny w Hinterzarten, ponieważ planowany na 9 stycznia konkurs w Schonach został przełożony na środę. W pierwszej serii trzem zawodniczkom udało się uzyskać odległość powyżej punktu konstrukcyjnego, umieszczonego na 95 metrze. Najdalej w pierwszej serii skoczyła Daniela Iraschko (103,0 m), dzięki najdalszemu skokowi udało się jej prowadzić po pierwszej serii. Pięć I pół metra gorzej od Austriaczki skoczyła Francuzka Coline Mattel (97,5 m), która została sklasyfikowana na drugim miejscu ze stratą 11,5 punktu do Iraschko. Notę łączną powyżej 110 punktów uzyskała jeszcze tylko Eva Logar (113,5 punktu), za 96 metrową odległość. Notę łączną powyżej 100 punktów uzyskało jeszcze pięć zawodniczek: Lindsey Van(109,5 punktu), Jessica Jerome (107,5 punktu), Jacqueline Seifriedsberger (106,0 punktów), Melanie Faißt (105,5 punktu) i Maja Vtič (104,0 punkty). Po pierwszej serii na prowadzeniu była Iraschko, z przewagą 11,5 punktu nad Mattel i 17,0 nad Logar.
W serii finałowej, ośmiu zawodniczkom udało się uzyskać odległość powyżej 95 metrów. Pierwszą która tego dokonała była skacząca jako dziewiąta Juliane Seyfarth (96,0 m). Dzięki temu skokowi awansowała o jedenaście pozycji w stosunku do pierwszej serii, w klasyfikacji końcowej konkursu na skoczni Große Ruhestein. Odległościowo nieco lepszy rezultat uzyskała, plasująca się na dziewiątym miejscu Anja Tepeš (97,0 m). Skacząca tuż po niej Maja Vtič, uzyskała o pół metra lepszą odległość, przy podobnych notach za styl i uplasowała się o dwa punkty przed swoją rodaczką. Pierwszą zawodniczką która uzyskała stu metrową odległość była Jessice Jerome (100,0 m). Odległość Amerykanki, o metr poprawiła Francuzka Coline Mattel, i to właśnie ona objęła prowadzenie o 11,5 punktu, przed Evą Logar. Prowadząca po pierwszej serii Austriaczka Iraschko podobnie jak w pierwszej serii oddała najdalszy skok (106,5 m), zarówno drugiej serii jak i całego konkursu, i to właśnie ona wygrała konkurs z przewagą 23,0 punktów nad Mattel. Trzecia była Eva Logar (34,5 punktu straty do Iraschko).
Zawodniczki w pierwszej serii skakały z trzydziestej czwartej belki startowej, a w drugiej z trzydziestej piątej. Podczas zawodów było pochmurnie, temperatura powietrza wynosiła 2,0 °C, a temperatura śniegu 0,0 °C.
Drugi konkurs (indywidualny).
Trzeci konkurs FIS Ladies Winter Tournee 2011 przeprowadzono 12 lutego na skoczni Adlerschanze w Hinterzarten. Pierwszą zawodniczką która uzyskała rezultat 90 metrowy była Jenna Mohr (93,0 m). Niemka pozostawała na pierwszej pozycji przez osiemnaście skoków, aż do skoku Słowenki z numerem czterdziestym trzecim, Špeli Rogelj, która skoczyła 92,5 metra, dzięki czemu została nową liderką konkursu ex aequo z Niemką. Skacząca po Słowence, jej rodaczka Maja Vtič, uzyskała o półtora metra lepszy rezultat, niż jej koleżanka z drużyny i wyszła na półtora punktowe prowadzenie. Dwie kolejne zawodniczki, nie zdołały uzyskać na tyle dobrego skoku aby objęć prowadzenie, dopiero skacząca z numerem 47. Jacqueline Seifriedsberger wylądowała na odległości 93,5 metra, dzięki lepszym notom za styl wyszła na prowadzenie ex aequo ze Słowenką. Austriaczka utrzymywała się na prowadzeniu tylko przez jeden skok. Startująca z 49. numerem Amerykanka Lindsey Van uzyskała 97,0 metrów, przy siedemnasto i pół punktowych notach za styl, co pozwoliło jej objąć prowadzenie z przewagą siedmiu i pół punktu nad Austriaczką. Amerykanka utrzymywała się na prowadzeniu tylko przez jeden skok. Startująca z 50. numerem Francuzka Coline Mattel (102,5 m) lądowała 5,5 metra dalej niż Van, i to właśnie ona wyszła na trzynasto i pół punktowe prowadzenie. Jako następna skakała Amerykanka Jessica Jerome, uzyskała 95 metrową odległość, i uplasowała się na trzeciej pozycji. Ostatnia zawodniczka - Daniela Iraschko (98,5 m) uzyskała nieco gorszy rezultat niż prowadząca Francuzka, jednak noty za styl i za odległość pozwoliły jej na objęcie drugiego miejsca. Po pierwszej serii pierwsze miejsce zajmowała Coline Mattel (130,0 punktów) przed Danielą Iraschko (8,5 punktu straty), i Lindsey Van (13,5 punktu straty).
Druga seria nie została rozegrana z powodu zbyt silnego wiatru, w związku z czym wyniki po pierwszej serii, zostały uznane za wyniki ostateczne.
Zawodniczki w pierwszej serii skakały z trzydziestej szóstej belki startowej. Podczas zawodów było pochmurnie, temperatura powietrza wynosiła 3,5 °C, a temperatura śniegu 0,0 °C .
Braunlage.
Pierwszy konkurs (indywidualny).
Trzy dni po drugim konkursie indywidualnym w Hinterzarten, przeprowadzony został czwarty indywidualny konkurs FLWT, na skoczni Wurmbergschanze (K-90). W pierwszej serii ośmiu zawodniczkom udało się uzyskać odległość powyżej, bądź równą 80 metrów. Pierwszą która tego dokonała była skacząca z numerem 16 Szwajcarka Sabrina Windmüller (81,0 m). Najdalej skoczyła Coline Mattel (97,5 m), przy notach punktowych po 17 punktów. Drugą odległość serii uzyskała Daniela Iraschko (90,0 m), przy lepszych notach za styl niż Francuzka, dzięki czemu strata punktowa wynosiła 11,5 punktu. Dwa i pół metra gorszy rezultat uzyskała Austriaczka Jacqueline Seifriedsberger, lecz strata do Francuzki wynosiła już 18,5 punktu. Notę łączną powyżej 100 punktów uzyskały jeszcze dwie zawodniczki: Juliane Seyfarth (104,0 punkty) i Eva Logar (101,5 punktu). Na prowadzeniu po pierwszej serii była Mattel o 11,5 punktu przed Iraschko i 18,5 przed Seifriedsberger.
W serii finałowej wystartowało trzydzieści zawodniczek, spośród których jedna osiągnęła odległość powyżej punktu konstrukcyjnego umieszczonego na 90 metrze. Najdalej w drugiej serii lądowała prowadząca po pierwszej serii Coline Mattel, która skoczyła na 96,5 metra. Sklasyfikowane za nią Daniela Iraschko, Jacqueline Seifriedsberger i Juliane Seyfarth uzyskały odpowiednio 86,5, 82,0 i 82,5 metry. Żadnej z nich nie udało się wyprzedzić Francuzki. Drugą notę finałowej serii uzyskała Amerykanka Lindsey Van (86,5 m), co pozwoliło jej na awans o dwie pozycje w stosunku do pierwszej serii. Zwyciężczynią konkursu została zatem Mattel, z przewagą 36,5 punktu nad Iraschko, i 50,5 nad Seifriedsberger.
Ze startu zrezygnowały Chinki Chang Xinyue i Zhang Qiuyue oraz Niemka Anna Rupprecht.
Zawodniczki w pierwszej i drugiej serii skakały z szóstej belki startowej. Podczas zawodów było pochmurnie, temperatura powietrza wynosiła 2,1 °C, a temperatura śniegu 0,0 °C. 
Drugi konkurs (indywidualny).
Nazajutrz pierwszego konkursu indywidualnego w Braunlage, przeprowadzony został piąty indywidualny konkurs FLWT, na skoczni Wurmbergschanze (K-90). W pierwszej serii żadnej zawodniczce nie udało się, uzyskać odległość powyżej punktu konstrukcyjnego, umieszczonego na 90 metrze. Najbliżej osiągnięcia tego celu była Daniela Iraschko która skoczyła 87,5 metra, przy notach punktowych po 18,0 punktów. Drugą odległość serii uzyskała Melanie Faißt (87,0 m), przy słabszych notach za styl niż Iraschko. Pół metra gorszy rezultat uzyskała Francuzka Coline Mattel, lecz dzięki stylowo lepszemu skokowi uzyskała lepszą notę niż Niemka o dwa punkty. Na prowadzeniu po pierwszej serii była Iraschko, o 1,5 punktu przed Mattel, i o 3,5 przed Faißt.
W serii finałowej, dwunastu zawodniczkom udało się uzyskać odległość powyżej 80 metrów. Pierwszą która tego dokonała była skacząca jako dziesiąta Anja Tepeš (82,5 m). Dzięki temu skokowi awansowała z dwudziestej pierwszej pozycji, na czternastą w klasyfikacji końcowej konkursu na skoczni Wurmbergschanze. Odległościowo nieco lepszy rezultat uzyskała, plasująca się na dziewiątym miejscu Jessica Jerome (84,0 m). Skacząca tuż po niej Lindsey Van, uzyskała 86,0 metrów, i awansowała w klasyfikacji na szóste miejsce. Dopiero druga po pierwszej serii Daniela Iraschko, uzyskała lepszą odległość niż Amerykanka. Skok na 93,5 metra pozwolił jej na powiększenie przewagi nad kolejnymi zawodniczkami. Metr lepszą odległość uzyskała prowadząca po pierwszej serii Coline Mattel, przy dużo lepszych notach za styl (5,0 punktów więcej niż Austriaczka). Dzięki dobrym notom udało się jej nadrobić 1,5 punktu straty z pierwszej serii, i to właśnie Francuzka wygrała konkurs o 5,5 punktu przed Iraschko. Trzecia była Niemka Faißt (24,5 punktu straty do zwyciężczyni).
Z konkursu została zdyskwalifikowana Rosjanka Aleksandra Kustowa.
Ze startu zrezygnowała Chinka Zhang Qiuyue.
Zawodniczki w pierwszej serii skakały z szóstej belki startowej, a w drugiej z siódmej. Podczas zawodów występowało częściowe zachmurzenie, temperatura powietrza wynosiła 1,5 °C, a temperatura śniegu –0,5 °C.
Klasyfikacja generalna turnieju.
Poniżej znajduje się końcowa klasyfikacja FIS Ladies Winter Tournee 2011 po przeprowadzeniu pięciu konkursów. Łącznie, w tej edycji FIS Ladies Winter Tournee sklasyfikowanych zostały 62 zawodniczki z czternastu państw.
Składy reprezentacji.
Poniższa tabela zawiera składy wszystkich dziewięciu reprezentacji, które uczestniczyły w FIS Ladies Winter Tournee 2011. W nawiasie obok nazwy kraju podana została liczba zawodniczek z poszczególnych państw. W tabeli przedstawiono wyniki zajmowane przez zawodniczki we wszystkich konkursach oraz miejsca w poprzedniej edycji turnieju.
Klasyfikacja Pucharu Kontynentalnego po zakończeniu turnieju.
Po rozegraniu konkursów FIS Ladies Winter Tournee na prowadzeniu w Pucharze Kontynentalnym umocniła się Daniela Iraschko, która o 260 punktów wyprzedzała Coline Mattel i o 402 punkty – Jessicę Jerome. Poniżej znajduje się klasyfikacja generalna Pucharu Kontynentalnego po przeprowadzeniu jedenastu konkursów indywidualnych.

</doc>
<doc id="2903144" url="https://pl.wikipedia.org/wiki?curid=2903144" title="Metropolia Barquisimeto">
Metropolia Barquisimeto

Metropolia Barquisimeto − metropolia rzymskokatolicka w Wenezueli utworzona 30 kwietnia 1966 roku.

</doc>
<doc id="2903150" url="https://pl.wikipedia.org/wiki?curid=2903150" title="Diecezja El Vigia-San Carlos del Zulia">
Diecezja El Vigia-San Carlos del Zulia

Diecezja El Vigia-San Carlos del Zulia (łac. "Dioecesis Vigilantis-Sancti Caroli Zuliensis") – diecezja Kościoła rzymskokatolickiego w Wenezueli. Należy do archidiecezji Maracaibo. 

</doc>
<doc id="2903152" url="https://pl.wikipedia.org/wiki?curid=2903152" title="Archidiecezja Calabozo">
Archidiecezja Calabozo

Archidiecezja Calabozo (łac. "Archidioecesis Calabocensis") – archidiecezja Kościoła rzymskokatolickiego w Wenezueli. Należy do metropolii Calabozo. Została erygowana 7 marca 1863 roku jako diecezja Calabozo, zaś 17 czerwca 1995 roku została podniesiona do rangi archidiecezji.

</doc>
<doc id="2903154" url="https://pl.wikipedia.org/wiki?curid=2903154" title="Przełęcz Mamison">
Przełęcz Mamison



</doc>
<doc id="2903155" url="https://pl.wikipedia.org/wiki?curid=2903155" title="Diecezja San Fernando de Apure">
Diecezja San Fernando de Apure

Diecezja San Fernando de Apure (łac. "Dioecesis Sancti Ferdinandi Apurensis") – diecezja Kościoła rzymskokatolickiego w Wenezueli. Należy do metropolii Calabozo. Została erygowana 12 listopada 1974 roku na miejsce istniejącej od 1954 roku prałatury terytorialnej.

</doc>
<doc id="2903156" url="https://pl.wikipedia.org/wiki?curid=2903156" title="Kościół św. Franciszka Ksawerego w Piotrkowie Trybunalskim">
Kościół św. Franciszka Ksawerego w Piotrkowie Trybunalskim

Kościół św. Franciszka Ksawerego w Piotrkowie Trybunalskim – rzymskokatolicki kościół rektoralny znajdujący się na terenie parafii św. Jakuba Apostoła w Piotrkowie Trybunalskim, sanktuarium Matki Bożej Trybunalskiej.
Historia.
Jezuici przybyli do Piotrkowa 1677 i początkowo dysponowali jedynie drewnianą kaplicą. Kamień węgielny pod budowę kościoła poświęcono w 1695, jednak z powodu trudności prace budowlane rozpoczęto w 1701. Kościół ukończono i konsekrowano w 1727. W 1731 kościół został zniszczony przez pożar, zaś w 1734 miała miejsce jego ponowna konsekracja. W 1773 miała miejsca kasacja zakonu, w wyniku której jezuici opuścili świątynię. W 1788 świątynię objęli pijarzy, którzy przenieśli z własnego zespołu klasztornego przy ul. Rwańskiej, zniszczonego w czasie pożaru w 1786. W 1864 skasowany został zakon pijarów, a tym samym usunięci zostali ze świątyni. Po odzyskaniu niepodległości przez Polskę kościołem w latach 1918–1927 ponownie zarządzali jezuici. Następnie do 1945 świątynię objęli księża diecezjalni. Ostatecznie jezuici powrócili do kościoła w 1945.
Architektura.
Kościół św. Franciszka Ksawerego jest najcenniejszym pod względem artystycznym zabytkiem architektonicznym Piotrkowa.
Świątynia harmonijnie łączy cechy baroku i rokoka, architekturę z barokową i rokokową rzeźbą, malarstwem i wyposażeniem wnętrza. Autorem projektu budowli był architekt J. I. Delamars. Kościół jest budowlą zasadniczo jednonawową, zakończoną półkolistym prezbiterium, ale posiada trzy pary kaplic otwartych arkadami do nawy głównej. Sklepienie nawy głównej - kolebkowe z lunetami,zaś kaplic - krzyżowe. Bryła kościoła zamyka kompozycyjnie ulicę Konarskiego, biegnącą od Rynku Trybunalskiego.
Wnętrze kościoła jest bogato zdobione, szczególnie zasługuje na uwagę barokowa polichromia Andrzeja Ahorna i Jana Raynera oraz bogato złocone ołtarze. Wyposażenie wnętrza zostało wykonane przez snycerzy i rzeźbiarzy jezuickich: Ignacego Bartscha ze Śląska, Ferdynanda Kiltza, Wolfganga Wimmera, Mateusza Makowskiego. W 1796 przeniesiono do kościoła barokową ambonę z dawnego kościoła pijarów, przeznaczonego na kościół ewangelicki.
W kościele w ołtarzu głównym znajduje się od 1829 obraz Matki Bożej Trybunalskiej, patronki polskich parlamentarzystów. Ołtarze boczne noszą wezwana: św. Iwona, św. Ignacego Loyoli, św. Stanisława Kostki, Matki Boskiej Łaskawej, Serca Jezusowego, św. Barbary.

</doc>
<doc id="2903157" url="https://pl.wikipedia.org/wiki?curid=2903157" title="Krystyna Cybińska">
Krystyna Cybińska

Krystyna Cybińska (ur. 17 marca 1931 w Dakowych Suchych) – polska ceramiczka i pedagog.
Życiorys.
Studiowała w latach 1949–1954 we wrocławskiej Państwowej Wyższej Szkole Sztuk Plastycznych pod kierunkiem Julii Kotarbińskiej. Pracowała na Akademii Sztuk Pięknych we Wrocławiu w latach 1954–2003, od 1993 jako profesor zwyczajny. Wykłada ceramikę.Wielką wagę przywiązując do rzemieślniczej sprawności. Swoje receptury szkliw przekazuje uczniom do dalszego użycia.
Jest autorką pomnika Waldemara Cwenarskiego, malarza, pochowanego na Cmentarzu św. Wawrzyńca przy ul. Bujwida we Wrocławiu.
W 1962 została wyróżniona srebrnym medalem na Międzynarodowej Wystawie Ceramiki w Akademie International Ceramic w Pradze. Jej twórczość doceniło jury w Faenzie w 1977, przyznając jej złoty medal, nagrodę i członkostwo Académie Internationale de la Céramique d’Art.
W 2006 otrzymała Srebrny, a w 2012 Złoty Medal „Zasłużony Kulturze Gloria Artis”.
Członkini Académie Internationale de la Céramique d’Art (AIC) w Genewie.
Prace artystki znajdują się w zbiorach Muzeum Narodowego we Wrocławiu, Muzeum Ariana w Genewie, Muzeum Sztuki Użytkowej w Pradze, Muzeum Ceramiki w Siklos, Muzeum Ceramiki w Wilnie, Muzeum Miejskiego w Koponig. Jej formy trafiły do wielu kolekcjonerów prywatnych.

</doc>
<doc id="2903160" url="https://pl.wikipedia.org/wiki?curid=2903160" title="Diecezja Valle de la Pascua">
Diecezja Valle de la Pascua

Diecezja Valle de la Pascua (łac. "Dioecesis Vallispaschalensis") – diecezja Kościoła rzymskokatolickiego w Wenezueli. Należy do metropolii Calabozo. Została erygowana 25 lipca 1992 roku przez papieża Jana Pawła II konstytucją apostolską "Cum ad aptius".

</doc>
<doc id="2903161" url="https://pl.wikipedia.org/wiki?curid=2903161" title="C/2011 L4 (PANSTARRS)">
C/2011 L4 (PANSTARRS)

C/2011 L4 (PANSTARRS) – kometa nieokresowa, odkryta w czerwcu 2011 r., widoczna gołym okiem w pobliżu peryhelium w marcu 2013. Kometa została odkryta za pomocą teleskopu programu Pan-STARRS, znajdującego się w pobliżu szczytu Haleakalā, na wyspie Maui na Hawajach.
Historia obserwacji.
W chwili odkrycia w czerwcu 2011 roku kometa C/2011 L4 miała widomą wielkość gwiazdową 19. Na początku maja 2012 roku kometa pojaśniała do 13,5m i mogła być dostrzeżona przy użyciu dużego teleskopu amatorskiego. W październiku 2012 roku oszacowano średnicę komy C/2011 L4 na około 120 000 km. Kometę można było zaobserwować gołym okiem od 7 lutego 2013 r., przy wielkości gwiazdowej ok. 6. Kometa PANSTARRS zaczęła być widoczna z obu półkul w pierwszych tygodniach marca, przejście w pobliżu Ziemi nastąpiło 5 marca 2013 r., w odległości 1,10 j.a. od naszej planety. Przejście przez peryhelium nastąpiło w dniu 10 marca 2013.
Kometa porusza się po orbicie o mimośrodzie większym niż 1, a zatem hiperbolicznej. Jej przybycie z obłoku Oorta prawdopodobnie trwało miliony lat. Po przejściu przez peryhelium i opuszczeniu regionu planet Układu Słonecznego, kometa oddali się znacznie i szacuje się, że może powrócić za około 110 000 lat.
Jasność komety.
Pierwotne oszacowania sugerowały, że kometa może osiągnąć obserwowaną wielkość gwiazdową 0m (podobną do Wegi lub alfa Centauri A). Z oszacowań z października 2012 roku wynikało, że kometa może rozjaśnić się do wielkości -4 (prawie jak Wenus). W styczniu 2013 zauważono spowolnienie wzrostu jasności, sugerujące, że kometa osiągnie wielkość co najwyżej +1. Badanie zmian jasności komety wykazało, że już wcześniej nastąpiło spowolnienie wzrostu jasności, gdy obiekt ten był 3,6 j.a. od Słońca, mając jasność 7,1; podobne zjawisko występuje także m.in. dla Komety Halleya. W lutym krzywa blasku wykazywała dalsze spowolnienie wzrostu jasności, co wskazywało, że w peryhelium osiągnie jasność około 2. Kometa jednak po przejściu przez peryhelium znacznie pojaśniała i osiągnęła wielkość gwiazdową około 0.

</doc>
<doc id="2903163" url="https://pl.wikipedia.org/wiki?curid=2903163" title="Metropolia Calabozo">
Metropolia Calabozo

Metropolia Calabozo − metropolia rzymskokatolicka w Wenezueli utworzona 17 czerwca 1995 roku.

</doc>
<doc id="2903169" url="https://pl.wikipedia.org/wiki?curid=2903169" title="Halowe Mistrzostwa Europy w Lekkoatletyce 2013 – bieg na 1500 m kobiet">
Halowe Mistrzostwa Europy w Lekkoatletyce 2013 – bieg na 1500 m kobiet

Bieg na 1500 metrów kobiet – jedna z konkurencji rozegranych podczas halowych lekkoatletycznych mistrzostw Europy w hali Scandinavium w Göteborgu.
Rezultaty.
Eliminacje.
Rozegrano 3 biegi eliminacyjne, do których przystąpiło 20 biegaczek. Awans do finału dawało zajęcie jednego z pierwszych dwóch miejsc w swoim biegu (Q). Skład finału uzupełniły trzy zawodniczki z najlepszymi czasami wśród przegranych (q).

</doc>
<doc id="2903172" url="https://pl.wikipedia.org/wiki?curid=2903172" title="Kościół Nawiedzenia Najświętszej Maryi Panny w Piotrkowie Trybunalskim">
Kościół Nawiedzenia Najświętszej Maryi Panny w Piotrkowie Trybunalskim

Kościół Nawiedzenia Najświętszej Maryi Panny w Piotrkowie Trybunalskim – rzymskokatolicki kościół filialny należący do parafii Nawiedzenia Najświętszej Maryi Panny w Piotrkowie Trybunalskim. Należy do dekanatu piotrkowskiego archidiecezji łódzkiej.
Legendy.
Wedle tradycji w miejscu późniejszego kościoła miał wcześniej funkcjonować pogański ośrodek kultu, tzw. święty gaj. Rzekomo jeszcze w XVIII w. istniał ogromny zmurszały pień dębowy, z którego okoliczni mieszkańcy odrywali kawałki drewna jako lekarstwo dla ludzi i zwierząt.
Inny legendarny przekaz głosi, jakoby już w IX w. dotarł tu misjonarz, niejaki Piotr Morawianin. Na wzgórzu miała istnieć wtedy osada, której mieszkańcy przyjęli nauki chrześcijańskie. Misjonarz ufundował więc dla nich kościół. Jednak na północ od rzeki Strawy w okolicach Starego Miasta znajdowała się inna osada, której mieszkańcy byli wrogo nastawieni. Napadli oni osadę na południu, zniszczyli kościół, a według niektórych przekazów zabili też misjonarza.
Kolejny legendarny przekaz głosi, że w XII w. kościół został odbudowany przez Piotra Włostowica, który w ramach pokuty za zdradę księcia Wołodara miał ufundować 77 świątyń. W kościele tym miała powstać pierwsza parafia w Piotrkowie kierowana przez księdza o imieniu Jakub. Kościół ten został jakoby zniszczony w XIII w. podczas najazdów tatarskich.
Historia.
Świątynia jest jednym z trzech najstarszych kościołów w Piotrkowie. Udokumentowane wzmianki historyczne o kościele pochodzą z XIV wieku.
Murowany kościół został wzniesiony staraniem proboszcza piotrkowskiego księdza Spytka w latach 1372–1373. Ufundował go starosta sieradzki, następnie piotrkowski Jan Kmita z Wiśnicza, prawdopodobnie w celu upamiętnienia Kazimierza Wielkiego. Jak Kmita miał bogato uposażyć kościół w majątki ziemskie, m.in. na Szczekanicy. W 1392 fundację kościoła potwierdziła królowa Jadwiga.
Szczególnych zniszczeń kościół doznał w 1657 podczas potopu szwedzkiego, z których został odbudowany w 1666. Informuje o tym tablica w języku łacińskim wmurowana w zachodniej ścianie budynku.
W 1848 doszło do pęknięcia murów kościoła w wyniku uderzenia pioruna. W 1872 dokonano renowacji świątyni, wymieniając też dach niższy, gontowy. Po raz kolejny mury kościoła zostały uszkodzone w 1892 z powodu drgań wywołanych przewozem ciężkich maszyn do fabryki budowanej na Bugaju. W 1900 kościół gruntownie przebudowano pod kuratelą proboszcza piotrkowskiego ks. Aleksandra Sałacińskiego. Budynek ulegał jednak dalszej degradacji i w latach 30. XX w. wymagał ponownych prac remontowych, które zostały przerwane wybuchem II wojny światowej. W czasie okupacji niemieckiej do 1942 świątynia pełniła funkcję kościoła parafialnego.
W latach 1964–1965 miała miejsce kolejna renowacja budynku. W 2003 przeprowadzono gruntowne prace, w trakcie których wymieniono więźbę dachową, zrekonstruowano wieżyczkę i pokryto ją blachą miedzianą.
Architektura.
Kościół był wielokrotnie niszczony i przebudowywany. Sprawiło to, że współcześnie kościół jest pozbawiony określonego stylu architektonicznego. Obecny wygląd kościoła pochodzi z 1900 roku. Przed tą przebudową miał formę strzelistego kościoła gotyckiego z oknami zwieńczonymi ostrołukowo. Przebudowa nadała mu postać małej, przysadzistej budowli.
Świątynię wzniesiono na niewielkim wzgórzu. Kościół jest orientowany. Od strony zachodniej ma przybudówkę z wejściem. Posiada jedną nawę w kształcie prostokąta o powierzchni około 75m² oraz krużganek o powierzchni 4m². Nawa zakończona jest oktagonalnym prezbiterium o powierzchni 42m². Przylega też do niej zakrystia o powierzchni niecałych 20m². Mury świątyni mają grubość około 1 metra. Obiekt pokryty jest dwuspadowym dachem z wieżyczką.
Obok kościoła znajduje się kolumna z kamienną późnobarokową figurą Niepokalanie Poczętej Najświętszej Maryi Panny oraz dzwonnica.
Teren wokół kościoła pełnił dawniej funkcję cmentarza, na którym prawdopodobnie chowano m.in. skazanych wyrokiem Trybunału Koronnego. Rozciągał się on na południe od kościoła w stronę dzisiejszego ronda im. Marii i Lecha Kaczyńskich. Na murze kościoła i na ogrodzeniu umieszczone są tablice epitafijne z XVII–XIX w., będące pozostałością cmentarza. Zachowały się też pozostałości kilku nagrobków.
Wnętrze.
Wnętrze kościoła kryte jest drewnianym stropem. Nad wejściem głównym położony jest chór wsparty na czterech słupach, na który wchodzi się krętymi schodami. Na chórze umieszczone są organy z 1889. Podczas prac renowacyjnych na początku XXI wieku odkryto i zrekonstruowano oryginalną posadzkę.
Barokowe wyposażenie pochodzi z XVII i XVIII wieku. Do cenniejszych elementów należą:
Podczas prac porządkowych w 1999 w kościele odkryty został inny obraz Matki Bożej z Dzieciątkiem. W trakcie renowacji ustalono, że pierwotny obraz ma rodowód późnogotycki. Usunięto z niego warstwę z XIX-wieczną kopią obrazu Rafaela, a następnie warstwę barokową z 1735. Z kolejnej warstwy z XVII w. pozostawiono twarz Matki Boskiej (z powodu złego stanu zachowania warstwy pierwotnej), zaś w pozostałej części obrazu odsłonięto gotycki oryginał. Obecnie obraz znajduje się w nowym kościele parafialnym Najświętszej Maryi Panny przy ul. Śląskiej.

</doc>
<doc id="2903174" url="https://pl.wikipedia.org/wiki?curid=2903174" title="Bedford Jezzard">
Bedford Jezzard

Bedford Alfred George Jezzard (ur. 19 października 1927 w Clerkenwell - zm. 21 maja 2005) – angielski piłkarz występujący podczas kariery na pozycji napastnika.
Kariera klubowa.
Bedford Jezzard piłkarską karierę rozpoczął w Watfordzie w 1944. W Watfordzie wystąpił w 3 meczach Pucharu Anglii. W latach 1948-1957 występował w stołecznym Fulham. Z Fulham awansował do Division One w 1949, by trzy lata później spaść z niej. Ogółem w barwach Fulham rozegrał 306 spotkań, w których zdobył 154 bramki. Jego karierę zakończyła kontuzja kostki w 1957.
Kariera reprezentacyjna.
W reprezentacji Anglii Jezzard zadebiutował w 23 maja 1954 w przegranym 1-7 towarzyskim meczu z Węgrami. Kilka tygodni później był w kadrze na mistrzostwa świata. Drugi i zarazem ostatni raz w reprezentacji wystąpił 2 listopada 1955 w wygranym 3-0 meczu British Home Championship z Irlandią Północną.
Kariera trenerska.
Karierę trenerską Jezzard rozpoczął zaraz po zakończeniu kariery piłkarskiej. W latach 1958-1964 prowadził Fulham. W 1959 awansował z Fulham do Division One. W 1964 zrezygnował z pracy trenera i skupił się na prowadzeniu rodzinnego pubu.

</doc>
<doc id="2903176" url="https://pl.wikipedia.org/wiki?curid=2903176" title="Jewelry Box">
Jewelry Box

Jewelry box – drugi album studyjny i debiutancki album japoński południowokoreańskiej grupy T-ara, wydany 6 czerwca 2012 roku przez wytwórnię EMI Music Japan. Został wydany w edycji regularnej i dwóch limitowanych. Zespół odbył również trasę koncertową "T-ARA JAPAN TOUR 2012～Jewelry box～" promującą ich wydany album. Album osiągnął 2 pozycję w rankingu Oricon i pozostał na liście przez 16 tygodni, sprzedał się w nakładzie egzemplarzy. Album zyskał status złotej płyty.

</doc>
<doc id="2903178" url="https://pl.wikipedia.org/wiki?curid=2903178" title="Roman Zahaczewski">
Roman Zahaczewski

Roman Zahaczewski (ur. 16 kwietnia 1921 w Tarnowie, zm. 1998) – profesor nauk technicznych, polski specjalista z dziedziny technologii przetwórstwa węgla.
Życiorys.
W roku 1939 walczył w kampanii wrześniowej, następnie został członkiem ZWZ i AK. Ponadto w latach 1941–1944 pracował w Fabryce Związków Azotowych w Tarnowie.
W roku 1945 rozpoczął studia na Akademii Górniczo-Hutniczej w Krakowie, które ukończył w roku 1948. Po studiach rozpoczął pracę w Głównym Instytucie Górnictwa w Krakowie, a później (od roku 1969) w Instytucie Gazownictwa. 
W latach 1976-1988 pracował w Politechnice Lubelskiej, gdzie w latach 1978-1981 pełnił funkcje prodziekana Wydziału Elektrycznego.
Zmarł w roku 1998, pochowany na cmentarzu w Tarnowie.

</doc>
<doc id="2903179" url="https://pl.wikipedia.org/wiki?curid=2903179" title="Józef Łącki">
Józef Łącki

Józef Łącki herbu Korzbok – podkomorzy brzeskokujawski w latach 1760-1771, deputat na Trybunał Główny Koronny w 1760 roku, pułkownik znaku husarskiego.
Jako poseł województwa kaliskiego na sejm konowkacyjny 7 maja 1764 roku podpisał manifest, uznający odbywający się w obecności wojsk rosyjskich sejm za nielegalny. W 1764 roku jako poseł województwa kaliskiego na sejm elekcyjny był elektorem Stanisława Augusta Poniatowskiego z województwa kaliskiego. Poseł województwa brzeskokujawskiego na sejm koronacyjny 1764 roku. Był posłem województwa poznańskiego na sejm 1766 roku.

</doc>
<doc id="2903180" url="https://pl.wikipedia.org/wiki?curid=2903180" title="Kościół Matki Bożej Śnieżnej w Piotrkowie Trybunalskim">
Kościół Matki Bożej Śnieżnej w Piotrkowie Trybunalskim

Kościół Matki Bożej Śnieżnej w Piotrkowie Trybunalskim – kościół akademicki mieszczący się w Piotrkowie Trybunalskim, należący dawniej do zespołu klasztornego dominikanek.
Historia.
Dominikanki zostały sprowadzone do Piotrkowa w 1608 przez Katarzynę Warszycką. Budowę kościoła rozpoczęto w 1627 jednocześnie z budową całego zespołu klasztornego dominikanek. Kompleks klasztorny został zniszczony w trakcie pożaru w 1648, a także podczas potopu szwedzkiego. Odbudowę kompleksu ukończono w 1673, zaś wyposażenie kościoła (ołtarze) poświęcono w 1685. Kościół spłonął ponownie w czasie pożaru miasta w 1786, zaś w 1787 kompleks klasztorny był częściowo odrestaurowany.
Kościół został zamknięty po 1865 po kasacie domu dominikanek w Piotrkowie. Jednak od 1881 odbywały się w nim nabożeństwa dla uczniów gimnazjum męskiego. W 1882 kościół przebudowano według projektu Feliksa Nowickiego, w wyniku czego uzyskał obecny wygląd.
Mimo że dominikanki opuściły kościół w latach 60. XIX w, to świątynia nadal jest nazywana potocznie "Kościołem Panien". Współcześnie świątynia ma status kościoła rektoralnego w parafii św. Jacka i św. Doroty w Piotrkowie Trybunalskim. Spełnia także rolę kościoła akademickiego i centrum wydarzeń kulturalnych.
Architektura.
Świątynia została wzniesiona w stylu wczesnego baroku. Kościół oraz budynki dawnego klasztoru dominikanek tworzą razem plan podkowy.
Kościół jest budowlą jednonawową z wnętrzami o sklepieniu kolebkowym z lunetami i gurtami. Posiada przejścia do zakrystii i krużganków.
W kościele znajdują się ołtarze:
W kościele znajduje się też ambona z 1767, krucyfiks na belce tęczowej z XVII w. oraz kartusze herbowe na sklepieniu nawy (Abdank, Pobóg, Junosza, Jelita) z XVII w., należące prawdopodobnie do dobroczyńców klasztoru i kościoła.
Kościół wpisany jest do rejestru zabytków pod numerem 174-IX-20 z 21.07.1948 oraz 205 z 9.09.1967.

</doc>
<doc id="2903181" url="https://pl.wikipedia.org/wiki?curid=2903181" title="Roślina pseudoowadożerna">
Roślina pseudoowadożerna

Rośliny pseudoowadożerne (łac. "plantae protocarnivoraea") – rośliny chwytające i zabijające zwierzęta, czasem nawet wydzielające enzymy je trawiące, jednak aparat temu służący pełni zasadniczo inne funkcje (zwykle chroniąc przed roślinożercami, nadmiernym promieniowaniem lub służąc gromadzeniu detrytusu), a pozyskiwane substancje odżywcze (jeśli takie są) nie odgrywają istotnej roli dla rozwoju tych roślin.
Przykłady rodzajów obejmujących rośliny pseudoowadożerne:

</doc>
<doc id="2903183" url="https://pl.wikipedia.org/wiki?curid=2903183" title="Leevaku">
Leevaku

Leevaku – wieś w Estonii, w prowincji Põlva, w gminie Räpina.

</doc>
<doc id="2903184" url="https://pl.wikipedia.org/wiki?curid=2903184" title="Oval">
Oval



</doc>
<doc id="2903187" url="https://pl.wikipedia.org/wiki?curid=2903187" title="Clupea maeotica">
Clupea maeotica



</doc>
<doc id="2903188" url="https://pl.wikipedia.org/wiki?curid=2903188" title="Caspialosa brauneri elongata">
Caspialosa brauneri elongata



</doc>
<doc id="2903189" url="https://pl.wikipedia.org/wiki?curid=2903189" title="Caspialosa brauneri">
Caspialosa brauneri



</doc>
<doc id="2903190" url="https://pl.wikipedia.org/wiki?curid=2903190" title="Caspialosa brashnikovi maeotica">
Caspialosa brashnikovi maeotica



</doc>
<doc id="2903191" url="https://pl.wikipedia.org/wiki?curid=2903191" title="Alosa maeotica maeotica">
Alosa maeotica maeotica



</doc>
<doc id="2903192" url="https://pl.wikipedia.org/wiki?curid=2903192" title="Alosa brashnikovi maeotica">
Alosa brashnikovi maeotica



</doc>
<doc id="2903193" url="https://pl.wikipedia.org/wiki?curid=2903193" title="Alosa braschnikowii maeotica">
Alosa braschnikowii maeotica



</doc>
<doc id="2903194" url="https://pl.wikipedia.org/wiki?curid=2903194" title="Nuncjatura Apostolska w Liberii">
Nuncjatura Apostolska w Liberii

Nuncjatura Apostolska w Liberii – misja dyplomatyczna Stolicy Apostolskiej w Liberii. Siedziba nuncjusza apostolskiego mieści się w Monrovii.
Historia.
Za pontyfikatu Piusa XI, w 1929, powstała Delegatura Apostolska w Liberii. W 1951 została ona wyniesiona do rangi internuncjatury apostolskiej.
7 marca 1966 papież Paweł VI podniósł Internuncjaturę Apostolską w Liberii do rangi nuncjatury apostolskiej.
Papiescy dyplomaci w Liberii byli także akredytowani w:
Szefowie misji dyplomatycznej Stolicy Apostolskiej w Liberii.
Delegaci apostolscy.
"brak danych"

</doc>
<doc id="2903198" url="https://pl.wikipedia.org/wiki?curid=2903198" title="Kościół ewangelicko-augsburski w Piotrkowie Trybunalskim">
Kościół ewangelicko-augsburski w Piotrkowie Trybunalskim

Kościół ewangelicko-augsburski w Piotrkowie Trybunalskim – kościół parafialny należący do diecezji warszawskiej.
Świątynia katolicka (1689-1788).
Początki budowy świątyni pijarskiej w Piotrkowie związane były z występującą po soborze trydenckim potrzebą szerzenia oświaty wśród społeczeństwa. Zakonnicy sprowadzeni do Polski w 1642 roku przez Władysława IV założyli swoje domy zakonne i kolegia kształcące młodzież w Podolińcu, Rzeszowie i Warszawie, a w 1662 roku podjęli starania o założenie swojej placówki w Krakowie. Projekty Pijarów zostały chłodno przyjęte przez mieszczan krakowskich obawiających się, że utworzone w Krakowie kolegium stanie się konkurencją dla Akademii Krakowskiej. Pomimo wynoszącej 30 tysięcy złotych dotacji na osiedlenie się w Krakowie, którą wyasygnował wojski nowogrodzki Jan Górczyński, krakowska Rada Miejska nie wydała Pijarom zgody na budowę konwentu.
Nie zrażeni niepowodzeniem Pijarzy szybko zwrócili uwagę na Piotrków, który jako siedziba Trybunału Koronnego pełnił funkcję jednego z ważniejszych ośrodków miejskich Rzeczypospolitej. Przybywające do Piotrkowa rzesze szlachty gwarantowały Pijarom hojnych mecenasów, którzy mogliby łożyć sumy na utrzymanie szkoły. Projekt założenia kolegium przez zakonników pijarskich znalazło poparcie piotrkowskiego mieszczaństwa oraz wyższego duchowieństwa. Wobec tego w 1673 roku prowincjał zakonu pijarów mianował księdza Franciszka Haligowskiego prokuratorem odpowiedzialnym za urzeczywistnienie fundacji pijarskiej w Piotrkowie.
Dotacja Jana Górczyńskiego pozwoliła Pijarom na zakup od Stanisława Jaxa-Bykowskiego kamienicy przy ulicy Dominikańskiej, w której mieli mieszkać zakonnicy do czasu wybudowania świątyni i klasztoru. Protekcja królowej wdowy Marii Eleonory pozwoliła na uzyskanie w Rzymie aprobaty i zezwolenia na założenie w Piotrkowie kolegium i kościoła. Po uzyskaniu zgody Stolicy Apostolskiej konsystorz łowicki wydał 6 lipca 1674 roku dekret fundacji klasztoru i kolegium pijarskiego w Piotrkowie.
W miesiąc później do miasta przybyli pierwsi zakonnicy, a na początku 1675 roku zdołali otworzyć swoją szkołę, którą w 1677 roku decyzją Sejmu wzięto pod opiekę króla i narodu. Po przybyciu do Piotrkowa pierwszych pięciu zakonników na placu przylegającym do zakupionej przez Pijarów kamienicy wyznaczono miejsce pod budowę kościoła. Zakonnikom, zgodnie ze wcześniejszymi przewidywaniami udało się pozyskać możnych fundatorów. Na cel budowy kościoła znaczne sumy przekazali deputaci Trybunału Koronnego: starosta kaliski Stanisław Potocki, starosta wieluński i marszałek Trybunału Jan Męciński, kasztelan podlaski Mikołaj Jaxa-Bykowski oraz biskup poznański Mikołaj Święcicki, opat sulejowski Bernard Zamski, ponadto piotrkowskie klasztory, szlachta i mieszczanie.
Uzbierane funduszy pozwoliły Pijarom na zakup kolejnych gruntów, przez co bardzo szybko stali się oni właścicielami prawie całej północno-zachodniej dzielnicy miasta pomiędzy ulicą Miodową (Sieradzką), Nowym Miastem (Rycerska), Rwańską i Dominikańską. Budowę kościoła Pijarzy rozpoczęli w 1689 roku ostatecznie kończąc ją w 1718 roku. Po wybudowaniu świątyni zakonnicy przystąpili do wznoszenia konwiktu, który powstał za czasów rektoratu ks. Cypriana Małachowskiego w 1738 roku. Gwałtowna rozbudowa konwiktu nastąpiła w czasie pełnienia rektoratu przez ks. Fulgentego Guttera Dobrodziejskiego w 1765 roku. Prace zakończone ostatecznie przez ks. Zygmunta Rojka pozwoliły wystawienie dużego budynku bezpośrednio przylegającego do kościoła przy ulicy Rwańskiej. W 1786 roku w wyniku ogromnego pożaru Piotrkowa spłonęły także budynki klasztoru pijarskiego. Zmusiło to zakonników do przeniesienia się do budynków po skasowanym klasztorze Jezuitów. ostateczna przeprowadzka nastąpiła 17 lipca 1788 roku.
Okres przejściowy (1788-1795).
Opuszczone zabudowania klasztorne zostały przeznaczone na mieszkania prywatne piotrkowskich mieszczan. W tym czasie budynki nie przechodziły większych remontów.
Świątynia ewangelicko-augsburska (od 1795).
W wyniku II rozbioru Polski w 1793 roku Piotrków znalazł się w granicach zaboru pruskiego. Władze pruskie tuż po przejęciu miasta zajęły budynki pijarskie, przemieniając zabudowania szkolne i klasztorne na koszary i więzienie. W 1797 roku prymas Krasicki po uprzedniej zgodzie papieża przekazał kościół ewangelikom. W tym samym roku doszło najprawdopodobniej do zdjęcia święceń z kościoła oraz wyniesienia z podziemi szczątków pochowanych zakonników pijarskich. Jednocześnie ewangelicy przystąpili do odpowiedniego przystosowania świątyni na potrzeby luterańskiego kultu. Do 1824 roku w Piotrkowie nie było najprawdopodobniej stałego pastora. Posługę religijną sprawowali w tym czasie dojeżdżający do Piotrkowa pastor Gerbling z Iłowa, pastor Rüdiger z Łasku i pastor Tuve z Brużyc.
W czasie wojen napoleońskich kościół został chwilowo zajęty na potrzeby wojska. Początkowo mieścił się w nim magazyn wojskowy, a w 1813 roku szpital dla żołnierzy rosyjskich.
W wyniku postanowień kongresu wiedeńskiego Piotrków znalazł się w granicach podległego Rosji Królestwa Polskiego. Pierwsze lata po zakończeniu wojny parafianie poświęcili na próby odzyskania kościoła. Dzięki osobistemu zaangażowaniu parafian m.in. aptekarza Samuela Schäffera kościół został w 1817 roku oddany ewangelikom. Jednocześnie Schäffer podjął starania o sprowadzenie do Piotrkowa stałego duchownego. 21 października 1827 roku funkcję pastora piotrkowskiego zboru objął Jan Jakub Benni. Powstawanie nowych zborów w okolicach Piotrkowa m.in. Tomaszowie Mazowieckim, Bełchatowie i Kleszczowie powodowało liczne zmiany na stanowisku pastora w parafii piotrkowskiej. W 1833 roku ksiądz Benni został przeniesiony do Tomaszowa. Kolejni pastorzy ks. Karol Zander (1834-1838)i ks. Jan Rother(1838-1844) kierowali parafią przez krótki czas. Wpływ na to miał bez wątpienia zły stan finansowy parafii, która nie miała nawet środków na uposażenie dla pastora. Jednocześnie dla wiernych niezwykle uciążliwym było sąsiadowanie kościoła z więzieniem, na co parafianie skarżyli się nawet władzom sądowym. 6 maja 1844 roku pastorem piotrkowskiej parafii został ksiądz Leopold Otto. W tym czasie parafia liczyła 2011 wiernych (430 rodzin). Dzięki płomiennym kazaniom ks. Otto parafia wkrótce się powiększyła, gdyż gorliwy kaznodzieja przyciągał na odprawiane przez siebie nabożeństwa także przedstawicieli innych wyznań, a zwłaszcza miejscowych katolików. W lipcu 1844 roku przy ulicy Rwańskiej 6 udało się za pieniądze zebrane przez parafian także wybudować dom dla pastora. 16 sierpnia 1849 roku ksiądz Otto wybrany został drugim proboszczem zboru warszawskiego po odejściu ks. Sachsa i 11 października wyjechał do Warszawy. Administrację parafii czasowo objęli ks. Jeute i ks. Genti.
Nowy pastor obrany 19 sierpnia 1851 roku ksiądz Ludwik Müller pełnił swoją funkcję aż do 1905 roku. jako długoletni proboszcz przyczynił się do utworzenia szkoły elementarnej rządowej ewangelicko-augsburskiej, która miała swą siedzibę na plebanii. Szkoła ta początkowo miała 1 oddział, a od roku 1869 2 klasy. Oprócz nauki religii wykładano tam początki gramatyki polskiej i niemieckiej, geografię i roboty ręczne dla dziewcząt. Powodem otwarcia szkoły był fakt, że dzieci ewangelickie, szczególnie uboższych rodziców wzrastały bez żadnej prawie nauki. Szkoła ta rozwijała się bardzo szybko; o ile w roku szkolnym 1851/2 było tylko 5 uczniów, to w roku szkolnym 1853/4 już 40, w roku szkolnym 1860/61 – 59, a w roku szkolnym 1869/70 liczba uczniów wyniosła 88. W 1883 roku zamieniono tę szkołę na szkołę ogólną bezwyznaniową i ks. Müller chciał wskrzesić szkołę religijną, aby dzieci mogły się uczyć religii swego wyznania i przygotowywać się do konfirmacji, lecz Konsystorz nie zatwierdził tego projektu z uwagi na to, iż było to sprzeczne z Najwyższym Manifestem z 30.8.1869 r. Nauczanie religii musiało się więc odbywać na terenie innych szkół, a nauka konfirmacyjna na plebanii. Od r. 1906 administrację parafii przejął ks. Jan Buse i urzędował w Piotrkowie do wybuchu I wojny światowej. Za czasów jego urzędowania zostało powołane do życia 2.1.1907 roku Piotrkowskie Ewangelicko-Augsburskie Towarzystwo Dobroczynności. Jednym z zadań powołanego Towarzystwa stało się prowadzenie przy ulicy Moskiewskiej 71 (dziś Wojska Polskiego) Domu Starców założonego przez Ewangelickie Towarzystwo 23.10.1909 roku.
I wojna światowa odbiła się ujemnie na stanie dobrze rozwijającej się parafii. W latach 1915-1921 funkcję pastora pełnił ks. Edmund Wentzel. Sytuacja finansowa parafii była w tym czasie tragiczna. Jedynie zwiększenie wysokości składki kościelnej uchroniło parafię przed koniecznością sprzedaży domu parafialnego. Niezwykle szanowany przez parafian ksiądz Wentzel będąc z wizytą u chorego zaraził się i po kilku dniach pomimo pomocy lekarskiej zmarł. W okresie międzywojennym parafią piotrkowską zarządzali ks. Henryk Otto (1921-1932) oraz ks. Max Petznik (1933-1945). Głównym problemem nowych administratorów była w dalszym ciągu sytuacja finansowa parafii oraz kwestia wyposażenia kościoła w nowe organy.
Okres II wojny światowej świątynia przetrwała bez zniszczeń, sama parafia natomiast po 1945 roku na skutek akcji wysiedleńczej ludności niemieckiej uległa poważnemu zmniejszeniu. Proboszczem parafii został w 1945 roku ksiądz Otton Krenz, a po jego wyjeździe do Warszawy w 1949 roku ks. Dr Woldemar Gastpary z Tomaszowa. 10 lipca 1950 r. duszpasterzem parafii mianowany został ks. Jerzy Gryniakow, którego uroczysta ordynacja odbyła się w Piotrkowie 20 maja 1951 r. Ordynacji dokonał ks. biskup prof. Jan Szeruda w asyście ks. prof. Karola Wolframa i ks. sen. W. Gastpary’ego. Jeszcze tego samego roku zostały wznowione nabożeństwa w Kleszczowie i w Zelowie.
Czasy współczesne.
Świątynia przy ulicy Rwańskiej w dalszym ciągu pełni funkcję kościoła ewangelickiego. Jest jedną z najważniejszych świątyń piotrkowskich znajdującą się na terenie Starego Miasta. Nabożeństwa w kościele odbywają się regularnie. Kościół jest też bardzo ważnym miejscem w życiu kulturalnym Piotrkowa ze względu na odbywające się w nim koncerty (m.in. muzyki organowej). Od 1998 roku proboszczem parafii jest ksiądz Wiesław Żydel.
Architektura kościoła.
Kościół został wzniesiony w stylu barokowym jako świątynia jednonawowa. Posiada krótsze i węższe prezbiterium zamknięte prostą ścianą, przy którym ulokowana została zakrystia. Nawa i prezbiterium zostały sklepione krzyżowo, poniżej zaś umieszczono szeroki profilowany gzyms. Po obu stronach nawy dobudowano kaplice oddzielone od nawy głównej opilastrowane filary przyścienne. Ze względu na przebite w nich niskie przejścia kościół sprawia wrażenie trójnawowego. Pierwotnie w kaplicach znajdowały się ołtarze częściowo przeniesione w 1788 roku przez Pijarów do kościoła pojezuickiego. W 1824 roku ewangelicy wznieśli w ich miejsce drewniane empory. Początkowo kościół nie posiadał wież, które zaprojektowane zostały dopiero w 1888 roku, a dobudowane do szczytu świątyni zostały pod koniec XIX wieku. Nad wejściem do świątyni znajduje się tablica, na której niegdyś widniała łacińska inskrypcja:
"Bogu Wszechmogącemu Najwyższemu, Którego wielkość świat ogarnąć nie może. Przybytek Najświętszej Maryi Łask Bożych Szafarce Skarbnicę Janowi w żywocie Matki poświęconemu Świątynię Mikołajowi Jałmużnikowi Chrystusa w ubogich czczonemu Kościół wśród klęsk polskich Niebu oddany, protektorów ręką zbudowała hojność Roku ugruntowanego Zbawiciela 1718"
Z pierwotnego wyposażenia kościoła zachował się barokowy ołtarz główny poświęcony czci Najświętszego Serca Pana Jezusa oraz barokowy z rokokowymi ornamentami chór muzyczny. Po prawej stronie ołtarza umieszczona została kazalnica mylnie zinterpretowana przez Michała Rawitę-Witanowskiego jako dawna kazalnica pijarska. Ambona pochodzi bowiem z XIX wieku, starsze natomiast mogą być prowadząca na nią barokowa balustrada.

</doc>
<doc id="2903202" url="https://pl.wikipedia.org/wiki?curid=2903202" title="Puchar Federacji w biegach narciarskich 2012/2013">
Puchar Federacji w biegach narciarskich 2012/2013



</doc>
<doc id="2903204" url="https://pl.wikipedia.org/wiki?curid=2903204" title="Referendum w Bułgarii w 2013 roku">
Referendum w Bułgarii w 2013 roku

Referendum w Bułgarii odbyło się 27 stycznia 2013 roku. Bułgarzy opowiedzieli się za rozwojem energetyki jądrowej w swoim kraju. Frekwencja w referendum wyniosła 20,22%, z tego powodu referendum nie jest wiążące.
Referendum zostało zainicjowane przez Bułgarską Partię Socjalistyczną i było pierwszym plebiscytem po upadku komunizmu i zmianach demokratycznych. Wcześniej opozycyjna BSP zebrała ponad pół miliona podpisów pod pytaniem: "Czy aprobujesz rozwój energetyki jądrowej w Bułgarii poprzez budowę nowej elektrowni jądrowej w Belene?". Była to reakcja na decyzję centroprawicowego rządu Bojka Borisowa z marca ubiegłego roku o rezygnacji z budowy nowej elektrowni w Belene nad Dunajem z powodu zbyt wysokich kosztów. Rząd zdecydował wówczas o rozbudowie istniejącej siłowni w Kozłoduju. Tymczasem parlament zmienił proponowane pytanie, skreślając słowa "w Belene". Według niektórych interpretacji odpowiedź „tak” może więc oznaczać także ewentualną rozbudowę elektrowni w Kozłoduju.
Wyniki.
Obywatele Bułgarii odpowiadali w referendum na pytanie: "Czy aprobujesz rozwój energetyki jądrowej w Bułgarii poprzez budowę nowej elektrowni atomowej?" 
W wyniku zbyt niskiej frekwencji referendum nie jest wiążące. Komentatorzy niską frekwencję tłumaczą upolitycznieniem całej sprawy. Dodatkowo wyniki referendum różnie odbierane są przez władzę i opozycję. Strona rządowa mówi o nietrafiających do społeczeństwa apelach lewicy (będącej za elektrownia w Belene), z kolei opozycja odbiera opowiedzenie się Bułgarów za powstaniem nowej elektrowni jako sprzeciw dla rządzącej centroprawicowej partii Obywatele na rzecz Europejskiego Rozwoju Bułgarii. Po ogłoszeniu wyników referendum sprawa budowy elektrowni w Belene ponownie trafi przed bułgarski parlament.

</doc>
<doc id="2903206" url="https://pl.wikipedia.org/wiki?curid=2903206" title="Mr. Majestyk">
Mr. Majestyk

Mr. Majestyk – amerykański film sensacyjny z 1974 roku w reżyserii Richarda Fleischera. Wyprodukowany przez United Artists. Film powstał na podstawie powieści Elmore’a Leonarda.
Fabuła.
Vince Majestyk (Charles Bronson), który walczył w Wietnamie, po powrocie do kraju wiedzie życie farmera. Postrzegany przez sąsiadów jako milczący samotnik, utrzymuje kontakty tylko z Meksykanami. Pewnego dnia zostaje sprowokowany przez szefa miejscowej mafii Franka Rendę.

</doc>
<doc id="2903208" url="https://pl.wikipedia.org/wiki?curid=2903208" title="Charlotte Mitchell">
Charlotte Mitchell

Charlotte Mitchell (ur. 23 sierpnia 1994) – kanadyjska skoczkini narciarska, reprezentantka Altius Nordic Ski Club.
Na międzynarodowej arenie zadebiutowała 12 grudnia 2008 w Park City podczas zawodów Pucharu Kontynentalnego, oddając skok na odległość 59,5 m na skoczni normalnej.
30 grudnia 2010 została indywidualną mistrzynią Kanady w skokach narciarskich. Po skokach na odległość odpowiednio 85,5 i 76,5 metra wygrała z przewagą 37,5 punktu nad Jasmine Sepandj, i 72 punktów nad Taylor Henrich.
27 stycznia 2011 wystartowała w mistrzostwach świata juniorów w Otepää. W konkursie indywidualnym zajęła 29. miejsce.
W sezonie 2012/2013 uplasowała się na jedenastym miejscu w klasyfikacji generalnej Pucharu Kontynentalnego kobiet. W pierwszym konkursie w Oberwiesenthal, zajęła 22. miejsce, a w kolejnych trzech – w Örnsköldsvik zajmowała odpowiednio – 11., 10. i 10. miejsce.

</doc>
<doc id="2903210" url="https://pl.wikipedia.org/wiki?curid=2903210" title="Andreas Pitsilidis">
Andreas Pitsilidis

Andreas Pitsilidis, gr. Ανδρέας Πιτσιλλίδης (ur. 9 czerwca 1977 w Nikozji) – cypryjski polityk, teolog, wykładowca akademicki, poseł do Parlamentu Europejskiego VII kadencji.
Życiorys.
Ukończył teologię na Uniwersytecie Narodowym im. Kapodistriasa w Atenach. Odbył następnie studia podyplomowe w Trinity College w ramach University of Cambridge oraz studia doktoranckie na Uniwersytecie Arystotelesa w Salonikach. Pracował w administracji kościelnej i szkolnictwie, zajął się także działalnością akademicką.
Zaangażował się w działalność centroprawicowego Zgromadzenia Demokratycznego. W wyborach w 2009 bez powodzenia kandydował do Parlamentu Europejskiego VII kadencji. W 2011 został natomiast wybrany do Izby Reprezentantów w Nikozji. W 2013 objął mandat europosła, zastępując powołanego w skład rządu Joanisa Kasulidisa. Przystąpił do grupy Europejskiej Partii Ludowej. W PE zasiadał do 2014. W 2021 związał się z Frontem Demokratycznym.

</doc>
<doc id="2903211" url="https://pl.wikipedia.org/wiki?curid=2903211" title="Etanian metylu">
Etanian metylu



</doc>
<doc id="2903212" url="https://pl.wikipedia.org/wiki?curid=2903212" title="Alosa lineata">
Alosa lineata



</doc>
<doc id="2903213" url="https://pl.wikipedia.org/wiki?curid=2903213" title="Pomolobus mediocris">
Pomolobus mediocris



</doc>
<doc id="2903214" url="https://pl.wikipedia.org/wiki?curid=2903214" title="Clupea viridescens">
Clupea viridescens



</doc>
<doc id="2903215" url="https://pl.wikipedia.org/wiki?curid=2903215" title="Clupea mediocris">
Clupea mediocris



</doc>
<doc id="2903217" url="https://pl.wikipedia.org/wiki?curid=2903217" title="Clupea mattowaca">
Clupea mattowaca



</doc>
<doc id="2903222" url="https://pl.wikipedia.org/wiki?curid=2903222" title="Clupea macedonica">
Clupea macedonica



</doc>
<doc id="2903223" url="https://pl.wikipedia.org/wiki?curid=2903223" title="Alosa macedonia">
Alosa macedonia



</doc>
<doc id="2903224" url="https://pl.wikipedia.org/wiki?curid=2903224" title="Alosa alosa macedonica">
Alosa alosa macedonica



</doc>
<doc id="2903233" url="https://pl.wikipedia.org/wiki?curid=2903233" title="BNP Paribas Open 2013 (mężczyźni)">
BNP Paribas Open 2013 (mężczyźni)

BNP Paribas Open 2013 – tenisowy turniej ATP rangi ATP World Tour Masters 1000 z cyklu BNP Paribas Open rozgrywany w dniach 7–17 marca 2013 roku w Indian Wells na kortach twardych o puli nagród 4 694 969 dolarów amerykańskich.

</doc>
<doc id="2903235" url="https://pl.wikipedia.org/wiki?curid=2903235" title="The Troubles">
The Troubles



</doc>
<doc id="2903236" url="https://pl.wikipedia.org/wiki?curid=2903236" title="Wiktor Polaniczko">
Wiktor Polaniczko

Wiktor Pietrowicz Polaniczko (ur. 9 marca 1937 w Rostowie nad Donem, zm. 1 sierpnia 1993) – polityk radziecki, następnie rosyjski.
Działalność polityczną rozpoczął od członkostwa w Komsomole, zawodowo pracował fizycznie w fabryce maszyn. Od 1959 do 1964 kierował jako I sekretarz oddziałem Komsomołu w Orsku. W 1965 pracował krótko w Komitecie Centralnym organizacji w Moskwie, następnie przez sześć lat kierował jej strukturami w Czelabińsku. W 1972 przeszedł do komitetu miejskiego KPZR i został jego I sekretarzem. Od 1972 do 1978 działał na analogicznym stanowisku w rejonie orenburskim. Od 1978 do 1985 kierował w Komitecie Centralnym PZPR sekcją propagandy.
W 1985 został wydelegowany do Afganistanu i pracował przez trzy lata jako jeden z radzieckich doradców przy Ludowo-Demokratycznej Partii Afganistanu. W 1988 został skierowany do pracy w Azerbejdżańskiej Socjalistycznej Republice Radzieckiej jako zastępca I sekretarza Komunistycznej Partii Azerbejdżanu. Funkcję tę pełnił przez trzy lata. Od 1990 stał także na czele komitetu partyjnego zajmującego się sytuacją Górskiego Karabachu. Należał do grupy azerbejdżańskich komunistów opowiadających się za bardziej zdecydowaną polityką w sprawie roszczeń ormiańskich do Górskiego Karabachu. Przez Ormian był oskarżany o dążenie do zmiany proporcji w składzie narodowościowym ludności w Górskim Karabachu, by zmieniła się ona na korzyść Azerów.
W 1993 został wyznaczony na kierownika tymczasowej administracji wyznaczonych obszarów republik Osetii Północnej i Inguszetii, w randze zastępcy premiera Rosji. W tym samym roku zginął w zamachu. Pochowany na Cmentarzu Nowodziewiczym w Moskwie.

</doc>
<doc id="2903237" url="https://pl.wikipedia.org/wiki?curid=2903237" title="Laura Carmine">
Laura Carmine

Laura Carmine (ur. 2 kwietnia 1983) – amerykańska aktorka i prezenterka. Pracuje w Meksyku.
Życiorys.
Jako mała dziewczynka mieszkała w Puerto Rico. Studiowała reklamę i marketing. W 2003 rozpoczęła studia magisterskie z marketingu międzynarodowego, ale przerwała je, po czym wyjechała do Meksyku, aby spróbować swojego szczęścia na castingu w Televisie. W 2006 została studentką Centrum Edukacji Artystycznej Televisy.
Kariera.
Jej debiutem w telewizji była rola prowadzącej szczególny program SKY Mexico. Pierwszą rolą jaką otrzymała w telenoweli była postać Julii w "Miłosnym nokaucie" z Sebastianem Rullim i Danną Garcią. W 2009 zagrała Perlę w telenoweli "Dzikie serce" z Eduardo Yáñezem i Aracely Arámbulą. W 2010 dostała drugoplanową rolę Marii Jose w "Camaleones".
W 2011 po kilku latach grania mało znaczących i drugoplanowych ról producentka MaPat dała jej szansę zagrania protagonistki w swojej najnowszej telenoweli "Ni contigo ni sin ti" u boku Eduardo Santamariny, Alessandry Rosaldo i Ericka Eliasa.
Rok 2012 był dla niej bardzo pracowity. Najpierw Carlos Moreno dał jej rolę Ximeny Monterde w swojej produkcji "Nieposkromiona miłość". Po zakończeniu swojego udziału wygrała casting na rolę bliźniaczek w "¿Quién eres tú?" remake'u Pauliny.
Na początku marca 2013 media oficjalnie ogłosiły jej udział w "Burzy" – telenoweli Salvadora Meji u boku Ximeny Navarrete, Wiliama Levy’ego i Ivana Sancheza.
Życie prywatne.
Laura choruje na częściową heterochromię, dlatego lewe oko ma zielonobrązowe, a prawe brązowe.
Carmine zadeklarowała również, że kocha zwierzęta i będzie walczyć o ich prawa. Jest również wegetarianką.

</doc>
<doc id="2903241" url="https://pl.wikipedia.org/wiki?curid=2903241" title="Puchar Anglii w piłce nożnej (2008/2009)">
Puchar Anglii w piłce nożnej (2008/2009)

W sezonie 2008/2009 odbyła się 128. edycja Pucharu Anglii. W rozgrywkach miały wziąć udział 762 zespoły. Ostatecznie mecze rozegrało 759 zespołów.
Pierwsza runda.
Do 1. rundy przystąpiły zespoły z League One, League Two oraz drużyny, które uzyskały awans w 4. rundzie kwalifikacyjnej. Były to:
Główny termin spotkań to sobota, 8 listopada 2008 roku.
Druga runda.
Do 2. rundy przystąpiły zwycięskie zespoły z pierwszej rundy (40 zespołów). Były to:
Główny termin spotkań to sobota, 29 listopada 2008 roku.
Trzecia runda.
Do 3. rundy przystąpiły zespoły z Premier League, Championship oraz drużyny, które uzyskały awans w 2. rundzie. Były to:
Główny termin spotkań to sobota, 3 stycznia 2009 roku.
Czwarta runda.
Do 4. rundy przystąpiły drużyny, które uzyskały awans w 3. rundzie. Były to:
Główny termin spotkań to sobota, 24 stycznia 2009 roku.
Piąta runda.
Do 5. rundy przystąpiły drużyny, które uzyskały awans w 4. rundzie. Były to:
Główny termin spotkań to sobota, 14 lutego 2009 roku.
Szósta runda.
Do 6. rundy przystąpiły drużyny, które uzyskały awans w 5. rundzie. Były to:
Główny termin spotkań to sobota, 7 marca 2009 roku.
Półfinały.
Mecze półfinałowe odbyły się na stadionie Wembley. Termin spotkań to sobota, 18 kwietnia 2009 roku, oraz niedziela, 19 kwietnia 2012.
Finał.
Mecz finałowy rozegrany został na stadionie Wembley w sobotę, 30 maja 2009 roku.
ZWYCIĘZCA
CHELSEA po raz 5.

</doc>
<doc id="2903243" url="https://pl.wikipedia.org/wiki?curid=2903243" title="Linte">
Linte

Linte – wieś w Estonii, w prowincji Põlva, w gminie Räpina.

</doc>
<doc id="2903244" url="https://pl.wikipedia.org/wiki?curid=2903244" title="Tadeusz Konopiński">
Tadeusz Konopiński



</doc>
<doc id="2903246" url="https://pl.wikipedia.org/wiki?curid=2903246" title="Nuncjatura Apostolska w Turcji">
Nuncjatura Apostolska w Turcji

Nuncjatura Apostolska w Turcji – misja dyplomatyczna Stolicy Apostolskiej w Turcji. Siedziba nuncjusza apostolskiego mieści się w Ankarze. Obecnym nuncjuszem jest Amerykanin abp Paul Russell. Pełni on swą funkcję od 19 marca 2016.
Nuncjusze apostolscy w Turcji akredytowani są również w Turkmenistanie (od 3 kwietnia 1997) i w Azerbejdżanie (od 7 kwietnia 2018).
Historia.
W 1868 papież Pius IX powołał Delegaturę Apostolską w Konstantynopolu w ówczesnej stolicy Imperium Osmańskiego. Po przemianach politycznych w tym kraju, w 1930 zmieniono nazwę na "Delegatura Apostolska w Turcji". W 1960 została ona wyniesiona do rangi internuncjatury apostolskiej.
W 1966 papież Paweł VI podniósł Internuncjaturę Apostolską w Turcji do rangi nuncjatury apostolskiej.

</doc>
<doc id="2903249" url="https://pl.wikipedia.org/wiki?curid=2903249" title="Penniny">
Penniny



</doc>
<doc id="2903252" url="https://pl.wikipedia.org/wiki?curid=2903252" title="Meelva (Räpina)">
Meelva (Räpina)

Meelva – wieś w Estonii, w prowincji Põlva, w gminie Räpina.

</doc>
<doc id="2903254" url="https://pl.wikipedia.org/wiki?curid=2903254" title="Jessica Louise">
Jessica Louise



</doc>
<doc id="2903256" url="https://pl.wikipedia.org/wiki?curid=2903256" title="Rahumäe">
Rahumäe

Rahumäe – wieś w Estonii, w prowincji Põlva, w gminie Räpina.

</doc>
<doc id="2903257" url="https://pl.wikipedia.org/wiki?curid=2903257" title="Tea Obreht">
Tea Obreht



</doc>
<doc id="2903259" url="https://pl.wikipedia.org/wiki?curid=2903259" title="Ristipalo">
Ristipalo

Ristipalo – wieś w Estonii, w prowincji Põlva, w gminie Räpina.

</doc>
<doc id="2903261" url="https://pl.wikipedia.org/wiki?curid=2903261" title="Ruusa">
Ruusa

Ruusa – wieś w Estonii, w prowincji Põlva, w gminie Räpina.
Znajduje się tu przystanek kolejowy Ruusa, położony na linii Tartu – Koidula.

</doc>
<doc id="2903263" url="https://pl.wikipedia.org/wiki?curid=2903263" title="Toolamaa (Räpina)">
Toolamaa (Räpina)

Toolamaa – wieś w Estonii, w prowincji Põlva, w gminie Räpina.

</doc>
<doc id="2903264" url="https://pl.wikipedia.org/wiki?curid=2903264" title="Bogdan Juszczyk">
Bogdan Juszczyk

Bogdan Juszczyk (ur. 18 lipca 1939 w Łodzi, zm. 22 listopada 1989 tamże) – polski aktor filmowy i teatralny.
W 1959 otrzymał III nagrodę w VI Ogólnopolskim Konkursie Recytatorskim, w tym samym roku rozpoczął studia na Wydziale Aktorskim PWSTiF w Łodzi. W 1960 przeniósł się do PWST w Warszawie, którą ukończył w 1964. Po obronie dyplomu powrócił do Łodzi i rozpoczął pracę sceniczną w Teatrze Ziemi Łódzkiej, występował tam do 1979. W późniejszych latach nie posiadał stałego angażu w żadnym teatrze. Współpracował z Estradą Łódzką, był konferansjerem.
Śmierć.
Został zamordowany 22 listopada 1989 we własnym mieszkaniu na łódzkim osiedlu Teofilów, zabójcą aktora był niezidentyfikowany morderca gejów z Łodzi. Został pochowany na cmentarzu Doły w Łodzi.

</doc>
<doc id="2903271" url="https://pl.wikipedia.org/wiki?curid=2903271" title="Krüüdneri">
Krüüdneri

Krüüdneri – wieś w Estonii, w prowincji Põlva, w gminie Valgjärve.

</doc>
<doc id="2903459" url="https://pl.wikipedia.org/wiki?curid=2903459" title="Tadeusz Konopiński (inżynier)">
Tadeusz Konopiński (inżynier)

Tadeusz Konopiński (ur. 1914, zm. 1984) – polski specjalista z zakresu elektroniki. W latach 1958-1970 kierownik Katedry Elektroniki przemysłowej Politechniki Łódzkiej.
Studia wyższe na Wydziale Elektrycznym Politechniki Warszawskiej ukończył w 1947 roku. W roku 1957 rozpoczął pracę w Instytucie Teleradiotechnicznym na stanowisku docenta. W roku 1966 uzyskał tytuł profesora nadzwyczajnego.
W latach 1958-1970 pracował na Politechnice Łódzkiej, gdzie pełnił funkcje kierownika Katedry Elektroniki Przemysłowej. W latach 1976-1981 pracował na Politechnice Lubelskiej w Katedrze Elektroniki, gdzie zapoczątkował badania naukowe w dziedzinie światłowodów.
Był specjalistą w zakresie elektrotechnicznych urządzeń zasilających, a zwłaszcza elementów i podzespołów magnetycznych w układach elektronicznych. Wypromował 8 doktorów nauk technicznych.

</doc>
<doc id="2903485" url="https://pl.wikipedia.org/wiki?curid=2903485" title="Maaritsa">
Maaritsa

Maaritsa – wieś w Estonii, w prowincji Põlva, w gminie Valgjärve.

</doc>
<doc id="2903500" url="https://pl.wikipedia.org/wiki?curid=2903500" title="Saverna">
Saverna

Saverna – wieś w Estonii, w prowincji Põlva, w gminie Valgjärve.

</doc>
<doc id="2903506" url="https://pl.wikipedia.org/wiki?curid=2903506" title="Sirvaste">
Sirvaste

Sirvaste – wieś w Estonii, w prowincji Põlva, w gminie Valgjärve.

</doc>
<doc id="2903507" url="https://pl.wikipedia.org/wiki?curid=2903507" title="Orange Order">
Orange Order

Orange Order (z ang. dosł. „pomarańczowy zakon” lub „zakon orański”) – organizacja protestancka działająca w Irlandii Północnej. Założona w 1795 roku w celu zapobieżenia emancypacji irlandzkich katolików, obecnie zrzesza zwolenników utrzymania przynależności Irlandii Północnej do Zjednoczonego Królestwa. Członkowie organizacji zwani są oranżystami ("Orangemen").
Nazwa organizacji nawiązuje do króla Wilhelma III Orańskiego, który zdetronizował ostatniego katolickiego króla Anglii, Jakuba II Stuarta.
Organizacja, wzorowana na masonerii, zorganizowana jest na kształt zakonu, ze stojącym na czele wielkiej loży ("Grand Lodge") wielkim mistrzem ("Grand Master"). W początkowym okresie działalności miała charakter tajny. Według danych podawanych przez organizację, w listopadzie 2009 roku organizacja liczyła około 38 000 członków w Irlandii, a 100 000 na całym świecie (głównie w pozostałych częściach Wielkiej Brytanii i innych krajach Wspólnoty Narodów). Szacuje się, że w latach 60. XX wieku było ich około 65 000.
Istotnym elementem działalności Orange Order jest organizowanie pochodów, m.in. corocznego marszu 12 lipca, upamiętniającego zwycięstwo Wilhelma III nad jakobitami w bitwie nad Boyne (1691). Uczestnicy pochodów tradycyjnie noszą pomarańczowe szarfy, czarne meloniki i białe rękawice. Istotnym elementem są też flagi i sztandary przedstawiające m.in. sceny z historii ruchu oranżystów. Manifestacje te wzbudzają kontrowersje – przez wielu katolików określane są mianem triumfalistycznych czy sekciarskich, a ze względu na to, że trasy marszów niejednokrotnie przebiegają przez dzielnice zdominowane przez katolików i zwolenników zjednoczenia Irlandii, uznawane są za prowokacyjne.

</doc>
<doc id="2903509" url="https://pl.wikipedia.org/wiki?curid=2903509" title="Sulaoja">
Sulaoja

Sulaoja – wieś w Estonii, w prowincji Põlva, w gminie Valgjärve.

</doc>
<doc id="2903514" url="https://pl.wikipedia.org/wiki?curid=2903514" title="Galeria Mazovia">
Galeria Mazovia

Galeria Mazovia – centrum handlowo-rozrywkowe w Płocku.
Galeria została otwarta 24 kwietnia 2010 roku. Jest największą galerią handlową w Płocku o powierzchni całkowitej 54,5 tys. m2. Charakterystycznym elementem centrum handlowego jest przeszklony food court z widokiem na Podolszyce Południe. W trzykondygnacyjnym budynku znajduje się ponad 120 sklepów, lokali gastronomicznych, punktów usługowych oraz fitness i plac zabaw dla dzieci. Na parkingu podziemnym mieści się 780 samochodów.

</doc>
<doc id="2903515" url="https://pl.wikipedia.org/wiki?curid=2903515" title="Nuncjatura Apostolska w Serbii">
Nuncjatura Apostolska w Serbii

Nuncjatura Apostolska w Serbii – misja dyplomatyczna Stolicy Apostolskiej w Serbii. Siedziba nuncjusza apostolskiego mieści się w Belgradzie. Obecnym nuncjuszem jest Włoch abp Luciano Suriani. Pełni on swą funkcję od 7 grudnia 2015.
Historia.
W 1920 papież Benedykt XV powołał Nuncjaturę Apostolską w Królestwie Serbów, Chorwatów i Słoweńców. W 1929 po zmianie nazwy państwa zmianie uległa równie nazwa misji na "Nuncjatura Apostolska w Jugosławii".
Po nastaniu w Jugosławii rządów komunistów działanie Kościoła katolickiego w tym kraju było utrudnione. Od 1946 urząd nuncjusza wakował, a w 1950 nuncjatura została zlikwidowana.
Po normalizacji stosunków pomiędzy Stolicą Świętą a Jugosławią w 1966 papież Paweł VI ustanowił delegaturę apostolską a 22 sierpnia 1970 nuncjaturę apostolską w tym kraju.
W 2003 nastąpiła zmiana nazwy na "Nuncjatura Apostolska w Serbii i Czarnogórze", a 19 czerwca 2006, po uzyskaniu przez Czarnogórę niepodległości, na "Nuncjatura Apostolska w Serbii".
10 lutego 2011 z jurysdykcji nuncjusza wyłączono Kosowo, gdzie powstała osobna delegatura apostolska.

</doc>
<doc id="2903516" url="https://pl.wikipedia.org/wiki?curid=2903516" title="Valgjärve">
Valgjärve

Valgjärve – wieś w Estonii, w prowincji Põlva, w gminie Valgjärve.

</doc>
<doc id="2903519" url="https://pl.wikipedia.org/wiki?curid=2903519" title="Power at Sea">
Power at Sea

Power at Sea – komputerowa gra symulacyjna produkcji Distinctive Software, ukończona w 1987 roku, a wydana w roku 1988 przez firmę Accolade na Commodore 64. Gra jest symulatorem amerykańskiej floty w czasie II wojny światowej podczas bitwy w zatoce Leyte.
Rozgrywka.
"Power at Sea" to gra symulacyjna rozgrywająca się w czasie bitwy w zatoce Leyte, która miała miejsce w dniach 23–26 października 1944 roku na Filipinach. Gracz zostaje dowódcą amerykańskiej grupy okrętów składających się z: lotniskowca Intrepid, pancernika typu Iowa i statku transportowego General John Pope. Celem gry jest zabezpieczenie zatoki Leyte w ciągu 96 godzin rozumiane jako zdobycie czterech japońskich baz. W grze zdobywa się punkty za: zdobyte bazy, zatopione okręty, zestrzelone samoloty oraz zachowane zasoby. Liczba punktów przeliczana jest po zakończeniu gry na przyznawany stopień wojskowy.
Gracz ponosi porażkę, gdy w czasie 96 godzin w grze (ok. 1 godziny realnego czasu) nie zdobędzie minimum trzech baz wroga lub gdy jego flota zostanie zatopiona.
W "Power at Sea" gracz jest dowódcą amerykańskiej floty i steruje nią za pomocą decyzji wydawanych z mostka kapitańskiego swoim czterem podwładnym. Do dyspozycji gracza jest telegrafista, nawigator, osoba monitorująca uszkodzenia własnych jednostek, a także osoba odpowiedzialna za działania wojenne. Przed rozpoczęciem rozgrywki gracz decyduje o zasobach, jakie zamierza wykorzystać w akcji: liczbie bombowców, myśliwców, żołnierzy oraz ilości paliwa. Po rozpoczęciu gry, w miarę poruszania się floty po mapie, gracz napotyka na swojej drodze nieprzyjacielskie samoloty, a także okręty oraz zdobywa wrogie bazy. W czasie kontaktu z wrogiem gra zmienia się z symulacyjnej w grę "stricte" zręcznościową z perspektywy pierwszej osoby, w której gracz steruje:
Kluczowym elementem gry decydującym o końcowym sukcesie jest zdobywanie baz wroga. Odbywa się to poprzez próby zniszczenia wrogich stanowisk przy pomocy artylerii głównej pancernika oraz wysłanie odpowiedniej liczby żołnierzy na desant. Bazy mają trzy wyjściowe poziomy trudności, które zmniejszają się wraz ze skutecznym ostrzałem.
W "Power at Sea" wykorzystano reprodukowane komputerowo słynne zdjęcie Joe Rosenthala – "Raising the Flag on Iwo Jima". Pojawia się po zdobyciu bazy przeciwnika.
Odbiór gry.
Gra "Power at Sea" została przeciętnie przyjęta przez ówczesne czasopisma opiniotwórcze zajmujące się tematyką gier komputerowych. Uwagę zwracała dobra grafika, a także oprawa dźwiękowa gry: muzyka z intra i efekty dźwiękowe. Krytykowano za to aspekt strategiczny rozgrywki, zbytnie skupienie się na części zręcznościowej, kosztem taktycznej, niedopracowane elementy symulacyjne oraz krótki czas rozgrywki.

</doc>
<doc id="2903523" url="https://pl.wikipedia.org/wiki?curid=2903523" title="Mistrzostwa Świata w Narciarstwie Dowolnym 2013 – jazda po muldach kobiet">
Mistrzostwa Świata w Narciarstwie Dowolnym 2013 – jazda po muldach kobiet

Zawodniczki o medale mistrzostw świata walczyły 6 marca na trasie Kulebakken w kurorcie Voss-Myrkdalen. Mistrzostwa świata z 2011 roku nie obroniła Kanadyjka Jennifer Heil, która nie brała udziału w tej imprezie z powodu kontuzji. Nową mistrzynią świata została Amerykanka Hannah Kearney, srebrny medal wywalczyła japonka Miki Itō. Natomiast trzecie miejsce zajęła Kanadyjka Justine Dufour-Lapointe.

</doc>
<doc id="2903533" url="https://pl.wikipedia.org/wiki?curid=2903533" title="Kahramonhoi Todżikiston (2012)">
Kahramonhoi Todżikiston (2012)

Kahramonhoi Todżikiston (2012) – 21. edycja najwyższej piłkarskiej klasy rozgrywkowej w Tadżykistanie. W rozgrywkach wzięło udział 13 drużyn, grając w systemie kołowym w 2 rundach.. Tytuł zdubyła drużyna Rawszan Kulab. Tytuł króla strzelców zdobył Dilszod Wasiew, który w barwach klubu Istiklol Duszanbe zdobył 24 gole.

</doc>
<doc id="2903539" url="https://pl.wikipedia.org/wiki?curid=2903539" title="Kubuś spotyka Sindbada Żeglarza">
Kubuś spotyka Sindbada Żeglarza

Kubuś spotyka Sindbada Żeglarza (tyt oryg. "Popeye the Sailor Meets Sindbad the Sailor") – amerykański film animowany z 1936 roku w reżyserii Dave Fleischera i Willarda Bowsky'ego.

</doc>
<doc id="2903540" url="https://pl.wikipedia.org/wiki?curid=2903540" title="Memoriał Walerego Łobanowskiego 2006">
Memoriał Walerego Łobanowskiego 2006

Międzynarodowy Memoriał Walerego Łobanowskiego 2006 – IV edycja międzynarodowego Memoriału Walerego Łobanowskiego, rozgrywanego w Kijowie od 12 do 14 maja 2006 roku. Turniej zmienił format i w tej edycji uczestniczyły drużyny młodzieżowe U-21, a nie drużyny narodowe, jak w poprzednim roku.
Uczestnicy i regulamin.
W turnieju wzięło udział cztery zespoły:
W turnieju rozegrano w sumie cztery mecze. Impreza rozpoczęła się od losowania, które wyłoniło pary półfinałowe. Spotkania odbyły się 12 maja. Triumfatorzy tych spotkań zmierzyli się ze sobą 14 maja w finale, a pokonani zagrali mecz o 3. miejsce w turnieju.
Królowie strzelców.
3 gole
2 gole
1 gol
1 gol sam.

</doc>
<doc id="2903543" url="https://pl.wikipedia.org/wiki?curid=2903543" title="Antoni Wysocki">
Antoni Wysocki

Zobacz też:

</doc>
<doc id="2903545" url="https://pl.wikipedia.org/wiki?curid=2903545" title="Zjazd Deputowanych Ludowych">
Zjazd Deputowanych Ludowych



</doc>
<doc id="2903550" url="https://pl.wikipedia.org/wiki?curid=2903550" title="Wrzosy (dolina)">
Wrzosy (dolina)

Dolina Wrzosy – dolina na Wyżynie Krakowsko-Częstochowskiej, na Garbie Tenczyńskim. Ciągnie się od północnych obrzeży wsi Zalas na południe przez las Garbu Tenczyńskiego, a następnie dalej na południe przez pola uprawne przysiółka Wrzosy. Znajduje się on w północno-zachodniej części wsi Rybna, w gminie Czernichów, w powiecie krakowskim, w województwie małopolskim.
Nazwa pochodzi od wrzosów, które niegdyś masowo tu występowały. Wschodni brzeg zbudowany jest z wapieni górnojurajskich. Sama dolina tworzy rozległą łąkę. Od wschodu wejście tworzy brama z ostańców wapiennych.
Dnem doliny płynie potok Rudno, Dolina Wrzosy jest górną częścią Doliny Rudna. Na jej stromych lewych zboczach znajduje się pas wapiennych skał o wysokości do 20 m. Uprawiana jest na nich wspinaczka skalna. W kolejności od północy na południe są to skały: Zig-Zak, Kuźnia, Ołtarz, Masyw Güllich, Wrzosy. W skałach tych znajdują się trzy jaskinie: Jaskinia Mała na Wrzosach, Jaskinia na Wrzosach Południowa, Jaskinia na Wrzosach Północna.

</doc>
<doc id="2903561" url="https://pl.wikipedia.org/wiki?curid=2903561" title="Irina Gumieniuk">
Irina Gumieniuk

Irina Borisowna Gumieniuk (ros. "Ирина Борисовна Гуменюк"; ur. 6 stycznia 1988 w Leningradzie) – rosyjska lekkoatletka specjalizująca się w trójskoku.
Na początku kariery uprawiała skok w dal, zajęła w tej konkurencji 5. miejsce na olimpijskim festiwalu młodzieży rozgrywanym w lipcu 2005 w Lignano Sabbiadoro. Startując w trójskoku, była dziewiąta na mistrzostwach Europy juniorów w Hengelo (2007). W 2013 zdobyła srebro halowych mistrzostw Starego Kontynentu w Göteborgu. Brązowa medalistka mistrzostw Europy w Zurychu (2014).
Medalistka mistrzostw Rosji, reprezentantka kraju w meczach międzypaństwowych juniorów.

</doc>
<doc id="2903563" url="https://pl.wikipedia.org/wiki?curid=2903563" title="Nuncjatura Apostolska w Iranie">
Nuncjatura Apostolska w Iranie

Nuncjatura Apostolska w Iranie – misja dyplomatyczna Stolicy Apostolskiej w Iranie. Siedziba nuncjusza apostolskiego mieści się w Teheranie. Obecnym nuncjuszem jest Polak, abp Andrzej Józwowicz. Pełni on swą funkcję od 28 czerwca 2021.
Historia.
W XIX wieku powstała Delegatura Apostolska w Persji. Po przemianach politycznych w tym kraju, w 1936 zmieniono nazwę na "Delegatura Apostolska w Iranie". W 1953 została ona wyniesiona do rangi internuncjatury apostolskiej.
W 1966 papież Paweł VI podniósł Internuncjaturę Apostolską w Iranie do rangi nuncjatury apostolskiej.

</doc>
<doc id="2903565" url="https://pl.wikipedia.org/wiki?curid=2903565" title="Portret markizy Bermúdez">
Portret markizy Bermúdez

Portret markizy Bermúdez (hiszp. "Señora Bermúdez" lub "Manuela Camas y de las Heras") – obraz hiszpańskiego malarza Francisca Goi. Należy do zbiorów Muzeum Sztuk Pięknych w Budapeszcie.
Okoliczności powstania.
Klienci Goi często zamawiali podwójne portrety przedstawiające na oddzielnych płótnach zwróconych ku sobie małżonków. W 1786 roku z okazji ślubu przyjaciela Goi pisarza Ceana Bermudeza i Manueli Camas powstały dwa tego typu portrety. Manuela Camas, podobnie jak Goya, pochodziła z Aragonii, z okolic Saragossy. Z tego powodu nosiła przydomek „La aragonesa”. Na obu portretach postaci siedzą na wyściełanych zielonym materiałem krzesłach, przedstawione na tle o podobnych tonach.
Jako portrecista Goya słynął ze swojej bezkompromisowości w portretowaniu postaci. Nie schlebiał swoim modelom, nie upiększał, lecz wydobywał ich najbardziej charakterystyczne cechy. Przykładem jest "Rodzina Karola IV", wizerunki księżnej Alby, a także powstały pod koniec lat dziewięćdziesiątych XVIII wieku "Portret markizy Bermúdez". 
Opis obrazu.
Przedstawiona na obrazie młoda kobieta ma przeciętne, lecz łagodne rysy; patrzy pytająco na widza. Na jej strój w stylu francuskim składa się oryginalna, zielona suknia ozdobiona dużą kokardą na piersi i delikatnym, koronkowym wykończeniem rękawów. Nosi pudrowaną perukę oraz efektowny kapelusz z kwiatami, wstążkami i piórami. Dłonie opiera na hafciarskim przyborniku z czerwonego aksamitu, na którym widać rozpoczęty haft. W prawej dłoni delikatnie trzyma igłę. Na małym palcu lewej dłoni widać kameę oprawioną złotem, również na bransolecie znajduje się miniaturowy wizerunek mężczyzny.
Dzięki zieleni i plamom czerwieni malarz nie tylko skontrastował ciemną tonacje tła, ale i nadał przejrzystą świetlistość koronkom przy sukni, szalowi i kwiecistemu nakryciu głowy. Obraz jest jednym z najbardziej rokokowych portretów jakie namalował Goya, a stylistycznie przypomina "Portret hrabiny Benavente" z 1785 roku.
Proweniencja.
Obraz przez wiele lat znajdował się w kolekcji markiza de Casa Torres w Madrycie. W 1908 roku został kupiony od wiedeńskiego marszanda Miethke i znajduje się w Muzeum Sztuk Pięknych w Budapeszcie.

</doc>
<doc id="2903566" url="https://pl.wikipedia.org/wiki?curid=2903566" title="Siekierno-Smyków">
Siekierno-Smyków

Siekierno-Smyków – część wsi Siekierno-Przedgrab w Polsce, położona w województwie świętokrzyskim, w powiecie kieleckim, w gminie Bodzentyn.
W latach 1975–1998 Siekierno-Smyków należało administracyjnie do województwa kieleckiego.

</doc>
<doc id="2903567" url="https://pl.wikipedia.org/wiki?curid=2903567" title="Siekierno-Stara Wieś">
Siekierno-Stara Wieś

Siekierno-Stara Wieś – część wsi Siekierno-Przedgrab w Polsce, położona w województwie świętokrzyskim, w powiecie kieleckim, w gminie Bodzentyn.
W latach 1975–1998 Siekierno-Stara Wieś należało administracyjnie do województwa kieleckiego.

</doc>
<doc id="2903570" url="https://pl.wikipedia.org/wiki?curid=2903570" title="Irina Gumenyuk">
Irina Gumenyuk



</doc>
<doc id="2903573" url="https://pl.wikipedia.org/wiki?curid=2903573" title="Greenwashing">
Greenwashing

Greenwashing (rzadziej greenwash) – w wolnym tłumaczeniu „ekościema”, „zielone mydlenie oczu” czy „zielone kłamstwo”, zjawisko polegające na wywoływaniu u klientów poszukujących towarów wytworzonych zgodnie z zasadami ekologii i ochrony środowiska wrażenia, że produkt lub przedsiębiorstwo go wytwarzająca są w zgodzie z naturą i ekologią.
Znaczenie.
Termin nawiązuje do angielskiego słowa "whitewashing" oznaczającego "wybielanie". Po raz pierwszy użyty został w 1986 przez Jaya Westervelta w artykule opisującym hotele, które z rzekomej troski o środowisko zachęcały swoich gości do rzadszego wymieniania ręczników.
Według badań agencji marketingu środowiskowego TerraChoice przynajmniej jedną cechę greenwashingu można wyróżnić w 98% zbadanych przez nią produktów. W 1992 organizacja Greenpeace wydała dokument "The Greenpeace Book of Greenwash" wymieniający ówczesne przykłady „ekościemy”. Greenwashing jest monitorowany przez wiele organizacji, m.in. na prowadzonej przez EnviroMedia stronie greenwashingindex.com można oceniać obecne na rynku reklamy pod kątem wprowadzania w błąd.
Z greenwashingiem mamy do czynienia, gdy:

</doc>
<doc id="2903575" url="https://pl.wikipedia.org/wiki?curid=2903575" title="Mistrzostwa świata w kolarstwie halowym">
Mistrzostwa świata w kolarstwie halowym

Mistrzostwa świata w kolarstwie halowym – zawody kolarskie, podczas których zawodnicy rywalizują w dwóch dyscyplinach: piłce rowerowej oraz kolarstwie artystycznym. Mistrzostwa te organizowane są co roku przez Międzynarodową Unię Kolarską (UCI). Pierwsze mistrzostwa w piłce rowerowej odbyły się w 1930 roku w niemieckim Lipsku, natomiast pierwsze konkurencje w kolarstwie artystycznym pojawiły się w programie w 1956 roku.

</doc>
<doc id="2903577" url="https://pl.wikipedia.org/wiki?curid=2903577" title="SHOW">
SHOW



</doc>
<doc id="2903578" url="https://pl.wikipedia.org/wiki?curid=2903578" title="NEXT (magazyn)">
NEXT (magazyn)



</doc>
<doc id="2903582" url="https://pl.wikipedia.org/wiki?curid=2903582" title="Kosei Inoue">
Kosei Inoue



</doc>
<doc id="2903588" url="https://pl.wikipedia.org/wiki?curid=2903588" title="Nuncjatura Apostolska w Kuwejcie">
Nuncjatura Apostolska w Kuwejcie

Nuncjatura Apostolska w Kuwejcie – misja dyplomatyczna Stolicy Apostolskiej w Kuwejcie. Siedziba nuncjusza apostolskiego mieści się w Kuwejcie. Obecnym nuncjuszem jest Irlandczyk abp Eugene Nugent. Pełni on swą funkcję od 7 stycznia 2021.
Nuncjusz apostolski w Kuwejcie jest również akredytowany przy rządach:
Od 1993 pełni również funkcję delegata apostolskiego Półwyspu Arabskiego - łącznika z Kościołem w pozostałych państwach Półwyspu Arabskiego, które nie utrzymują oficjalnych stosunków dyplomatycznych ze Stolicą Apostolską. Obecnie są to Oman (gdzie praktykowanie wiary katolickiej jest legalne) i Arabia Saudyjska (gdzie praktykowanie wiary katolickiej jest nielegalne).
Historia.
Nuncjaturę Apostolską w Kuwejcie utworzył w październiku 1968 papież Paweł VI. Nuncjusze rezydują w Kuwejcie od 2001. Wcześniej nuncjuszami w Kuwejcie byli nuncjusze z Libanu bądź Iraku.
W latach 2007 - 2020 nuncjusze apostolscy w Kuwejcie akredytowani byli w Zjednoczonych Emiratach Arabskich.

</doc>
<doc id="2903590" url="https://pl.wikipedia.org/wiki?curid=2903590" title="18 Polowa Techniczna Baza Rakietowa">
18 Polowa Techniczna Baza Rakietowa

18 Polowa Techniczna Baza Rakietowa – jednostka wojskowa wojsk rakietowych Pomorskiego Okręgu Wojskowego
Do głównych zadań bazy należało utrzymywanie określonej ilości pocisków balistycznych w pełnej sprawności technicznej oraz gotowość do prowadzenia zabiegów obsługowo-technicznych. W pierwszym okresie obsługiwano pociski R-150 (zestaw 9K51 z rakietą 8K11), a w okresie późniejszym R-300 (zestaw 9K72 Elbrus z rakietą 8K14). Pociski tego typu przechowywane były w gotowości zerowej – tzw. „gotowości arsenalskiej”. Zadaniem bazy było przygotowanie ich od gotowości nr 6 do gotowości nr 4[a]. Po rozformowaniu jednostki i sprzedaży jej terenu mieściła się tam stacja benzynowa. W 2018 r. budynki jednostki wyburzono pod budowę osiedla mieszkaniowego przez spółkę Alsecco.
Wyposażenie transportowo-załadowcze rakiet.
Wyposażenie dystrybucji materiałów napędowych
Wyposażenie kontrolne
Wyposażenie pomocnicze
Przygotowanie pocisków.
Przygotowanie pocisków taktycznych R-30 (zestaw 2K6 z rakietami 3R9 i 3R10), R-70 (zestaw 9K52M – Łuna) i R-100 (zestaw 9K79 – Toczka) polegało na przeglądzie zewnętrznym oraz doprowadzeniu do gotowości nr 4 – przyłączeniu głowicy bojowej, a następnie przetransportowaniu i przeładunku na środki transportu dywizjonów rakiet taktycznych.
9K79 znajdował się na uzbrojeniu Wojska Polskiego od 1988 r. i należał do najnowocześniejszych tego typu broni w siłach zbrojnych. Charakteryzował się wysoką manewrowością i dużą skutecznością rażenia. Jest przeznaczony do niszczenia celów punktowych i o małej powierzchni, na głębokości taktycznej ugrupowań bojowych, rakietami z głowicami odłamkowo-burzącymi (o działaniu skupionym) i odłamkowo-kasetowymi. Zestaw składa się z wyrzutni 9P129 (na podwoziu kołowym, pływającym), rakiety 9M79F(K),samochodu transportowo-załadowczego 2T218 (na podwoziu kołowym, pływającym).
W 18 PTBR: samochodu transportowego 9T238 (na podwoziu ZIŁ 137T), stacji kontrolno pomiarowej 9W819, stacji obsługiwań technicznych 9W844M (na podwoziu ZIŁ 131) oraz wyposażenia dodatkowego. Masa wyrzutni z rakietą i obsługą wynosi 18 t, maksymalna prędkość jazdy – 60 km/h, pływania – 10 km/h, zasięg jazdy – 650 km, masa startowa rakiety 2000 kg, długość – 6,4 m, masa głowicy – 480 kg, donośność – od 15 do 70 km.

</doc>
<doc id="2903591" url="https://pl.wikipedia.org/wiki?curid=2903591" title="Ewa Krakowska">
Ewa Krakowska

Ewa Krakowska "(z domu Jurkiewicz)" (ur. 20 stycznia 1922 w Krakowie, zm. 6 sierpnia 2011 tamże) – polska malarka.
Życiorys.
Podczas II wojny światowej studiowała w Kunstgewerbeschule tj. prowadzonej za zgodą hitlerowców Państwowej Szkole Rzemiosła Artystycznego. Była związana z prowadzonym przez Tadeusza Kantora Podziemnym Teatrem Niezależnym. Po wyzwoleniu kontynuowała naukę na krakowskiej Akademii Sztuk Pięknych, od 1945 przez szesnaście lat była żoną Tadeusza Kantora. Od 1954 należała do Związku Polskich Artystów Plastyków, była członkiem Grupy Młodych Plastyków. Artystka zajmowała się malarstwem, tworzeniem tkanin artystycznych, fotografią i scenografią. W 2009 opublikowała książkę "„Szkice z pamięci”", będącą opowieścią o latach szkolnych autorki i jej związku z Tadeuszem Kantorem. Drugim mężem malarki był scenograf Wojciech Krakowski. Pochowana na Cmentarzu Rakowickim w Krakowie (kwatera JC, rząd płd.). 
Kolekcje prac Ewy Krakowskiej są w posiadaniu Muzeum Narodowego w Krakowie i Muzeum Okręgowego w Tarnowie. Córką Ewy Krakowskiej i Tadeusza Kantora jest artystka Dorota Krakowska.

</doc>
<doc id="2903595" url="https://pl.wikipedia.org/wiki?curid=2903595" title="ARA Nueve de Julio">
ARA Nueve de Julio

ARA „Nueve de Julio” – nazwa noszona na przestrzeni dziejów przez 2 krążowniki Armada de la República Argentina:

</doc>
<doc id="2903597" url="https://pl.wikipedia.org/wiki?curid=2903597" title="Żyła krętniczo-okrężnicza">
Żyła krętniczo-okrężnicza

Żyła krętniczo-okrężnicza (łac. "vena ileocolica") – naczynie żylne zbierające krew z jelita krętego, okrężnicy i kątnicy. Powstaje na ich powierzchni i uchodzi do żyły krezkowej górnej. 
Przebieg.
Żyła krętniczo-okrężnicza powstaje na powierzchni jelita krętego, okrężnicy i kątnicy. Żyła ta biegnąc razem z tętnicą krętniczo-okrężniczą krzyżuje od przodu mięsień lędźwiowy większy, tętnicę i żyłę jądrową lub tętnicę i żyłę jajnikową oraz prawy moczowód i uchodzi do żyły krezkowej górnej.
Odmiany.
Brak danych.
Zespolenia.
Żyła krętniczo-okrężnicza bierze udział w układzie zespoleń ściennych pomiędzy żyłą wrotną a żyłą główną dolną
Zastawki.
Żyła krętniczo-okrężnicza nie ma zastawek.

</doc>
<doc id="2903599" url="https://pl.wikipedia.org/wiki?curid=2903599" title="Medaliści mistrzostw świata w kolarstwie halowym - Piłka rowerowa">
Medaliści mistrzostw świata w kolarstwie halowym - Piłka rowerowa

Pełna lista medalistów mistrzostw świata w kolarstwie halowym w piłce rowerowej.

</doc>
<doc id="2903600" url="https://pl.wikipedia.org/wiki?curid=2903600" title="Monaster Spotkania Włodzimierskiej Ikony Matki Bożej w Moskwie">
Monaster Spotkania Włodzimierskiej Ikony Matki Bożej w Moskwie

Monaster Spotkania Włodzimierskiej Ikony Matki Bożej – prawosławny męski klasztor w Moskwie, o statusie monasteru stauropigialnego.
Historia.
Według tradycji cerkiewnej monaster został utworzony w 1395. Jego zabudowania wzniesiono na miejscu, gdzie mieszkańcy Moskwy zebrali się, by oddać cześć Włodzimierskiej Ikonie Matki Bożej, której przypisywano ocalenie przed najazdem tatarskim. Fundatorem obiektów klasztornych był książę moskiewski Wasyl I. W 1679 na miejscu pierwszej monasterskiej cerkwi Włodzimierskiej Ikony Matki Bożej została wzniesiona nowa świątynia pod tym samym wezwaniem. Zdaniem innych badaczy monaster powstał jeszcze w 1379, jednak pierwotnie siedzibą wspólnoty były obiekty w pobliżu bramy Włodzimierskiej w Kitajgrodzie (gdzie do 1934 funkcjonowała cerkiew Włodzimierskiej Ikony Matki Bożej), zaś jego przeniesienie na zajmowany aktualnie obszar nastąpiło dopiero w XVI w., być może w związku ze wznoszeniem murów obronnych Kitajgrodu.
W 1907 w monasterze przebywało 11 mnichów i 14 posłuszników.
W 1922 monaster przeszedł w ręce Żywej Cerkwi. Do 1923 służył w nim jeden z liderów ruchu odnowicielskiego, biskup Antonin (Granowski). W 1923 wspólnota ponownie przeszła w jurysdykcję Rosyjskiego Kościoła Prawosławnego, jednak jeszcze w tej samej dekadzie została całkowicie zlikwidowana. W latach 1927–1930 na polecenie władz radzieckich zburzono większość zabudowań monasterskich, w tym cerkiew św. Marii Egipcjanki, dzwonnicę i mur klasztoru. W ocalałym budynku mieszkalnym w latach wielkiego terroru mieścił się internat dla oficerów NKWD. Następnie, według relacji świadków, w obiektach monasterskich mieściły się garaże i warsztaty konserwatorskie.
Rosyjski Kościół Prawosławny odzyskał w 1991 jedyną ocalałą z dawnego monasteru cerkiew – sobór Spotkania Włodzimierskiej Ikony Matki Bożej. Przez dwa lata był on świątynią parafialną. W 1993 przy świątyni otwarto placówkę filialną Monasteru Pskowsko-Pieczerskiego, której przełożonym został hieromnich Tichon (Szewkunow). W 1995 wspólnota otrzymała status monasteru stauropigialnego. Na terenie monasteru odbudowana została dzwonnica, wzniesiono nowe zabudowania mieszkalne. Klasztor prowadzi jedno z największych wydawnictw w Rosji, specjalizujące się w literaturze teologicznej, historycznej, artystycznej, jak również w publikowaniu ksiąg liturgicznych i powiązanych z szeroko rozumianym życiem religijnym.
Architektura.
W kompleksie monasterskim przed zamknięciem klasztoru w czasach radzieckich istniały trzy cerkwie. Najważniejsza, sobór Spotkania Włodzimierskiej Ikony Matki Bożej, była fundacją cara Fiodora II, rozbudowaną na początku XVIII w. o dodatkowy ołtarz św. Jana Chrzciciela i wtedy też dekorowana freskami. Znacznie starsza od soboru była mniejsza cerkiew św. Marii Egipcjanki, powstała jeszcze w 1358, rozbudowana i wyremontowana w XVIII w., rozebrana w 1930. Drugą pomocniczą świątynią w monasterze była cerkiew św. Mikołaja z 1482.
Szczególnym elementem wyposażenia monasteru była monumentalna rzeźba wyobrażająca ukrzyżowanie w otoczeniu scen z Ewangelii, Dziejów Apostolskich i Apokalipsy, na tle widoku Jerozolimy, wykonana przez Grigorija Szumajewa w 1755. Dzieło to zostało w czasach radzieckich przeniesione do Muzeum Architektury w Moskwie.

</doc>
<doc id="2903607" url="https://pl.wikipedia.org/wiki?curid=2903607" title="Żyła podżebrowa">
Żyła podżebrowa

Żyła podżebrowa (łac. "vena subcostalis") – naczynie żylne zbierające krew ze odpowiadającej jej części ściany klatki piersiowej oraz rdzenia kręgowego. Powstaje na ich powierzchni i uchodzi do żyły nieparzystej. Żyła podżebrowa jest odpowiednikiem zlokalizowanym pod żebrem XII - żyły międzyżebrowej tylnej i jest największą z tych żył.
Przebieg.
Żyła podżebrowa powstaje na powierzchni odpowiadającej jej części ściany klatki piersiowej oraz rdzenia kręgowego. Żyła ta biegnie w bruździe żebra XII razem z tętnicą podżebrową oraz z nerwem podżebrowym w taki sposób, iż żyła leży najwyżej, nerw najniżej a tętnica pomiędzy nimi. Żyła podżebrowa uchodzi do żyły nieparzystej.
Odmiany.
Brak danych.
Zastawki.
Żyła podżebrowa posiada zastawki ujściowe.

</doc>
<doc id="2903610" url="https://pl.wikipedia.org/wiki?curid=2903610" title="Kultura masowa">
Kultura masowa



</doc>
<doc id="2903612" url="https://pl.wikipedia.org/wiki?curid=2903612" title="International Food Standard">
International Food Standard

International Food Standard (IFS) – międzynarodowy standard bezpieczeństwa żywności opracowany w 2002 roku przez przedstawicieli niemieckiego handlu detalicznego. Jest standardem powszechnie uznawanym w całej Europie Zachodniej (z wyjątkiem Wielkiej Brytanii, gdzie obowiązuje standard BRC).
Standard IFS.
Celem standardu IFS (podobnie jak innych standardów oceny dostawców - np. BRC) jest minimalizacja ryzyka wystąpienia zagrożeń bezpieczeństwa żywności producentów współpracujących z sieciami handlowymi. W szczególności dotyczy to sytuacji dostarczania produktów pod marką własną dla sieci handlowej.
Na standard IFS składają się następujące elementy:
Z tych wymagań wynika, że wdrożenie standardu IFS wiąże się zarówno z posiadaniem sprawnie funkcjonującego systemu HACCP, jak i udokumentowaniem pochodzenia surowców oraz zdefiniowaniem możliwych zagrożeń i opracowaniem metod ich zapobiegania. Niezbędne jest także przeszkolenie kadry kierowniczej i pracowników z wymagań bezpieczeństwa żywności. Posiadanie IFS jest przede wszystkim wymagane od wszystkich dostawców sieci handlowych pochodzących z Niemiec (np. Lidl, Real) i Francji (np. Auchan, Carrefour).
W 2012 roku została wydana zaktualizowana wersja IFS Food version 6, które zaczęła obowiązywać od 1 lipca 2012. Od tego momentu stała się ona wersją obligatoryjną dla wszystkich audytów i certyfikacji. Nowy standard IFS wersja 6 wprowadza nowe wymagania jakości dotyczące kontroli masy, etykietowania oraz prowadzenia zapisów w listach kontrolnych na zgodność z GFSI. Standard IFS wersja 6 zawiera także aktualne informacje na temat procesu certyfikacji oraz programu oceniającego pracę jednostek certyfikujących.
Podstawowe różnice między wersją 5 a 6 standardu IFS:

</doc>
<doc id="2903613" url="https://pl.wikipedia.org/wiki?curid=2903613" title="Edip Ohri">
Edip Ohri

Edip Ohri (ur. 8 maja 1926 w Strudze, zm. 21 lutego 2017) – pułkownik armii albańskiej, dowódca Lotnictwa Wojskowego Albanii w latach 1969–1980.
Życiorys.
Urodził się na terytorium Jugosławii, był synem urzędnika. W 1936 wraz z rodziną przeprowadził się do Albanii, a jego ojciec Inajet otrzymał funkcję wójta gminy Shënvlash k. Durrësu. Kilka miesięcy po przeprowadzce do Albanii ojciec Edipa zmarł. W 1942 ukończył szkołę pedagogiczną w Elbasanie. W tym samym roku związał się z ruchem oporu, skierowanym przeciwko okupacji włoskiej. Aresztowany przez władze okupacyjne, w 1943 uciekł z więzienia i otrzymał funkcję zastępcy dowódcy kompanii 2 Brygady Uderzeniowej, działającej w ramach Armii Narodowowyzwoleńczej. W listopadzie 1944 wziął udział w wyzwalaniu rejonu Korcza-Pogradec jako oficer zwiadu 2 Brygady Uderzeniowej. W tym samym czasie wstąpił do partii komunistycznej.
W 1945 rozpoczął studia w szkole lotniczej w Panczewie, w okolicach Belgradu, ale po kilku miesiącach wyjechał do ZSRR. W 1948 ukończył studia w szkole dla pilotów samolotów bombowych w mieście Engels. Studia kontynuował w latach 1949–1952 w Akademii Sił Powietrznych ZSRR. W latach 1954–1955 studiował w szkole dla dowódców jednostek lotniczych w Groznym. Po powrocie do kraju awansował do stopnia pułkownika i w maju 1955 objął stanowisko dowódcy albańskiego lotnictwa wojskowego. Jako członek delegacji albańskiej wielokrotnie uczestniczył w spotkaniach oficerów Układu Warszawskiego. W 1969 ukończył kurs dla oficerów sztabu generalnego. W latach 1971–1972 przebywał w Chinach, gdzie kontynuował studia w zakresie dowodzenia jednostkami lotnictwa transportowego. W 1975 przeszedł w stan spoczynku.
W latach 1974–1978 był deputowanym do parlamentu. Aresztowany 16 października 1980 przez funkcjonariuszy Sigurimi. Został oskarżony o przygotowywanie wojskowego zamachu stanu, a także agitację antypaństwową. Po kilku miesiącach śledztwa Ohri wraz z sześcioma innymi oficerami stanął przed sądem. W styczniu 1981 został skazany na 14 lat więzienia. Karę odbywał początkowo w Ballshu, a od 1982 w Zejmenie. W 1985 został skierowany do więzienia w Burrelu, gdzie znalazła się większość represjonowanych oficerów. Uwolniony w wyniku amnestii 29 listopada 1989.

</doc>
<doc id="2903614" url="https://pl.wikipedia.org/wiki?curid=2903614" title="Kłos Panny">
Kłos Panny



</doc>
<doc id="2903620" url="https://pl.wikipedia.org/wiki?curid=2903620" title="Angelika Stępień">
Angelika Stępień

Angelika Stępień (ur. 3 kwietnia 1993) – polska lekkoatletka, sprinterka.
Kontuzja uniemożliwiła jej start na mistrzostwach świata juniorów młodszych w 2009.
Osiągnięcia.
Medalistka (w tym złota) mistrzostw Polski seniorów na stadionie w sztafecie 4 x 100 metrów. Dwukrotna srebrna medalistka halowych mistrzostw Polski seniorów (2013). Wielokrotna mistrzyni kraju w kategoriach kadetek i juniorek.

</doc>
<doc id="2903622" url="https://pl.wikipedia.org/wiki?curid=2903622" title="Oath">
Oath

Oath – singel angielskiej wokalistki Cher Lloyd z płyty "Sticks + Stones".
Utwór został wydany jako drugi singel Lloyd w Stanach Zjednoczonych, gdzie dotarł do 73 miejsca listy Billboard Hot 100. W utworze gościnnie wystąpiła raperka Becky G.
Teledysk.
Ujęcia do klipu były kręcone przez trzy dni pomiędzy 19 a 21 września 2012 roku. Reżyserią teledysku zajęła się Hannah Lux Davis. Oficjalna premiera teledysku miała miejsce 4 października 2012 na oficjalnym kanale VEVO artystki.

</doc>
<doc id="2903624" url="https://pl.wikipedia.org/wiki?curid=2903624" title="Samuel Jofré Giraudo">
Samuel Jofré Giraudo



</doc>
<doc id="2903629" url="https://pl.wikipedia.org/wiki?curid=2903629" title="The Great Migration">
The Great Migration

The Great Migration – debiutancki album amerykańskiego rapera i producenta muzycznego Bronze Nazaretha, wydany 23 maja 2006 roku nakładem wytwórni Babygrande. Za warstwę muzyczną płyty w całości odpowiada Bronze Nazareth, którego styl produkcji opiera się głównie o sampling soulowych utworów z 60. i 70. XX wiek.

</doc>
<doc id="2903633" url="https://pl.wikipedia.org/wiki?curid=2903633" title="Dieter Pfaff">
Dieter Pfaff

Dieter Pfaff (ur. 2 października 1947 w Dortmundzie, zm. 5 marca 2013 w Hamburgu) – niemiecki aktor i reżyser filmowy i telewizyjny. Zmarł na raka płuc.

</doc>
<doc id="2903639" url="https://pl.wikipedia.org/wiki?curid=2903639" title="Sułtanat Bijapuru">
Sułtanat Bijapuru



</doc>
<doc id="2903641" url="https://pl.wikipedia.org/wiki?curid=2903641" title="Ward de Ravet">
Ward de Ravet

Ward de Ravet (ur. 1 czerwca 1924 w Antwerpii, zm. 6 marca 2013 w Zandhoven) – belgijski aktor filmowy i telewizyjny.
Filmografia.
seriale
film

</doc>
<doc id="2903642" url="https://pl.wikipedia.org/wiki?curid=2903642" title="Amblyotrypauchen fraseri">
Amblyotrypauchen fraseri



</doc>
<doc id="2903643" url="https://pl.wikipedia.org/wiki?curid=2903643" title="Amblyotrypauchen artcocephalus">
Amblyotrypauchen artcocephalus



</doc>
<doc id="2903644" url="https://pl.wikipedia.org/wiki?curid=2903644" title="Amblyopus arctocephalus">
Amblyopus arctocephalus



</doc>
<doc id="2903645" url="https://pl.wikipedia.org/wiki?curid=2903645" title="Jan Piwowarczyk (harcerz)">
Jan Piwowarczyk (harcerz)

Jan Piwowarczyk (ur. 16 marca 1930 w Łowiczu, zm. 15/16 listopada 1948 tamże) – polski harcerz, ofiara represji stalinowskich w Polsce.
Rodzina.
Syn starszego posterunkowego Policji Państwowej – Jana Piwowarczyka (ur. 9 sierpnia 1898 w Kielcach) i Matyldy z Kuźmińskich. Jan Piwowarczyk służył w policji od 1922 r. Od 1934 r., w związku z objęciem przez niego posterunku w Nieborowie, cała rodzina przeprowadziła się do Bełchowa. Od sierpnia 1939 r., ponownie mieszkali w Łomży w związku z mobilizacją, która objęła także st. posterunkowego Jana Piwowarczyka. Ojciec dostał się do niewoli sowieckiej po agresji ZSRR na Polskę – 17 września 1939 r. Więziony był kolejno w obozie dla jeńców w Putywlu, a następnie w obozie na wyspie Stołobnyj na jeziorze Seliger. Zamordowany przez Sowietów w Kalininie (obecny Twer), w 1940 r. i pochowany Miednoje. Odznaczony Brązowym Krzyżem Zasługi.
Życiorys.
Od 1937 r., uczeń szkoły powszechnej w Bełchowie, a następnie szkoły powszechnej nr 3 w Łowiczu. W 1944 r., rozpoczął edukację gimnazjalną na tajnych kompletach. W tym samym czasie wstąpił do łowickiej drużyny harcerskiej Zawiszaków stanowiącej najmłodszą grupę metodyczną Szarych Szeregów.
W 1945 r., został uczniem II klasy Państwowego Koedukacyjnego Gimnazjum Handlowego w Łowiczu. W tym też czasie należał do drużyny harcerskiej im. Tadeusza Kościuszki. Uczestnik zlotu młodzieży „Trzymamy straż nad Odrą” w Szczecinie w dniach 12–13 kwietnia 1946 r., w tym samym roku wstąpił do szkolnego Hufca Przysposobienia Wojskowego jako junak, a w roku następnym – 12 czerwca 1947 r., brał udział w wycieczce harcerzy i junaków PW w Tatry.
W 1947 r., umarła jego matka – Matylda Piwowarczyk, a piętnastoletni Jan został zameldowany na stałe w Rembertowie u swojej ciotki Klementyny Ciszewskiej. Jan Piwowarczyk postanawiał jednak kontynuować edukację w Łowiczu. Mieszkał od tej pory w internacie Liceum Pedagogicznego przy ul. Stanisławskiego 31. Jeszcze w tym samym roku kończył naukę gimnazjalną i podejmował dalszą edukację w Liceum Handlowym przy ul. Podrzecznej w Łowiczu.
W okresie między 4 listopada 1947 r. a 5 kwietnia 1948 r., uczęszczał korespondencyjnie na spółdzielczy kurs uczniowski. To wtedy prawdopodobnie podjął naukę języka esperanto. Wcześniej jeszcze w grudniu 1947 r., kończył zorganizowany przez łowicki oddział PCK, wstępny kurs ratownictwa higieny i profilaktyki.
Śmierć.
Jan Piwowarczyk został aresztowany wraz z kolegami przez funkcjonariuszy Powiatowego Urzędu Bezpieczeństwa Publicznego (PUBP) w dniu 10 listopada 1948 r., około godziny 23:00. Do zdarzenia doszło w miejscu jego zamieszkania – internacie Liceum Pedagogicznego przy ul. Stanisławskiego 31 w Łowiczu. W czasie przesłuchania aresztowani zostali oskarżeni o kradzieży czystych blankietów legitymacji Związku Młodzieży Polskiej (ZTM). Śledztwo Jana Piwowarczyka trwało 6 dni w trakcie, których był brutalnie bity przez funkcjonariuszy UB. Prawdopodobnie głównym przesłuchującym był Józef Salamon.
Ostatecznie Jan Piwowarczyk zmarł w nocy z 15/16 listopada w siedzibie PUBP przy ul. Długiej 26 w Łowiczu. Oficjalny raport wskazywał iż przyczyną śmierci Piwowarczyka miało być samobójstwo przez powieszenie za rękaw swetra na kaloryferze. Wersję tą potwierdzili lekarze dr Jan Kaczorowski i Ignacy Rybicki. Jeszcze tej samej nocy, Jan Piwowarczyk został potajemnie pochowany przy murze Cmentarza Emaus.
Już w listopadzie 1948 r., w sprawie śmierci Piwowarczyka został ukarany szef PUBP w Łowiczu – Stefan Czerwiński i referent Henryk Zamojski na 5 i 7 dni aresztu. Był to wynik prowadzonego przez Wojewódzki Urząd Bezpieczeństwa Publicznego w Łodzi postępowania dyscyplinarnego.
W lipcu 1956 r., ciotka Jana – Klementyna Ciszewska, złożyła wniosek do Generalnej Prokuratury PRL o przeprowadzenie śledztwa przeciwko funkcjonariuszom PUBP w Łowiczu, a w szczególności przesłuchującemu Jana Piwowarczyka – Józefowi Salamonowi, podejrzanemu o spowodowanie jego śmierci. W tym samym roku w grudniu nastąpiła ekshumacja zwłok Jana, ale sekcja okazała się niemożliwa do przeprowadzenia. Ciało zostało złożone w grobie jego matki – Matyldy – na cmentarzu w podwarszawskim Rembertowie.
16 kwietnia 1957 r., Prokuratura Wojewódzka w Łodzi umorzyła śledztwo i stwierdziła brak podstaw do skierowania sprawy na drogę sądową z powodu przedawnienia, a akta sprawy przekazała Komendzie Wojewódzkiej MO w Łodzi i Sądowi Wojewódzkiemu.
Ostatecznie 23 marca 1992 r., Okręgowa Komisja Badania Zbrodni przeciwko Narodowi Polskiemu w Łodzi podjęła śledztwo w sprawie zamordowania Jana Piwowarczyka, a 1 marca 1996 r., Prokuratura Wojewódzka w Łodzi podjęła decyzję o umorzeniu postępowania.
Film "Historia Janka Piwowarczyka".
Na kanwie życie i śmierci Jana Piwowarczyka powstał film dokumentalny pt. "Historia Janka Piwowarczyka" w reżyserii i według scenariusza Tomasza Świątkowskiego. Film powstał jako projekt edukacyjny sfinansowany przez Narodowe Centrum Kultury w Warszawie, Urząd Miejski w Łowiczu, Starostwo Powiatowe w Łowiczu, Centrum Kultury, Turystyki i Promocji Ziemi Łowickiej i Łowicki Ośrodek Kultury (producent filmu).
Produkcja realizowana była blisko 2–lata, a film miał swoją premierę 16 listopada 2010 r., w łowickim kinie Fenix i Łowickim Ośrodku Kultury. Film stanowi montaż wywiadów z ostatnimi żyjącymi świadkami życia Jana Piwowarczyka, oraz dokumentów z prywatnego archiwum jego rodziny, a także zbiorów Archiwum Państwowego w Łowiczu i Oddziału Instytutu Pamięci Narodowej w Łodzi. Film jest efektem żmudnego śledztwa przeprowadzonego przez Tomasza Świątkowskiego i Marka Wojtylaka.
Przy produkcji filmu uczestniczyli 

</doc>
<doc id="2903646" url="https://pl.wikipedia.org/wiki?curid=2903646" title="Lebetus">
Lebetus

Lebetus – rodzaj morskich ryb z rodziny babkowatych (Gobiidae).
Występowanie.
Zachodnia część Bałtyku, Morze Północne, wsch. część Atlantyku, wokół wybrzeży Wysp Brytyjskich po Islandię i Norwegię.
Klasyfikacja.
Gatunki zaliczane do tego rodzaju:

</doc>
<doc id="2903647" url="https://pl.wikipedia.org/wiki?curid=2903647" title="Butigobius">
Butigobius



</doc>
<doc id="2903651" url="https://pl.wikipedia.org/wiki?curid=2903651" title="Pałac Murano w Warszawie">
Pałac Murano w Warszawie

Pałac Murano – pałac, który znajdował się w Warszawie na Muranowie, przy skrzyżowaniu obecnych ul. Stawki i ul. Andersa. Rozebrany około 1900 roku.
Historia.
Wybudowany w 1686 przez nadwornego architekta Michała Korybuta Wiśniowieckiego oraz Jana III Sobieskiego – Włocha, Józefa Bellottiego. Pałac otrzymał swą nazwę od weneckiej wyspy Murano, z której pochodził Belotti. Pałac miał dwa piętra i ustawiony był w kształcie podkowy. W drugiej połowie XVIII wieku należał on do chorążego wendeńskiego Słomińskiego.
Pod koniec XVIII w miejscu pałacowego dziedzińca powstał plac Muranowski.
W 1780 pojawiły się ogłoszenia o sprzedaży pałacu, a od ok. 1790 budynek zaczął popadać w ruinę. Oprócz pałacu na terenie posesji znajdowało się wtedy także 28 innych budynków, m.in. trzy kamienice, browar, młyn, dwie kuźnie i dwie suszarnie.
Ok. 1900 pałac rozebrano, a w jego miejscu wzniesiono kamienice czynszowe. Przed 1939 pałac znajdowałby się na rogu nieistniejących obecnie ulic Przebieg i Sierakowskiej. Współcześnie w miejscu dawnego pałacu znajdują się m.in. biurowce Intraco i North Gate oraz hotel Ibis Stare Miasto.

</doc>
<doc id="2903656" url="https://pl.wikipedia.org/wiki?curid=2903656" title="Lebetus orca">
Lebetus orca



</doc>
<doc id="2903657" url="https://pl.wikipedia.org/wiki?curid=2903657" title="Gobius scorpioides">
Gobius scorpioides



</doc>
<doc id="2903658" url="https://pl.wikipedia.org/wiki?curid=2903658" title="Gobius orca">
Gobius orca



</doc>
<doc id="2903660" url="https://pl.wikipedia.org/wiki?curid=2903660" title="Wybory parlamentarne w Bułgarii w 2013 roku">
Wybory parlamentarne w Bułgarii w 2013 roku

Wybory parlamentarne w Bułgarii odbyły się 12 maja 2013 roku. Były to wybory przedterminowe.
Bułgarzy wybrali 240 deputowanych do Zgromadzenia Narodowego w wyborach powszechnych, równych, bezpośrednich i proporcjonalnych, w głosowaniu tajnym. Kandydatem na deputowanego może być każdy, kto przekroczył 21. rok życia, posiada obywatelstwo wyłącznie bułgarskie oraz nie był karany. Kadencja Zgromadzenia Narodowego trwa cztery lata.
Na wybory zostali zaproszeni rozszerzone misje OBWE i Zgromadzenia Parlamentarnego Rady Europy. Tymczasowy rząd, na czele którego stoi Marin Rajkow, miał za zadanie przygotowanie uczciwych wyborów. W tym celu przy rządzie powstała rada obywatelska.
Przed wyborami.
Powodem przedterminowych wyborów był kryzys polityczny w Bułgarii, do którego doszło po serii trwających kilka tygodni ulicznych protestów, spowodowanych wysokimi rachunkami za energię. Żądania protestujących z ekonomicznych zmieniły się w polityczne, przede wszystkim w postulat dymisji rządu. Centroprawicowy gabinet Bojka Borisowa podał się do dymisji 20 lutego. Wszystkie główne bułgarskie partie polityczne zadeklarowały, że nie chcą tworzyć rządu w obecnej kadencji parlamentu. Prezydent Bułgarii Rosen Plewneliew w orędziu przed Zgromadzeniem Narodowym ogłosił termin przedterminowych wyborów parlamentarnych.
Wyniki.
Wybory wygrała partia Obywatele na rzecz Europejskiego Rozwoju Bułgarii (GERB), na czele z Bojkiem Borisowem, która wygrała również wybory w 2009 roku. Partia ta zdobyła 97 mandatów z 240. Drugie miejsce zajęła Bułgarska Partia Socjalistyczna Sergeja Staniszewa, uzyskując 84 mandaty. Trzecie miejsce przypadło centrowej partii politycznej, reprezentującej mniejszość turecką – Ruchowi na rzecz Praw i Wolności. Partia Lyutvi Mestana zdobyła 36 mandatów. Ostatnią partią, która przekroczyła próg wyborczy, uzyskując 23 mandaty, była Ataka Wolena Siderowa.
Po wyborach.
Po ogłoszeniu wyników wyborów na światło dzienne wyszła afera z dodrukowaniem dodatkowych kart do głosowania. Nielegalne karty do głosowania znaleziono w drukarni pod Sofią, a prokuratura oceniła, że mogły one posłużyć do fałszerstw wyborczych. Borisow i Cwetanow przysięgali, że GERB nie miał ze sprawą nic wspólnego, chociaż właściciel drukarni jest stołecznym radnym tej partii. Bojko Borisow powiedział, że jego partia zaskarży wyniki do Trybunału Konstytucyjnego. Jako powód podał naruszenie w sobotę ciszy wyborczej po nagłośnieniu afery, która według Borisowa pozbawiła jego partię 5-6 proc. głosów. Głosy te są kluczowe, ponieważ w obecnej sytuacji GERB nie jest w stanie utworzyć samodzielnego rządu, a inne partie zadeklarowały, że nie wejdą z nim w koalicję.

</doc>
<doc id="2903663" url="https://pl.wikipedia.org/wiki?curid=2903663" title="Kunming Hu">
Kunming Hu



</doc>
<doc id="2903665" url="https://pl.wikipedia.org/wiki?curid=2903665" title="C/1966 T1 Rudnicki">
C/1966 T1 Rudnicki



</doc>
<doc id="2903666" url="https://pl.wikipedia.org/wiki?curid=2903666" title="C/2006 A1 Pojmański">
C/2006 A1 Pojmański



</doc>
<doc id="2903667" url="https://pl.wikipedia.org/wiki?curid=2903667" title="Klasztor Bernardynów w Zbarażu">
Klasztor Bernardynów w Zbarażu

Klasztor oo. bernardynów w Zbarażu – zabytkowy rzymskokatolicki kompleks klasztorny w Zbarażu, wzniesiony w XVIII w.
Historia.
Pierwszy klasztor oo. bernardynów w Zbarażu ufundowany został w 1627 r. przez Jerzego Zbaraskiego, zniszczony w czasie wojny polsko-tureckiej w 1675. Dotację w 1726 r. odnowił przyszły hetman wielki koronny Józef Potocki. Odbudowę przeprowadzili w XVIII stuleciu wojewoda kijowski Stanisław Potocki i jego żona Helena z Zamoyskich. Autorem projektu odnowionego klasztoru był Jan Antoni Gans. Gotowy kompleks z kościołem św. św. Antoniego i Jerzego poświęcił 2 sierpnia 1755 biskup łucki Antoni Erazm Wołłowicz. Ołtarze we wnętrzu budynku wykonał w kolejnych latach, do 1759, lwowski artysta Antoni Osiński. Klasztor należał do najważniejszych bernardyńskich siedzib w prowincji. Od 1782 istniało przy nim studium filozofii, zaś w latach 1784–1805 – łacińskie gimnazjum, przeniesione następnie do Brzeżan. W 1788 w wielkim pożarze całego miasta kościół klasztorny poważnie ucierpiał, jednak w krótkim czasie został odremontowany. Ponieważ kościół parafialny w Zbarażu został w tym samym pożarze zniszczony całkowicie, klasztorna świątynia przejęła jego funkcje.
Klasztor zachował swoje znaczenie także pod zaborem austriackim. Był znaczącym ośrodkiem życia zakonnego, od 1798 zakonnicy prowadzili przy nim studium teologiczne, zaś od 1816 – szkołę główną. W latach I wojny światowej i wojny polsko-bolszewickiej kompleks doznał poważnych strat, jednak został odremontowany dzięki staraniom opata Daniela Magońskiego. W dwudziestoleciu międzywojennym nadal był siedzibą bernardynów i prowadzonych przez nich szkół, w tym Państwowego Gimnazjum im. Henryka Sienkiewicza.
Zakonnicy zostali zmuszeni do opuszczenia Zbaraża dopiero w 1945, gdy władze radzieckie postanowiły zaadaptować zabytkowy klasztor na szpital, a następnie zakład wytwarzający półprzewodniki. Spowodowało to ogromne zniszczenia w kompleksie budynków sakralnych.
Bernardyni odzyskali klasztor w Zbarażu w 1990. Kościół klasztorny był jednak do tego stopnia zniszczony, że nabożeństwa nie mogły się w nim odbywać, miejscowa wspólnota rzymskokatolicka korzystała jedynie z niewielkiej kaplicy. 3 września 2000 rzymskokatolicki metropolita lwowski Marian Jaworski poświęcił powtórnie odrestaurowany kościół klasztorny, w obecności delegacji bernardynów, przedstawicieli miejscowego duchowieństwa greckokatolickiego, władz miejskich, polskich dyplomatów z konsulatu we Lwowie. W uroczystości, oprócz miejscowych wiernych oraz mieszkańców Zbaraża wyznań prawosławnego i greckokatolickiego, wzięli udział także byli mieszkańcy Zbaraża, wypędzeni z miasta w 1945.
Architektura.
Główną świątynią klasztorną jest kościół św. św. Antoniego i Jerzego. Jest to dwuwieżowa i trójnawowa bazylika, o wklęsłej elewacji i zwieńczona wysoką attyką. Na fasadzie pierwotnie znajdowały się, po dwóch stronach głównego wejścia, dwie figury patronów kościoła. W narożnikach budowli znajdują się ozdobne pilastry. Z ołtarzy Antoniego Osińskiego przetrwały jedynie fragmenty. Wszystkich ołtarzy w kościele było trzynaście. W ołtarzu głównym znajdowały się wizerunki patronów świątyni.
Inne elementy wyposażenia kościoła znajdują się w różnych muzeach i galeriach (m.in. w Muzeum Krajoznawczym w Tarnopolu i Lwowskiej Galerii Obrazów w Olesku). Z kościołem łączy się jednopiętrowy budynek klasztorny z celami zakonników. Na północ od świątyni znajduje się dzwonnica, pełniąca w przeszłości także funkcje bramy wjazdowej na teren zespołu budynków.

</doc>
<doc id="2903668" url="https://pl.wikipedia.org/wiki?curid=2903668" title="Żyła żołądkowo-okrężnicza">
Żyła żołądkowo-okrężnicza

Żyła żołądkowo-okrężnicza (łac. "vena gastrocolica") – naczynie żylne powstające z połączenia żyły żołądkowo-sieciowej prawej i żyły okrężniczej środkowej i uchodzi do żyły krezkowej górnej. 
Przebieg.
Żyła żołądkowo-okrężnicza powstaje z połączenia żyły żołądkowo-sieciowej prawej i żyły okrężniczej środkowej i po krótkim przebiegu uchodzi do żyły krezkowej górnej.
Odmiany.
Żyła żołądkowo-okrężnicza jest odmianą ujścia żyły okrężniczej środkowej, która łączy się z żyłą żołądkowo-sieciową prawą zamiast uchodzić bezpośrednio do żyły krezkowej górnej. 
Zespolenia.
Żyła krętniczo-okrężnicza bierze udział w układzie zespoleń ściennych pomiędzy żyłą wrotną a żyłą główną dolną.
Zastawki.
Żyła żołądkowo-okrężnicza nie posiada zastawek. 

</doc>
<doc id="2903670" url="https://pl.wikipedia.org/wiki?curid=2903670" title="P/1937 D1">
P/1937 D1



</doc>
<doc id="2903672" url="https://pl.wikipedia.org/wiki?curid=2903672" title="Wydobycie ropy naftowej w Polsce">
Wydobycie ropy naftowej w Polsce

Wydobycie ropy naftowej w Polsce – dział górnictwa zajmujący się wydobywaniem ropy naftowej na terenie Polski.
Historia.
Najstarszy na świecie szyb naftowy znajduje się w Polsce we wsi Siary pod Gorlicami. Został wykopany ręcznie w 1852 i dał początek wydobyciu ropy naftowej w kopalni założonej przez Stanisława Jabłonowskiego. Pierwsza polska kopalnia ropy powstała w 1854 z inicjatywy Ignacego Łukasiewicza w Bóbrce koło Krosna. Pierwszy polski zakład destylacji ropy naftowej powstał w 1856 w Ulaszowicach koło Jasła (dzisiaj w granicach miasta). Jedną z najstarszych rafinerii na świecie, znajdujący się w Gorlicach Glimar (w Gliniku Mariampolskim), uruchomiono w 1884. Rafineria ta ogłosiła upadłość 23 grudnia 2004.
W II Rzeczypospolitej wydobyciem ropy naftowej zajmowała się między innymi Spółka Akcyjna Towarzystwo Przemysłu Naftowego Bracia Nobel w Polsce, przejęta przez Standard Oil i przekształcona w spółkę Standard-Nobel S.A., a następnie w Standard-Nobel w Polsce S.A. „Sercem” roponośnym kraju było Borysławsko-Drohobyckie Zagłębie Naftowe.
W 2019 wydobycie ropy naftowej w Polsce wyniosło 936,76 tysiąca ton.
Obecne wydobycie.
W Polsce ropę naftową wydobywa się z 87 złóż (stan na 2019):

</doc>
<doc id="2903673" url="https://pl.wikipedia.org/wiki?curid=2903673" title="Oxynoemacheilus merga">
Oxynoemacheilus merga



</doc>
<doc id="2903675" url="https://pl.wikipedia.org/wiki?curid=2903675" title="Wołżańsko-Uralskie Zagłębie Naftowe">
Wołżańsko-Uralskie Zagłębie Naftowe

Wołżańsko-Uralskie Zagłębie Naftowe – jeden z największych na świecie obszarów eksploatacji ropy naftowej. Zagłębie znajduje się w Rosji, jak sugeruje nazwa, między Wołgą i Uralem, a także między Wyżyną Timan i Niziną Nadkaspijską. Ma powierzchnię ok. 700 tys. km². Eksploatacja rozpoczęła się w 1929 r. Doprowadziła do urbanizacji regionu, w trakcie której powstały miasta Nowokujbyszew, Iszymbaj i Saławat wraz z dużą liczbą zakładów przemysłowych, przede wszystkim powiązanych z wydobyciem i przetwórstwem ropy, czyli petrochemicznego i chemicznego.
Przez zagłębie przechodzi rurociąg naftowy Przyjaźń.
Jest do drugie pod względem wydobycia zagłębie naftowe w Rosji po Zachodniosyberyjskim Zagłębiu Naftowym.
W zagłębiu znajduje się ok. 900 złóż ropy naftowej i 50 złóż gazu ziemnego. Największe to Orenburskie, Tujmazyńskie i Arłańskie.
Główne ośrodki wydobycia: Almietjewsk, Osa, Nieftiekamsk, Tujmazy, Oktiabrskij, Otradny, Bugurusłan, Buzułuk, Żygulowsk.

</doc>
<doc id="2903678" url="https://pl.wikipedia.org/wiki?curid=2903678" title="Kamran Bağırov">
Kamran Bağırov

Kamran Bağırov, także spotykana transkrypcja rosyjska Kiamran Bagirow (ur. 24 stycznia 1933 w Suszy, zm. 25 października 2000 w Baku) – azerski polityk komunistyczny, I sekretarz Komunistycznej Partii Azerbejdżanu w latach 1982-1988.
Zawodowo pracował w przemyśle budowlanym. W 1961 wstąpił do Komunistycznej Partii Azerbejdżanu i siedem lat później wszedł do jej Komitetu Centralnego, w którym pozostawał do 1988. Pełnił w partii szereg odpowiedzialnych funkcji, był m.in. I sekretarzem komitetu miejskiego w Sumgaicie. W 1974 został wybrany na deputowanego do Rady Najwyższej ZSRR. Trzy lata po upływie kadencji, w 1982, został I sekretarzem Komunistycznej Partii Azerbejdżanu. Stanowisko to pełnił do 1988. W 1984 został ponadto po raz drugi wybrany do Rady Najwyższej ZSRR.
Przez Piotra Kwiatkiewicza charakteryzowany jako "przeciętny aparatczyk-biurokrata", bez większych ambicji i talentów do zarządzania, bez powodzenia usiłujący łączyć lojalne wykonywanie poleceń władz centralnych ZSRR i dbałość o interes Azerbejdżańskiej SRR. Jego popularność wśród Azerów była niewielka.
Zmarł w 2000 w Baku.

</doc>
<doc id="2903684" url="https://pl.wikipedia.org/wiki?curid=2903684" title="Kamran Bağirov">
Kamran Bağirov



</doc>
<doc id="2903685" url="https://pl.wikipedia.org/wiki?curid=2903685" title="Janet Simpson">
Janet Simpson

Janet Mary Simpson (ur. 2 września 1944 w Barnet, zm. 14 marca 2010) – angielska lekkoatletka specjalizująca się w biegach sprinterskich, trzykrotna uczestniczka letnich igrzysk olimpijskich (Tokio 1964, Meksyk 1968, Monachium 1972), brązowa medalistka olimpijska z Tokio w biegu sztafetowym 4 x 100 metrów.
Córka sprinterki Violet Webb (dwukrotnej olimpijski, z 1932 i 1936), żona szwajcarskiego sprintera Philippe'a Clerca (olimpijczyka z 1972)

</doc>
<doc id="2903693" url="https://pl.wikipedia.org/wiki?curid=2903693" title="Józefina Charlotta Koburg">
Józefina Charlotta Koburg



</doc>
<doc id="2903700" url="https://pl.wikipedia.org/wiki?curid=2903700" title="Raymundo Joseph Peña">
Raymundo Joseph Peña

Raymundo Joseph Peña (ur. 19 lutego 1934 w Corpus Christi, Teksas, zm. 24 września 2021 w San Juan) – amerykański duchowny katolicki, biskup Brownsville w latach 1994–2009.
Życiorys.
Święcenia kapłańskie otrzymał 25 maja 1957 z rąk bp. Mariana Garrigi i inkardynowany został do rodzinnej diecezji Corpus Christi.
16 października 1976 papież Paweł VI mianował go biskupem pomocniczym archidiecezji San Antonio ze stolicą tytularną "Trisipa". Sakrę otrzymał z rąk abp. Francisa Fureya.
29 kwietnia 1980 papież Jan Paweł II mianował go ordynariuszem El Paso. 23 maja 1994 przeniesiony na biskupstwo Brownsville. Na emeryturę przeszedł 9 grudnia 2009.

</doc>
<doc id="2903704" url="https://pl.wikipedia.org/wiki?curid=2903704" title="Wybory parlamentarne w Mikronezji w 2013 roku">
Wybory parlamentarne w Mikronezji w 2013 roku

Wybory parlamentarne w Mikronezji odbyły się 5 marca 2013. Obywatele Mikronezji wybierali 10 przedstawicieli do 14-osobowego Kongresu Narodowego na dwuletnią kadencję. Pozostali 4 członkowie to tzw. wolni senatorowie, wybierani na czteroletnią kadencję. W wyborach wystartowało 21 kandydatów.

</doc>
<doc id="2903705" url="https://pl.wikipedia.org/wiki?curid=2903705" title="Bernard Zabłocki">
Bernard Zabłocki

Bernard Zabłocki (ur. 1 stycznia 1907 w Nowogródku, zm. 14 marca 2002 w Delcie w prowincji Kolumbia Brytyjska w Kanadzie) – polski profesor nauk medycznych, specjalista w dziedzinie mikrobiologii i immunologii. Wykładowca i profesor na Uniwersytecie Łódzkim, a także na miejscowej Akademii Medycznej. Członek korespondent Polskiej Akademii Nauk od 1965 roku, w poczet członków rzeczywistych tej instytucji został przyjęty w 1973.
Wsławił się wyodrębnieniem endotoksyny pałeczki duru brzusznego (1934) oraz określeniem jej struktury chemicznej.
Życiorys.
Absolwent studiów chemicznych na Uniwersytecie Wileńskim, ukończył także studia medyczne na Uniwersytecie Warszawskim. Początkowo pracował w Państwowym Zakładzie Higieny (dzisiejszy Narodowy Instytut Zdrowia Publicznego – Państwowy Zakład Higieny), w czasie II wojny światowej był żołnierzem i lekarzem w partyzantce radzieckiej. Swoje późniejsze życie zawodowe związał z Łodzią, gdzie był między innymi kierownikiem Katedry Mikrobiologii UŁ. W latach 1974–1982 był prezesem Łódzkiego Towarzystwa Naukowego.
W 1980 roku przyznano mu tytuł doktora honoris causa Uniwersytetu Łódzkiego.
Zmarł 14 marca 2002 w Kanadzie w wieku 95 lat.
Książki.
Bernard Zabłocki jest autorem lub współautorem następujących publikacji książkowych:

</doc>
<doc id="2903706" url="https://pl.wikipedia.org/wiki?curid=2903706" title="Most metra w Charkowie">
Most metra w Charkowie

Most metra w Charkowie (ukr. Харківський метроміст) – most nad rzeką Charkow w Charkowie, przeznaczony dla tamtejszego metra. Ma długość 980 m i położony jest na linii Sałtiwśka, pomiędzy stacjami Kyjiwśka a Akademika Barabaszowa. Most został otwarty 10 sierpnia 1984 roku.

</doc>
<doc id="2903708" url="https://pl.wikipedia.org/wiki?curid=2903708" title="Zygmunt Wolski">
Zygmunt Wolski



</doc>
<doc id="2903709" url="https://pl.wikipedia.org/wiki?curid=2903709" title="Daphne Arden">
Daphne Arden

Daphne Arden (ur. 29 grudnia 1941 w Birkenhead) – angielska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Tokio (1964), brązowa medalistka olimpijska w biegu sztafetowym 4 x 100 metrów.

</doc>
<doc id="2903711" url="https://pl.wikipedia.org/wiki?curid=2903711" title="Li Taj-po">
Li Taj-po



</doc>
<doc id="2903716" url="https://pl.wikipedia.org/wiki?curid=2903716" title="Edmond Carmody">
Edmond Carmody

 
Edmond Carmody (ur. 12 stycznia 1934 w Ahalane, Irlandia) – amerykański duchowny katolicki pochodzenia irlandzkiego, biskup Corpus Christi w latach 2000-2010.
Życiorys.
Ukończył St. Brendan's Seminary w Killarney i St. Patrick's Carlow College w rodzinnym kraju.
Święcenia kapłańskie otrzymał 8 czerwca 1957 i inkardynowany został do amerykańskiej archidiecezji San Antonio. Pełnił funkcje m.in. sekretarza diecezjalnego trybunału (1966-1983), sekretarza abp. Roberta Lucey (1967-1969) oraz wicekanclerza kurii (1969-1983). W latach 1983-1988 pracował jako misjonarz w Peru i Ekwadorze.
8 listopada 1988 papież Jan Paweł II mianował go biskupem pomocniczym San Antonio ze stolicą tytularną "Murthlacum". Sakrę otrzymał z rąk swego ówczesnego zwierzchnika abp. Patricka Floresa. 
24 marca 1992 mianowany ordynariuszem Tyler. 3 lutego 2000 przeniesiony na biskupstwo Corpus Christi, na którym pozostał do dnia przejścia na emeryturę - 18 stycznia 2010. 
W roku 2012 powrócił do Tyler - siedziby swej dawnej diecezji, dokąd udał się na zaproszenie obecnego ordynariusza Josepha Stricklanda, by pomagać w kurii diecezjalnej i w pracy duszpasterskiej.

</doc>
<doc id="2903717" url="https://pl.wikipedia.org/wiki?curid=2903717" title="Reprezentacja Południowej Afryki w rugby 7 kobiet">
Reprezentacja Południowej Afryki w rugby 7 kobiet

Reprezentacja Południowej Afryki w rugby 7 kobiet – zespół rugby 7, biorący udział w imieniu Republiki Południowej Afryki w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Południowoafrykański Związek Rugby, członek Rugby Africa oraz IRB.
Drużyna w sezonie 2011/2012 uczestniczyła w dwóch z trzech turniejów zaliczanych do cyklu IRB Women’s Sevens Challenge Cup – w Dubaju i Londynie. W sezonie 2012/2013 została zaproszona do udziału w trzech turniejach IRB Women’s Sevens World Series.

</doc>
<doc id="2903719" url="https://pl.wikipedia.org/wiki?curid=2903719" title="Thomas Flanagan">
Thomas Flanagan

 
Thomas Joseph Flanagan (ur. 23 października 1930 w Rathmore, Irlandia, zm. 9 października 2019 w San Antonio) – amerykański duchowny katolicki pochodzenia irlandzkiego, biskup pomocniczy San Antonio w latach 1998–2005.
Życiorys.
Święcenia kapłańskie otrzymał 10 czerwca 1956 i inkardynowany został do archidiecezji San Antonio.
5 stycznia 1998 papież Jan Paweł II mianował go biskupem pomocniczym San Antonio ze stolicą tytularną "Bavagaliana". Sakrę otrzymał z rąk swego ówczesnego zwierzchnika Patricka Floresa. Na emeryturę przeszedł 15 grudnia 2005.

</doc>
<doc id="2903721" url="https://pl.wikipedia.org/wiki?curid=2903721" title="Mistrzostwa Świata w Narciarstwie Dowolnym 2013 – skoki akrobatyczne mężczyzn">
Mistrzostwa Świata w Narciarstwie Dowolnym 2013 – skoki akrobatyczne mężczyzn

Skoki Akrobatyczne Mężczyzn na Mistrzostwach Świata w Narciarstwie Dowolnym 2013 odbyły się 7 lutego w Voss na trasie Aerialsbakken. Mistrzostwa świata sprzed dwóch lat nie obronił Kanadyjczyk Warren Shouldice, który nie startował na tych mistrzostwach. Nowym mistrzem świata został reprezentant Chin Qi Guangpu, srebro wywalczył zawodnik z Kanady Travis Gerrits. Natomiast brązowy medal zdobył kolejny Chińczyk Jia Zongyang.

</doc>
<doc id="2903723" url="https://pl.wikipedia.org/wiki?curid=2903723" title="Maurycy Kraiński">
Maurycy Kraiński

Maurycy Eustachy Walenty Kraiński, herbu Jelita (ur. 24 września 1804 w Hermanowicach, zm. 6 stycznia 1885 w Wyszatycach) – ziemianin i konserwatywny polityk galicyjski, wicemarszałek Wydziału Krajowego.
Życiorys.
Ukończył gimnazjum a następnie studia prawnicze w Theresianum w Wiedniu. W latach 1826-1831 pracował jako urzędnik w Gubernium Lwowskim. Uczestnik powstania listopadowego. Początkowo służył w korpusie gen. Józefa Dwernickiego. Po jego kapitulacji pod Lulińcami przedostał się do Stopnicy, gdzie wstąpił do Legii Nadwiślańskiej. Służbę ukończył w stopniu podporucznika. 
Ziemianin, początkowo dzierżawca dóbr Błażowa (1831-1837), następnie właściciel majątków: Hermanowice (1837-1866), Jaksmanice, Witoszyńce, Boratyn (1882-1885), Wyszatyce (1842-1885). Od 1843 należał do Galicyjskiego Towarzystwa Kredytowego Ziemskiego, gdzie był zastępcą dyrektora (1843) oraz prezesem rady nadzorczej (1868, 1875-1876). W 1844 przebywał z granicą w Niemczech i Francji. Członek założyciel (3 lipca 1845) i działacz Galicyjskiego Towarzystwa Gospodarskiego, członek jego Komitetu (31 stycznia 1846 - 17 lutego 1857). Autor memoriału GTG do rządu postulującego konieczność pomocy państwa dla rolnictwa galicyjskiego (1855).
Aktywny politycznie, związany z konserwatywnym obozem organiczników kierowanym przez Leona Ludwika Sapiehę, Członek Galicyjskich Stanów, w latach 1842-1848 deputat do Wydziału Stanowego. Zajmował się głównie sprawami katastralnymi oraz szkolnictwem rolniczym. W r. 1846 wraz z Agenorem Gołuchowskim został członkiem komisji gubernialnej która miała się zająć sprawą zniesienia pańszczyzny, w której przedstawili korzystny dla ziemian projekt przewidujący całkowite zniesienie pańszczyzny za odszkodowaniem. Stanowisko to podtrzymywał konsekwentnie w następnych latach (1847-1850), przedstawiając je w kolejnych memoriałach Wydziału Stanowego do rządu. W okresie Wiosny Ludów członek konserwatywnego Towarzystwa Ziemiańskiego. W marcu 1848 złożył mandat do Sejmu Stanowego. W końcu maja 1848 uczestnik Zjazdu Słowiańskiego w Pradze, był wówczas zwolennikiem równouprawnienia Polaków i Ukraińców w Galicji. Po stłumieniu Wiosny Ludów w listopadzie 1848 ponownie był członkiem Wydziału Stanowego. Swoje poglądy na temat reformy rolnej wyłożył w memoriale "Uwagi Maurycego Kraińskiego w sprawie serwitutów w Galicji w odpowiedzi na pytania ministra Bacha" (1850). Atakowany był wówczas przez demokratów za chęć powrotu do pańszczyzny. Wraz z Leonem Sapiehą zabiegał o budowę linii kolejowej z Krakowa do Lwowa. Od 1855 członek rady nadzorczej Kolei Karola Ludwika. Był także członkiem wydziału, a następnie kuratorem Kasy Oszczędności we Lwowie (1854-1869).
Był posłem Sejmu Krajowego I kadencji (15 kwietnia 1861 - 31 grudnia 1866), II kadencji (18 lutego 1867 - 13 listopada 1869) i III kadencji (20 sierpnia 1870 - 26 kwietnia 1876). Wybierany w kurii I (wielkiej własności) w obwodzie wyborczym nr 3 (przemyskim). W I. 1861-1876 nie był w sejmie związany z żadnym ze stronnictw, ale reprezentował poglądy konserwatywne i prawicowe. Pracował głównie w komisjach: propinacyjnej, administracyjnej (której był prezesem) i funduszowej, a jego wystąpienia w Izbie dotyczyły spraw podatkowych, budżetu krajowego, Rady Szkolnej, oraz rozwoju komunikacji. Był także od 1876 wiceprezesem Wydziału Krajowego. Będąc liderem konserwatywnego ziemiaństwa oraz ze względu swą wiedzę zajmował szczególne miejsce zarówno w Sejmie, gdzie określano go mianem "nestora" i uważano za chodzącą encyklopedię Galicji. Poseł do austriackiej Rady Państwa II kadencji (14 grudnia 1869 - 31 marca 1870) wybrany przez Sejm z kurii I. W Izbie nie występował solidarnie z Kołem Polskim w Wiedniu. Mandat złożył wraz 30 posłami galicyjskimi na znak protestu z powodu faworyzowania Niemców i odrzuceniu rezolucji galicyjskiej. 
Kazimierz Chłędowski tak scharakteryzował jego postać "Maurycy Kraiński (...) nie należał do żadnego stronnictwa, ale sam przez się miał stanowisko bardzo silne i poważne, bo był najstarszym członkiem Wydziału Krajowego i należał jeszcze do dawnego Wydziału Stanowego, korporacji niby to autonomicznej wybieranej przez sejm galicyjski, za czasów autokratycznych prawie nigdy nie zwoływanej. Pan Maurycy znał wybornie historię każdej ważniejszej sprawy krajowej i był niejako encyklopedią interesów cały kraj obchodzących. Zresztą człowiek chłodny i niedowierzający, trudny do zawiązania ściślejszych stosunków, robił w sejmie, co uważał za pożyteczne, i na nikogo się nie oglądał""." 
Pod koniec życia, w latach 1876-1885 mieszkał w Wiedniu, gdzie był członkiem Najwyższego Trybunału Państwowego.
Odznaczony.
Odznaczony orderem Leopolda i orderem Żelaznej Korony.
Rodzina i życie prywatne.
Urodził się w rodzinie ziemiańskiej, syn Mateusza Józefa (1763-1813) i Teresy z Wisłockich (1770-1833). Miał rodzeństwo: trzech braci: Władysława Wojciecha (1797-1840), Eugeniusza Feliksa i Maurycego oraz siedem sióstr: Eufemię (1800-1869) żonę Marcina Smarzewskiego i matkę Seweryna Smarzewskiego, Zofię (1800-1837), żonę Stanisława Konopki, Różę (1800-1876), żonę Anastazego Kozłowskiego, Gabrielę (ur. 1800), żonę Feliksa Ślubicz-Załęskiego, Anielę, żonę Antoniego Jaruntowskiego, Karolinę, żonę Jana Jaruntowskiego.

</doc>
<doc id="2903725" url="https://pl.wikipedia.org/wiki?curid=2903725" title="Inkarnat">
Inkarnat

Inkarnat, karnacja, barwa cielista (fr. "incarnat" - mocno czerwony; wł. "incarnato"; łac. "carnis, caro" - mięso) 
1. Blady odcień różu przypominający kolor skóry białego człowieka.
2. W malarstwie i rzeźbie polichromowanej kolor używany do przedstawiania różnych odcieni skóry nagich ludzkich części ciała. Odcień karnacji, zmieniający się zależnie od epoki i stylu, uzyskuje się mieszając odpowiednie kolory (karnacja ciepła, różowa lub blada, żółtawa; jasna lub ciemna). Uwzględnia się też refleksy uwarunkowane rodzajem i natężeniem światła (promienie słoneczne, blask świecy lub lampy). 
W in. językach: Fleischfarbe (niem.), Flesh tone (ang).

</doc>
<doc id="2903727" url="https://pl.wikipedia.org/wiki?curid=2903727" title="Kościół Przemienienia Pańskiego w Płotach">
Kościół Przemienienia Pańskiego w Płotach

Kościół Przemienienia Pańskiego w Płotach – rzymskokatolicki kościół parafialny w Płotach, w powiecie gryfickim, w województwie zachodniopomorskim. Należy do dekanatu Resko archidiecezji szczecińsko-kamieńskiej.
Historia.
Pierwsza katolicka świątynia została wybudowana w Płotach w 1277 roku w czasie lokacji miasta na prawie lubeckim i mieściła się na miejskim rynku. Ze względu na zły stan techniczny budowla została rozebrana w 1904 roku. Wówczas luterańscy mieszkańcy Płotów dysponowali już nowym kościołem znajdującym się na nowym miejscu. Jego budowa rozpoczęła się w dniu 17 marca 1902 roku poprzez symboliczne włożenie łopaty w ziemię przez pastora Wetzela i położenie kamienia węgielnego w dniu 8 czerwca tego samego roku. Środki finansowe na budowę pochodziły od zmarłego w 1895 roku fundatora świątyni - hrabiego Karla von der Osten, który w testamencie zapisał w tym celu 120 tysięcy marek. Część ziemi na budowę ofiarował właściciel pałacu w Płotach Karl von Bismarck. Prace budowlane były prowadzone w szybkim tempie, przy wielkim zaangażowaniu parafian, którzy przyczynili się do wyposażenia kościoła. Poświęcony został w listopadzie 1903 roku. 
Architektura i wyposażenie.
Świątynia z czerwonej cegły została wzniesiona w stylu neogotyckim na rzucie krzyża łacińskiego. Budowla składa się z jednej nawy z transeptem (nawy poprzecznej) i bocznych kaplic. Od strony zachodniej znajduje się trójkondygnacyjna kwadratowa wieża, zakończona spiczastym ośmiobocznym hełmem o wysokości 50 metrów. Wyposażenie wnętrza w stylu neogotyckie, na szczęście prawie całkowicie zachowane z okresu budowy. W ołtarzu głównym mieści się obraz przedstawiający Przemienienie Pańskie oraz wizerunki Mojżesza i Eliasza. W absydzie są umieszczone witraże wykonane w Kolonii. W środkowym oknie znajdują się ofiarowane przez fundatora świątyni Karla von Bismarcka wizerunek Ukrzyżowania, pod nim Ofiary Abrahama. W oknie północnym wizerunek Hołdu Trzech Króli, pod nim Ofiary Mojżesza, w oknie południowym wizerunek Zmartwychwstania Pańskiego, a w części dolnej Jonasza uwolnionego z brzucha wieloryba. Sceny w witrażach transeptu przedstawiają Pawła z Tarsu głoszącego kazanie i czytania 95 tez Marcina Lutra, z dodanymi po 1945 roku: błogosławioną Marią Teresę Ledóchowską i świętym Maksymilianem Kolbe. Na chórze znajdują się organy o 25 głosach wykonane przez szczeciński zakład Grüneberga. Na wieży mieszczą się dzwony - jeden odlany ze spiżu w XVIII wieku, pochodzący z rozebranej świątyni oraz dwa wykonane z żelaza z 1910 roku.

</doc>
<doc id="2903729" url="https://pl.wikipedia.org/wiki?curid=2903729" title="René Gracida">
René Gracida

René Henry Gracida (ur. 9 czerwca 1923 w Nowym Orleanie, Luizjana) – amerykański duchowny katolicki, biskup Corpus Christi w latach 1983-1997.
Życiorys.
W czasie II wojny światowej służył jako pilot myśliwca w Latających Tygrysach. Po wojnie ukończył świeckie uczelnie Uniwersytet we Fryburgu Szwajcarskim i University of Houston, gdzie uzyskał dyplom z architektury. W latach 50. wstąpił do seminarium duchownego w Latrobe. Święcenia kapłańskie otrzymał w wieku 36 lat 23 maja 1959 i inkardynowany został do ówczesnej diecezji Miami.
6 grudnia 1971 papież Paweł VI mianował go biskupem pomocniczym Miami ze stolicą tytularną "Masuccaba". Sakrę otrzymał z rąk kard. Johna Deardena.
1 października 1975 mianowany pierwszym ordynariuszem nowo utworzonej diecezji Pensacola-Tallahassee. 19 maja 1983 przeniesiony na biskupstwo Corpus Christi, na którym pozostał do dnia przejścia na emeryturę – 1 kwietnia 1997.

</doc>
<doc id="2903732" url="https://pl.wikipedia.org/wiki?curid=2903732" title="Hala widowiskowo-sportowa w Toruniu">
Hala widowiskowo-sportowa w Toruniu



</doc>
<doc id="2903735" url="https://pl.wikipedia.org/wiki?curid=2903735" title="Reprezentacja Południowej Afryki w rugby 7 mężczyzn">
Reprezentacja Południowej Afryki w rugby 7 mężczyzn

Reprezentacja Południowej Afryki w rugby 7 mężczyzn – zespół rugby 7, biorący udział w imieniu Południowej Afryki w meczach i sportowych imprezach międzynarodowych, powoływany przez selekcjonera, w którym mogą występować zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest South African Rugby Union, członek Rugby Africa oraz World Rugby.

</doc>
<doc id="2903739" url="https://pl.wikipedia.org/wiki?curid=2903739" title="Vladislavs Kozlovs">
Vladislavs Kozlovs

Vladislavs Kozlovs (ur. 30 listopada 1987 w Rzeżycy) – łotewski piłkarz grający na pozycji napastnika, reprezentant Łotwy, w kadrze zadebiutował w 2010 roku. Dotychczas rozegrał w niej trzy spotkania (stan na 7 marca 2013). Od lata 2012 roku zawodnik łotewskiego klubu FK Ventspils.

</doc>
<doc id="2903741" url="https://pl.wikipedia.org/wiki?curid=2903741" title="Natuzza Evolo">
Natuzza Evolo

Natuzza Evolo (ur. 23 sierpnia 1924 w Paravati, zm. 1 listopada 2009 w Mileto) była włoską mistyczką i założycielką Wieczerników Modlitwy.
Życiorys.
Natuzza pochodziła z biednej, wielodzietnej rodziny z Kalabrii. Jej ojciec, aby zarobić pieniądze i wspomóc rodzinę materialnie, wyjechał do Argentyny przed jej urodzeniem. Nie powrócił już z tułaczki, więc Natuzza dorastała bez ojca. Musiała bardzo wcześnie zajmować się przyrodnim rodzeństwem i pomagać matce w prowadzeniu gospodarstwa domowego. Dlatego jej rozwój edukacji był ograniczony, a poziom wykształcenia zbliżony do analfabetyzmu. Wyszła za mąż za cieślę i miała z nim pięcioro dzieci. W dniu 26 lipca 1936 została obdarzona stygmatami męki Jezusa Chrystusa. Z kolei w 1944 roku miała wizję, w której otrzymała zadanie zbudowania dużego domu w celu złagodzenia trudnej sytuacji młodych, chorych i potrzebujących. W dniu 13 maja 1987 roku biskup Tarcisio Domenico zatwierdził Wieczernik Modlitwy. Z jej inicjatywy w jej rodzinnym mieście powstało chrześcijańskie centrum socjalne Pasquale Colloca i San Francesco di Paola.

</doc>
<doc id="2903746" url="https://pl.wikipedia.org/wiki?curid=2903746" title="Skoki (Białoruś)">
Skoki (Białoruś)



</doc>
<doc id="2903754" url="https://pl.wikipedia.org/wiki?curid=2903754" title="Maskotka">
Maskotka

Maskotka (inaczej pluszak) – zabawka z tkaniny wypełniona miękkim materiałem, najczęściej przeznaczona dla dzieci. Maskotki mogą być wykonane przez producentów bądź własnoręcznie. Materiały z jakich są robione to najczęściej plusz, bawełna, len, dzianina, welur, polar. 
Maskotka jest popularnym elementem dzieciństwa, a wiele małych dzieci traktuje ją jak najlepszego przyjaciela. Najpopularniejsze maskotki to: pluszowe misie lub inne zwierzątka, postaci z bajek i filmów, pacynki. Spotkać można też maskotki interaktywne.
Maskotki mają przynosić szczęście. Często są znakiem rozpoznawczym drużyny lub imprezy.

</doc>
<doc id="2903755" url="https://pl.wikipedia.org/wiki?curid=2903755" title="Bobrowce (Białoruś)">
Bobrowce (Białoruś)



</doc>
<doc id="2903757" url="https://pl.wikipedia.org/wiki?curid=2903757" title="Klejniki (Białoruś)">
Klejniki (Białoruś)



</doc>
<doc id="2903758" url="https://pl.wikipedia.org/wiki?curid=2903758" title="Kościół św. Michała Archanioła w Białym Borze">
Kościół św. Michała Archanioła w Białym Borze

Kościół świętego Michała Archanioła w Białym Borze – rzymskokatolicki kościół pomocniczy należący do dekanatu Bobolice i parafii Najświętszej Maryi Panny Królowej Polski w Białym Borze w diecezji koszalińsko-kołobrzeskiej. Znajduje się w mieście Biały Bór, w powiecie szczecineckim, w województwie zachodniopomorskim.
Historia.
Budowla została wzniesiona w stylu neogotycko-neoromańskim w 1878 roku na miejscu średniowiecznej z XV wieku, rozebranej w XVIII wieku, poświęcona w dniu 28 grudnia tego samego roku. Początkowo był to kościół filialny parafii Narodzenia Najświętszej Maryi Panny w Koczale. Po 1945 roku był natomiast kościołem filialnym parafii św. Wawrzyńca w Brzeziu. Od 1974 roku był kościołem proparafialnym, od 1980 kościołem parafialnym. W dniu 18 lutego 2001 roku, po poświęceniu nowego kościoła pod wezwaniem Najświętszej Maryi Panny Królowej Polski, stał się kościołem pomocniczym.

</doc>
<doc id="2903759" url="https://pl.wikipedia.org/wiki?curid=2903759" title="Marlene Elejalde">
Marlene Elejalde

Marlene Elejalde Díaz (ur. 3 czerwca 1951 w Marianao, zm. 29 kwietnia 1989) – kubańska lekkoatletka specjalizująca się w krótkich biegach płotkarskich i sprinterskich oraz w pięcioboju, dwukrotna uczestniczka letnich igrzysk olimpijskich (Meksyk 1968, Monachium 1972), dwukrotna medalistka olimpijska w biegu sztafetowym 4 x 100 metrów: srebrna (1968) oraz brązowa (1972).

</doc>
<doc id="2903760" url="https://pl.wikipedia.org/wiki?curid=2903760" title="Marlene Elejarde">
Marlene Elejarde



</doc>
<doc id="2903763" url="https://pl.wikipedia.org/wiki?curid=2903763" title="Mistrzostwa Świata w Narciarstwie Dowolnym 2013 – skoki akrobatyczne kobiet">
Mistrzostwa Świata w Narciarstwie Dowolnym 2013 – skoki akrobatyczne kobiet

Skoki Akrobatyczne Kobiet na Mistrzostwach Świata w Narciarstwie Dowolnym 2013 odbyły się 7 marca w Voss na trasie Aerialsbakken. Mistrzostwa świata sprzed dwóch lat nie obroniła Chinka Cheng Shuang, która nie brała udziału w tych mistrzostwach. Nową mistrzybią saita została jej rodaczka Xu Mengtao, srebrny medal wyskakała reprezentantka Rosji Wieronika Korsunowa. Zaś brązowy krążek mistrzostw świata powędrował do zawodniczki z Australii Danielli Scott.

</doc>
<doc id="2903765" url="https://pl.wikipedia.org/wiki?curid=2903765" title="Anarrhichas felis">
Anarrhichas felis



</doc>
<doc id="2903766" url="https://pl.wikipedia.org/wiki?curid=2903766" title="Anarhichthys ocellatus">
Anarhichthys ocellatus



</doc>
<doc id="2903767" url="https://pl.wikipedia.org/wiki?curid=2903767" title="Anarhichas ocellatus">
Anarhichas ocellatus



</doc>
<doc id="2903769" url="https://pl.wikipedia.org/wiki?curid=2903769" title="Fulgencia Romay">
Fulgencia Romay

Fulgencia Romay Martínez (ur. 16 stycznia 1944 w Hawanie) – kubańska lekkoatletka specjalizująca się w krótkich biegach sprinterskich, trzykrotna uczestniczka letnich igrzysk olimpijskich (Meksyk 1968, Monachium 1972, Montreal 1976), dwukrotna medalistka olimpijska w biegu sztafetowym 4 x 100 metrów: srebrna (1968) oraz brązowa (1972).

</doc>
<doc id="2903771" url="https://pl.wikipedia.org/wiki?curid=2903771" title="Fort cytadelowy 2 &quot;Kościuszko&quot;">
Fort cytadelowy 2 &quot;Kościuszko&quot;



</doc>
<doc id="2903772" url="https://pl.wikipedia.org/wiki?curid=2903772" title="Okres okupacji niemieckiej w Przeworsku w latach 1939–1944">
Okres okupacji niemieckiej w Przeworsku w latach 1939–1944

Artykuł dotyczy historii Przeworska podczas okupacji niemieckiej ziem polskich w czasie II wojny światowej.
Zajęcie miasta i pierwsze działania.
Bombardowanie Przeworska przez Luftwaffe rozpoczęło się 7 września 1939. Od bomb i odłamków zginęło 16 pracowników cukrowni, która była jedynym większym zakładem przemysłowym w mieście.
Wojska niemieckie wkroczyły do miasta 10 września około godziny 14. Już w następnym dniu na ulicach pojawiło się ogłoszenie, które nakazywało oddanie władzom miejskim wszelkiej broni i amunicji oraz ograniczyło ludności swobodę poruszania się po ulicach. Godzina policyjna została ustanowiona od 19 do 6 rano. Za gromadzenie się na ulicach i placach oraz jakiekolwiek próby oporu wobec władz wojskowych groziła kara śmierci.
Ustanowiony został nowy podział administracyjny kraju. Obszar powiatu przeworskiego został włączony do Starostwa Jarosławskiego.
Miejscową cukrownię Niemcy zamienili na przejściowy obóz jeniecki. Naoczni świadkowie stwierdzają, że przewinęło się przez niego ponad 20 tysięcy jeńców wojennych.
27 września przybył do miasta 3 Oddział Operacyjny SD, który przystąpił do likwidacji przeworskiej gminy żydowskiej. Spośród 1781 Żydów w powiecie, po wydarzeniach wrześniowych pozostało jedynie 27 osób. Pożydowskie domy, po ograbieniu ze wszystkich wartościowych przedmiotów, zostały spalone przez specjalny oddział niemiecki. 12 września spłonęła wraz z bogatymi zbiorami pisanymi oraz przedmiotami wartościowymi 800-letnia synagoga.
Wykonując z góry zaplanowane tworzenie z Polaków niewolniczej siły robotniczej zakazano nauki w miejscowym gimnazjum. Wstrzymane zostały wydawnictwa prasowe. Komisaryczny burmistrz miasta – Bonk zarządził oddanie wszystkich radioodbiorników. Właścicielom pojazdów mechanicznych polecono odstawić je do starostwa. Ukazało się nawet zarządzenie zakazujące używania przez Polaków i Żydów rowerów, z wyjątkiem osób mających zezwolenie policyjne. Pojawiło się obwieszczenie, które informowało, że za uszkodzenie przewodów telefonicznych lub urządzeń kolejowych orzekana będzie kara śmierci.
Represje okupanta wobec mieszkańców Przeworska.
Okupacji towarzyszyły aresztowania przedstawicieli polskiej inteligencji, co miało na celu izolowanie jej od szerszego ogółu społeczeństwa.
Zaczęły się łapanki. Pierwszą taką urządzono 3 maja. Obejmowały nie tylko ulice, ale również budynki sakralne. Nierzadko władze okupacyjne wywoziły młodych mieszkańców na roboty w Rzeszy.
Obywatele Przeworska wywożeni byli również do niemieckich obozów koncentracyjnych. Większość z nich nie opuściła już masowych miejsc straceń.
Masowe aresztowania miały miejsce 19 kwietnia 1942 roku. Tej nocy wywleczono z domu 8 mężczyzn, a następnie wywieziono ich do Jarosławia do więzienia gestapo. Zeznania wymuszane były na nich poprzez bicie pejczem po głowie i po całym ciele. Chciano w ten sposób wymusić zeznania oraz natrafić na ślad jakiejkolwiek grupy sabotażowej. W okresie okupacji panowało powszechne przekonanie, że z rąk jarosławskiego gestapo lub jego agenta – Schmidta są dwa wyjścia: śmierć lub wywóz do Oświęcimia.
17 kwietnia 1942 roku na stacji kolejowej w Przeworsku członkowie ruchu oporu zabili jednego z żołnierzy niemieckich, który „przeszkadzał” w kradzieży broni z wagonu. W odwecie za to 22 obywateli miasta doprowadzono do aresztu sądowego. 1 lutego 1944 roku została aresztowana grupa idących chłopców, od dawna podejrzewanych przez okupantów o związki z jakąś organizacją podziemną lub udział w ruchu oporu. Los aresztowanej piątki okazał się tragiczny. Czwórka z nich poniosła śmierć w Oświęcimiu.
Warunki życia mieszkańców Przeworska.
Na skutek działań wojennych w największym stopniu ucierpiała miejscowa cukrownia. Władze okupacyjne pilnie zabiegały jednak o uruchomienie tego zakładu przetwórczego, w celu zapewnienia większych dostaw artykułów Niemcom w Rzeszy. Aby zapewnić sobie wyszkoloną kadrę, okupant nakazał cukrownikom i kolejarzom stawienie się do pracy na zajmowanych wcześniej stanowiskach. Już w pierwszych miesiącach okupant przejął całą politykę aprowizacyjną.
Do 1940 roku ludność miasta zwiększyła się o 1604 osoby. Należy przyjąć, że około 1500 osób to osoby deportowane z wcielonych do Rzeszy województw zachodnich.
Ruch oporu w okresie okupacji.
Jesienią 1939 roku na obszarze powiatu działała komórka organizacji wojskowej Związek Walki Zbrojnej, która złączyła się z Polską Organizacją Zbrojną i Narodową Organizacją Wojskową, przyjmując nazwę Armii Krajowej.
W Przeworsku nie było problemu ze scaleniem Polskiej Organizacji Zbrojnej, która prawie 150 żołnierzy przekazała do Armii Krajowej. Mimo istnienia silnej organizacji ZWZ-AK do 1942 roku prawie nie podejmowała ona akcji zbrojnej lansując teorię „dwóch wrogów”. Jednymi byli Niemcy, drugim wrogiem Związek Radziecki. Zgodnie z głoszoną tezą we wzajemnej walce wykrwawią się obaj.
Wszystkie ówczesne ugrupowania przeprowadziły łącznie ponad 80 różnych akcji, polegających na likwidacji pojedynczych osób aktywnie działających na szkodę narodu polskiego, rozbijaniu posterunków niemieckich oraz niszczeniu sprzętu wojennego i osłabianiu jego potencjału gospodarczego. Działalność dywersyjna i sabotażowa prowadzona była na terenie Przeworska, w powiecie i poza jego granicami.
Najaktywniejszą działalność wykazywał oddział sabotażowo-dywersyjny dowodzony przez „Puchacza”. Zorganizowano akcję wywiezienia z drukarni Z. Kisielewskiego drukarki tzw. amerykanki, która służyła w konspiracji do drukowania materiałów propagandowych. Wywieźli oni również z niemieckiego składu broni kilkadziesiąt sztuk karabinów.
W lipcu 1944 komendant Obwodu wydał rozkaz o przystąpieniu do wykonywania planu Burza w Przeworsku. W lasku obok szosy Przeworsk-Łańcut, tzw. Borku rozbrojono grupę Niemców, a do końca lipca w całym obwodzie rozbrajano małe grupki żołnierzy, którzy bez walki oddawali broń.
Po 20 lipca 1944 roku niemieckie oddziały saperskie przystąpiły do zaminowania ważniejszych obiektów w mieście: stacji kolejowej, cukrowni, elektrowni miejskiej oraz mostów na Mleczce: kolejowego oraz drogowego na szosie Przeworsk-Dynów. Obiekty te zostały uratowane przez mieszkańców Przeworska, którzy nie pozwolili na zniszczenie jedynych większych zakładów pracy i ważniejszych obiektów na terenie miasta.

</doc>
<doc id="2903775" url="https://pl.wikipedia.org/wiki?curid=2903775" title="Kościół Chrystusa Odkupiciela i Najświętszego Imienia Maryi w Sieradzu">
Kościół Chrystusa Odkupiciela i Najświętszego Imienia Maryi w Sieradzu

Kościół Chrystusa Odkupiciela i Najświętszego Imienia Maryi w Sieradzu – rzymskokatolicki kościół parafialny i garnizonowy należący do Śląskiego Dekanatu Wojskowego Ordynariatu Polowego Wojska Polskiego. Znajduje się w Sieradzu, w województwie łódzkim. 
Historia.
Powstał w latach 1889–1897 jako kościół ewangelicki, parafii ewangelicko-augsburskiej superintendentury kaliskiej. Służył początkowo jako dom modlitwy. Poświęcony został w 1925. Po II wojnie światowej był w posiadaniu parafii polskokatolickiej i nosił wezwanie Chrystusa Najwyższego Arcykapłana. Od 11 listopada 2001 należy do parafii garnizonowej.
Przypisy.
 

</doc>
<doc id="2903779" url="https://pl.wikipedia.org/wiki?curid=2903779" title="Arturs Zjuzins">
Arturs Zjuzins



</doc>
<doc id="2903780" url="https://pl.wikipedia.org/wiki?curid=2903780" title="Artūrs Zjuzins">
Artūrs Zjuzins

Artūrs Zjuzins (ur. 18 czerwca 1991 w Rydze) – łotewski piłkarz grający na pozycji pomocnika. Reprezentant Łotwy, w seniorskiej kadrze zadebiutował w 2012 roku. Dotychczas rozegrał w niej trzy spotkania (stan na 7 marca 2013). Od lata 2011 roku zawodnik rosyjskiego klubu Bałtika Kaliningrad.

</doc>
<doc id="2903781" url="https://pl.wikipedia.org/wiki?curid=2903781" title="Ogrejak">
Ogrejak

Ogrejak (bułg. "Огреяк") – najwyższy szczyt góry Włachina, w Bułgarii, o wysokości 1924 m n.p.m. Wcześniejsza nazwa szczytu do 1942 roku to Kadijca.
Od szczytu na południowym wschodzie znajduje się siodło górskie, dzielące Włachinę a Maleszewską płaninę. Ogrejak ma niewielką minimalną deniwelację względną nad grzbietem górskim, tworząc na południowym zachodzie i południowym wschodzie ostre i strome zbocza, lecz na północy i zachodzie zbocza są o małym nachyleniu.
Ogrejak zbudowany jest ze skał metamorficznych. Do wysokości około 1600 metrów pokryty jest lasami bukowymi. Wyżej zbocza porasta kosodrzewina i wysokogórska roślinność.

</doc>
<doc id="2903784" url="https://pl.wikipedia.org/wiki?curid=2903784" title="Archidiecezja Ciudad Bolívar">
Archidiecezja Ciudad Bolívar

Archidiecezja Ciudad Bolívar (łac. "Archidioecesis Civitatis Bolivarensis") – archidiecezja Kościoła rzymskokatolickiego w Wenezueli. Należy do metropolii Ciudad Bolívar. Została erygowana 20 maja 1790 roku jako diecezja "św. Tomasza w Gujanie" a w 1953 nazwa diecezji została zmieniona na "Ciudad Bolívar", zaś w 1958 roku została podniesiona do rangi archidiecezji.

</doc>
<doc id="2903785" url="https://pl.wikipedia.org/wiki?curid=2903785" title="Andrzej Bieluń">
Andrzej Bieluń

Andrzej Bieluń (ur. 8 kwietnia 1946 w Gdyni, zaginął 24 grudnia 1983 w Himalajach) – polski wspinacz, himalaista i taternik, speleolog. Był jednym z założycieli i działaczy Speleoklubu Morskiego Polskiego Towarzystwa Turystyczno-Krajoznawczego.
Uczestniczył w wyprawie w Pamir, gdzie w 1978 r. wszedł na Szczyt Lenina (7134 m). W 1979 r. brał udział w pierwszym wejściu północno-zachodnią granią na Rakaposhi (7788 m), następnie w 1980 r. uczestniczył w pierwszym wejściu na Distaghil Sar Wschodni (7700 m) oraz Yazghil Dome (7440 m).
W 1983 r. brał udział w pierwszym wejściu zimą na szczyt Api (7132 m) w Himalajach w wyprawie pod kierownictwem Tadeusza Piotrowskiego. Zdobył szczyt w nocy z 24 na 25 grudnia, szedł jako pierwszy (szybciej o 1–2 godziny od reszty grupy); podczas schodzenia zaginął w zawiei śnieżnej.
8 kwietnia 1984 r. jego listy z ostatniej wyprawy zostały opublikowane w „Przekroju”, zatytułowane "Śmierć na Api".

</doc>
<doc id="2903787" url="https://pl.wikipedia.org/wiki?curid=2903787" title="Violeta Quesada">
Violeta Quesada

Violeta Quesada Díaz (ur. 11 lipca 1947 w Santa Clarze) – kubańska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Meksyku (1968), srebrna medalistka olimpijska w biegu sztafetowym 4 x 100 metrów.

</doc>
<doc id="2903789" url="https://pl.wikipedia.org/wiki?curid=2903789" title="Violetta Quesada">
Violetta Quesada



</doc>
<doc id="2903791" url="https://pl.wikipedia.org/wiki?curid=2903791" title="Diecezja Ciudad Guayana">
Diecezja Ciudad Guayana

Diecezja Ciudad Guayana (łac. "Dioecesis Civitatis Guayanensis") – diecezja Kościoła rzymskokatolickiego w Wenezueli. Należy do metropolii Ciudad Bolívar. Została erygowana 20 sierpnia 1979 roku przez papieża Jana Pawła II mocą konstytucji apostolskiej "Cum nos".

</doc>
<doc id="2903792" url="https://pl.wikipedia.org/wiki?curid=2903792" title="Nemacheilus barbatulus tomianus">
Nemacheilus barbatulus tomianus



</doc>
<doc id="2903793" url="https://pl.wikipedia.org/wiki?curid=2903793" title="Nemachilus barbatulus taurica">
Nemachilus barbatulus taurica



</doc>
<doc id="2903794" url="https://pl.wikipedia.org/wiki?curid=2903794" title="Nemacheilus barbatulus markakulensis">
Nemacheilus barbatulus markakulensis



</doc>
<doc id="2903795" url="https://pl.wikipedia.org/wiki?curid=2903795" title="Nemacheilus barbatulus hispanica">
Nemacheilus barbatulus hispanica



</doc>
<doc id="2903797" url="https://pl.wikipedia.org/wiki?curid=2903797" title="Samuel Rosenberg">
Samuel Rosenberg

Samuel Rosenberg (he. שמואל רוזנברג; ur. 12 grudnia 1986 w Tel Awiwie) – izraelski rabin, od grudnia 2012 do sierpnia 2013 Naczelny Rabin Śląska i Wrocławia oraz rabin Gminy Wyznaniowej Żydowskiej we Wrocławiu.
Życiorys.
Samuel Rosenberg urodził się w Izraelu, w rodzinie chasydów. Opuścił nurt chasydzki na rzecz judaizmu reformowanego. Obecnie jest rabinem reformowanej społeczności Tiferet Szalom w Tel Awiwie.
Studiował filozofię żydowską na Uniwersytecie Hebrajskim w Jerozolimie. Do Polski przyjechał w 2012, gdzie objął stanowisko rabina wrocławskiej Gminy Wyznaniowej Żydowskiej. Obecnie jest rabinem społeczności postępowej Or Hadasz w Krakowie.
Mówi w języku angielskim i hebrajskim, uczy się języka polskiego.

</doc>
<doc id="2903799" url="https://pl.wikipedia.org/wiki?curid=2903799" title="Diecezja Maturín">
Diecezja Maturín

Diecezja Maturín (łac. "Dioecesis Maturinensis") – diecezja Kościoła rzymskokatolickiego w Wenezueli. Należy do metropolii Ciudad Bolívar. Została erygowana 24 maja 1958 roku przez papieża Piusa XII mocą konstytucji apostolskiej "Qui Supremi Pontificatus".

</doc>
<doc id="2903802" url="https://pl.wikipedia.org/wiki?curid=2903802" title="Ritus Krjauklis">
Ritus Krjauklis

Ritus Krjauklis (ur. 23 kwietnia 1986 w Iłukszcie) – łotewski piłkarz grający na pozycji obrońcy. Reprezentant Łotwy, w seniorskiej kadrze zadebiutował w 2009 roku. Dotychczas rozegrał w niej 21 meczów (stan na 7 marca 2013).
Krjauklis w sierpniu 2013 dołączył do południowoafrykańskiego klubu Ajax Kapsztad.

</doc>
<doc id="2903803" url="https://pl.wikipedia.org/wiki?curid=2903803" title="Diecezja Punto Fijo">
Diecezja Punto Fijo

Diecezja Punto Fijo (łac. "Dioecesis Punctifixensis") – diecezja Kościoła rzymskokatolickiego w Wenezueli. Należy do metropolii Coro. Została erygowana 12 lipca 1997 przez papieża Jana Pawła II mocą konstytucji apostolskiej "Ad melius prospiciendum".

</doc>
<doc id="2903805" url="https://pl.wikipedia.org/wiki?curid=2903805" title="Archidiecezja Coro">
Archidiecezja Coro

Archidiecezja Coro (łac. "Archidioecesis Corensis") – archidiecezja Kościoła rzymskokatolickiego w Wenezueli. Należy do metropolii Coro. Została erygowana 12 października 1922 przez papieża Piusa XI bullą "Ad munus" jako diecezja Coro, zaś 23 listopada 1998 została podniesiona do rangi archidiecezji przez papieża Jana Pawła II mocą konstytucji apostolskiej "Usque omnium".

</doc>
<doc id="2903807" url="https://pl.wikipedia.org/wiki?curid=2903807" title="Metropolia Coro">
Metropolia Coro

Metropolia Coro − metropolia rzymskokatolicka w Wenezueli utworzona 23 listopada 1998.

</doc>
<doc id="2903808" url="https://pl.wikipedia.org/wiki?curid=2903808" title="Metropolia Ciudad Bolívar">
Metropolia Ciudad Bolívar

Metropolia Ciudad Bolívar − metropolia rzymskokatolicka w Wenezueli utworzona 21 czerwca 1958 roku.

</doc>
<doc id="2903810" url="https://pl.wikipedia.org/wiki?curid=2903810" title="Tadeusz Cieński">
Tadeusz Cieński

Tadeusz Celestyn Cieński (ur. 6 kwietnia 1856 w Oknie, zm. 3 listopada 1925 we Lwowie) – polityk galicyjski, prawnik, ziemianin, hodowca koni. 
Życiorys.
Rodzina Cieńskich pieczętowała się herbem Pomian. Syn Ludomira (1822–1917, polityk i posiadacz majątku ziemskiego) i Magdaleny Jordan (córka kapitana Wojska Polskiego). Miał braci Adolfa (1853–1960), Stanisława (1849-1920), Kazimierza (1850–1917), Leszka (1851-1913), Józefa Emmanuela oraz trzy siostry. 
W latach 1901–1913 był posłem do sejmu galicyjskiego, reprezentował okręg Zaleszczyki. 12 lutego 1908 został wybrany prezesem wydziału gniazda Polskiego Towarzystwa Gimnastycznego „Sokół” w Zaleszczykach. Pełnił funkcję wiceprezesa rady nadzorczej zarządu Towarzystwa Wzajemnych Ubezpieczeń w Krakowie. W latach 1908–1918 członek Rady Narodowej, związany z ugrupowaniami prawicowymi Galicji. Od 1912 był członkiem Ligi Narodowej. 
W 1914 był członkiem i wiceprezesem sekcji wschodniej Naczelnego Komitetu Narodowego, Członek Klubu Centrum, członek Klubu Chrześcijańsko-Narodowego. W czasie I wojny światowej przeciwnik współpracy z Austrią. Więziony w obozach internowania (1914–1916). Organizował obronę Lwowa (1918–1919), był członkiem Komitetu Bezpieczeństwa i Obrony Dobra Publicznego, przewodniczący Polskiego Komitetu Narodowego we Lwowie w listopadzie 1918 roku. Dwukrotnie odznaczony Krzyżem Walecznych (1922). 
W 1922 posiadał majątki ziemskie o powierzchni 14 770 haW latach 1922–1925 senator. W działaniach politycznych związany z ziemiańską grupą Podolaków.
Został pochowany na Cmentarzu Obrońców Lwowa we Lwowie, w kwaterach dowódców i zasłużonych działaczy niedaleko katakumb.
Potomkowie.
Dnia 23 kwietnia 1894 poślubił Marię Dzieduszycką (1863–1941), córkę Włodzimierza Tadeusza Dzieduszyckiego, organizatora przemysłu ludowego i przyrodnika. Wśród dzieci Tadeusza i Marii było 2 księży. Sześcioro dzieci żyło powyżej 85 lat.
Dzieci Tadeusza i Marii:

</doc>
<doc id="2903812" url="https://pl.wikipedia.org/wiki?curid=2903812" title="Kościół Świętego Wojciecha Biskupa i Męczennika w Sieradzu">
Kościół Świętego Wojciecha Biskupa i Męczennika w Sieradzu

Kościół Świętego Wojciecha Biskupa i Męczennika w Sieradzu – rzymskokatolicki kościół parafialny w Sieradzu, w dzielnicy Męka, w województwie łódzkim. Należy do dekanatu zduńskowolskiego diecezji włocławskiej.
Historia.
Parafia w Męce została erygowana w drugiej połowie XIII wieku. Do 1318 roku należała do archidiecezji gnieźnieńskiej, w latach 1260-1358 znajdując się w rękach zakonu kanoników regularnych (laterańskich). W roku 1548 lub 1571 została wcielona do mensy mansjonarzy kolegiaty sieradzkiej. Obecny kościół powstał przed 1679 rokiem z fundacji biskupa krakowskiego Andrzeja Trzebickiego, pochodzącego z parafii w Męce. 
Pierwotnie była to budowla orientowana, drewniana o konstrukcji zrębowej, w XVII w. obmurowana cegłą. Jest to kościół jednonawowy, z węższym od nawy, wielobocznie zamkniętym prezbiterium. Posiada dwuspadowy dach z sygnaturką. Ołtarz główny oraz dwa ołtarze boczne utrzymane są w stylu barokowym, podobnie jak całe wnętrze. Znajdują się tu obrazy z XVIII w. Wewnątrz znajduje się także ambona z rzeźbą św. Wojciecha z XVII w.
W roku 1870 staraniem proboszcza Jana Moczyńskiego kościół odnowiono. W latach 1945-1958 do bryły rozbudowanej w l. 1949-1951 świątyni została dobudowana wieża. Zbutwiałe drewno z wnętrza ceglanej obmurówki zostało usunięte w 2000 roku, w trakcie trwającego w l. 1999-2003 remontu generalnego.
Organy.
W kościele znajdują się organy wykonane w drugiej połowie XX wieku przez włocławską firmę Bronisława Komorowskiego. Instrument posiada 14 głosów. Prospekt organowy jest niearchitektoniczny, nie ma ściśle określonego stylu, jednosekcyjny, składa się z dwóch części. Stół gry jest wolno stojący. Wiatrownice są typu stożkowego. Dmuchawa jest napędzana elektrycznie.
Związana z kościołem tradycja głosi, że w 997 r. odwiedził to miejsce święty Wojciech, udający się z misją chrystianizacyjną do Prus. Sam zaś kościół miał zostać ufundowany w 1410 jako wotum za zwycięstwo w bitwie pod Grunwaldem.

</doc>
<doc id="2903815" url="https://pl.wikipedia.org/wiki?curid=2903815" title="Ordynariat Polowy Wenezueli">
Ordynariat Polowy Wenezueli

Ordynariat Polowy Wenezueli (hiszp. "Ordinariato Militar de Venezuela") – ordynariat polowy Kościoła rzymskokatolickiego w Wenezueli podległy bezpośrednio Rzymowi. Został erygowany 31 października 1995 roku.

</doc>
<doc id="2903818" url="https://pl.wikipedia.org/wiki?curid=2903818" title="Ricardo Mannetti">
Ricardo Mannetti

Ricardo Mannetti (ur. 24 kwietnia 1975 w Windhuku) – namibijski piłkarz, a obecnie trener piłkarski. Podczas kariery grał na pozycji pomocnika. Reprezentant Namibii, w seniorskiej kadrze zadebiutował w 1992 roku. Rozegrał w niej 12 meczów. Obecnie trener zespołu Black Africa Windhuk.

</doc>
<doc id="2903820" url="https://pl.wikipedia.org/wiki?curid=2903820" title="Cynolebias affinis">
Cynolebias affinis



</doc>
<doc id="2903821" url="https://pl.wikipedia.org/wiki?curid=2903821" title="Egzarchat apostolski Wenezueli (melchicki)">
Egzarchat apostolski Wenezueli (melchicki)

Egzarchat Apostolski Wenezueli (łac. "Caracensis Graecorum Melkitarum") () – egzarchat Kościoła melchickiego w Wenezueli. Jest podległy bezpośrednio Stolicy Apostolskiej. Został erygowany 17 lutego 1990 roku przez papieża Jana Pawła II na mocy konstytucji apostolskiej "Quo longius". Obecnym egzarchą jest Joseph Khawam BA.

</doc>
<doc id="2903822" url="https://pl.wikipedia.org/wiki?curid=2903822" title="Egzarchat apostolski Wenezueli (syryjski)">
Egzarchat apostolski Wenezueli (syryjski)

Egzarchat Apostolski Wenezueli (łac. "Dominae Nostrae Assumptionis Maracayensis Syrorum") – egzarchat Kościoła syryjskiego w Wenezueli. Jest podległy bezpośrednio Stolicy Apostolskiej. Został erygowany 22 czerwca 2001 roku przez papieża Jana Pawła II na mocy konstytucji apostolskiej "Ecclesiales communitates". 

</doc>
<doc id="2903824" url="https://pl.wikipedia.org/wiki?curid=2903824" title="Intima">
Intima



</doc>
<doc id="2903826" url="https://pl.wikipedia.org/wiki?curid=2903826" title="Kościół św. Stanisława w Sieradzu">
Kościół św. Stanisława w Sieradzu

Kościół Świętego Stanisława w Sieradzu – rzymskokatolicki kościół rektorski znajdujący się w Sieradzu, na terenie parafii Wszystkich Świętych, w województwie łódzkim.
Historia.
Został wzniesiony w latach 1233–1245 jako jedna z najstarszych świątyń dominikanów w Polsce (obecnie należy do Zgromadzenia Sióstr Urszulanek Serca Jezusa Konającego). W Sieradzu podczas budowy kościoła działał znakomity warsztat ceramiczny, produkujący elementy dekoracyjne niespotykane w innych ośrodkach ówczesnego budownictwa ceglanego Europy Środkowo-Wschodniej. Trójlistne bloki tworzące archiwolty portalowe i rodzaj przesłon okiennych, delikatne reliefy wokół łuków okien zachodnich przypominają elementy wykończenia kościoła w Sandomierzu. Występuje tu też podokapowy fryz skomponowany i zestawiony z płytek ceramicznych, których relief tworzy przecinające się arkadki wsparte stylizowanymi „heraldycznie” liliami. Wczesnośredniowieczny prototyp takiego fryzu znaleziono we Włoszech.
W 1331 kościół został spalony przez wojska zakonu krzyżackiego, pomimo interwencji przeora Mikołaja u znanego mu osobiście komtura Hermana von Oettingena. Odbudowany około 1380 roku. Następnie po pożarze w XVII wieku, przebudowany na początku XVIII wieku. 
Architektura i wyposażenie.
Kościół jest wczesnogotycki w zrębie, murowany z cegły o układzie wendyjskim, jednonawowy. Fasady (wschodnie i zachodnie) o szczytach barokowych. W zewnętrznej ścianie nawy południowej znajduje się, w miejscu pierwotnego wejścia, wczesnogotycki portal z XIII wieku. Wystrój wnętrza barokowo-rokokowy. Na uwagę zasługują malowidła wykonane w 1910 roku, przedstawiające sceny z życia królowej Jadwigi.

</doc>
<doc id="2903827" url="https://pl.wikipedia.org/wiki?curid=2903827" title="Tunica intima">
Tunica intima



</doc>
<doc id="2903828" url="https://pl.wikipedia.org/wiki?curid=2903828" title="Willa murowano-drewniana z 1901 roku w Zabierzowie">
Willa murowano-drewniana z 1901 roku w Zabierzowie



</doc>
<doc id="2903831" url="https://pl.wikipedia.org/wiki?curid=2903831" title="Nestoras Mitidis">
Nestoras Mitidis

Nestoras Mitidis (ur. 1 czerwca 1991 w Larnace) − cypryjski piłkarz grający na pozycji napastnika, reprezentant kraju. Od 2016 występuje w holenderskim klubie Roda JC Kerkrade.

</doc>
<doc id="2903834" url="https://pl.wikipedia.org/wiki?curid=2903834" title="Sam Johnstone">
Sam Johnstone

Samuel Luke Johnstone (ur. 25 marca 1993 r.) – angielski piłkarz, występujący na pozycji bramkarza. Obecnie gra w West Bromwich Albion.
Kariera klubowa.
W sezonie 2010/11 Johnstone dołączył do akademii United. Był on także wypożyczany do Oldham Athletic, Scunthorpe United, Walsall, Yeovil Town, Doncaster Rovers, Preston North End i Aston Villi. 3 lipca 2018 roku podpisał kontrakt z West Bromwich Albion.
Kariera reprezentacyjna.
Johnstone zadebiutował w reprezentacji Anglii przeciwko Słowacji w wieku 19 lat we wrześniu 2010 roku. Był także częścią zwycięskiej drużyny w 2010 roku na Mistrzostwach Europy do lat 17.
28 maja 2013 roku został powołany do 21-osobowej drużyny Petera Taylora na Mistrzostwa Świata FIFA 2013 w piłce nożnej. Zadebiutował 16 czerwca 2013 roku, w zwycięskim spotkaniu 3-0 przeciwko Urugwajowi.
Życie prywatne.
Jego ojcem jest Glenn Johnstone, piłkarz, grający w lidze piłkarskiej dla Preston North End na początku lat 90.. Jego młodszy brat Max, dołączył do Manchesteru United jako zawodnik drużyny młodzieżowej we wrześniu 2016 roku.

</doc>
<doc id="2903836" url="https://pl.wikipedia.org/wiki?curid=2903836" title="Hit &amp; Miss">
Hit &amp; Miss

Hit &amp; Miss (2012) – sześcioodcinkowy brytyjski serial sensacyjny stworzony przez Paula Abbotta. Wyprodukowany przez AbbottVision i Red Production Company.
Światowa premiera serialu miała miejsce 22 maja 2012 roku na antenie Sky Atlantic i był emitowany do 26 czerwca 2012 roku. W Polsce premiera serialu odbyła się 6 marca 2013 roku na kanale FilmBox Extra.
Opis fabuły.
Serial opowiada o Mii (Chloë Sevigny), płatnej zabójczyni, która skrywa pewną tajemnicę. Jest transseksualistką. Życie Mii odmienia list od byłej partnerki, która oznajmia, że umiera na nowotwór. Dowiaduje się również, że 11 lat temu spłodziła syna Ryana. Kobieta postanawia zostać opiekunką nowej rodziny.

</doc>
<doc id="2903839" url="https://pl.wikipedia.org/wiki?curid=2903839" title="Nawrócenie Kartlii">
Nawrócenie Kartlii

Nawrócenie Kartlii (oryg. gruz. მოქცევაჲ ქართლისაჲ, Mokcewaj Kartlisaj) – zabytek literatury starogruzińskiej, najstarsza znana kronika gruzińska.
Tytuł "Nawrócenie Kartlii" odnosi się do działalności świętej Nino w Iberii i przyjęcia chrześcijaństwa przez króla Miriana III w 337. Według Davida Kolbai zaczął powstawać bezpośrednio po tym wydarzeniu. Bohdan i Krzysztof Baranowscy sytuują czas jego powstania na VII wiek. Autor dzieła nie jest znany.
"Nawrócenie Kartlii" przedstawia dzieje Gruzji od czasów najazdów Aleksandra Macedońskiego, poprzez proces chrystianizacji, której poświęca szczególnie wiele miejsca, aż do lat 30. VII stulecia. Dzieło zostało następnie uzupełnione o wykaz katolikosów Kościoła Gruzji oraz eristawów do początków IX stulecia.
Oryginalny rękopis kroniki nie zachował się. Dzieło znane jest z dwóch kopii: rękopisu szatberdskiego, powstałego w monasterze Szatberdi w latach 70. X wieku ze starszej kopii spisanej w IX w. oraz znacznie młodszej kopii powstałej w monasterze Czeliszi w XIV-XV w..
"Nawrócenie Kartlii" z języka starogruzińskiego na język polski przełożył David Kolbaia, dedykując swoją pracę papieżowi Janowi Pawłowi II i katolikosowi-patriarsze Gruzji Eliaszowi II, z okazji nawiązania stosunków dyplomatycznych między Gruzją a Watykanem.

</doc>
<doc id="2903843" url="https://pl.wikipedia.org/wiki?curid=2903843" title="Kościół św. Ducha w Sieradzu">
Kościół św. Ducha w Sieradzu

Kościół Świętego Ducha w Sieradzu – rzymskokatolicki kościół cmentarny znajdujący się w Sieradzu, w województwie łódzkim.
Historia i wnętrze.
Świątynia wzniesiona na Przedmieściu Warckim (dawniej: Przedmieście św. Ducha) w 1416 roku jako wotum za zwycięstwo pod Grunwaldem. W 1853 roku została przeniesiona na cmentarz parafialny, gdzie znajduje się do dziś. Budowla drewniana, konstrukcji zrębowej, oszalowana. Wewnątrz mieści się m.in. krucyfiks z XIX wieku z malowanym na czarno posągiem Chrystusa. Ołtarz reprezentuje styl barokowy i został wykonany w drugiej połowie XVIII stulecia. Stacje Drogi Krzyżowej zostały wykonane przez artystę ludowego, rzeźbiarza Stanisława Korpę.

</doc>
<doc id="2903844" url="https://pl.wikipedia.org/wiki?curid=2903844" title="Medaliści mistrzostw świata w kolarstwie halowym - Mężczyźni indywidualnie">
Medaliści mistrzostw świata w kolarstwie halowym - Mężczyźni indywidualnie

Pełna lista medalistów mistrzostw świata w kolarstwie halowym w zawodach indywidualnych mężczyzn.

</doc>
<doc id="2903845" url="https://pl.wikipedia.org/wiki?curid=2903845" title="Jack Iroga">
Jack Iroga

Jack Iroga (ur. 29 września 1986) – lekkoatleta z Wysp Salomona specjalizujący się w biegach sprinterskich, uczestnik Mistrzostw Świata 2009 w Berlinie (wziął tam udział w biegu na 100 metrów – zajął 69. miejsce).

</doc>
<doc id="2903847" url="https://pl.wikipedia.org/wiki?curid=2903847" title="Władisław Ardżinba">
Władisław Ardżinba



</doc>
<doc id="2903849" url="https://pl.wikipedia.org/wiki?curid=2903849" title="Boccia na Igrzyskach Śródziemnomorskich 2009">
Boccia na Igrzyskach Śródziemnomorskich 2009



</doc>
<doc id="2903853" url="https://pl.wikipedia.org/wiki?curid=2903853" title="Francesco Mario Pagano">
Francesco Mario Pagano

Francesco Mario Pagano (Brienza, 8 grudnia 1748 - Neapol 29 października 1799) – prawnik, filozof i dramaturg włoski, działacz Republiki Partenopejskiej roku 1799.
Życiorys.
Studiował prawo na uniwersytecie w Neapolu i rozpoczął prowadzenie praktyki adwokackiej. Jednocześnie wykładał etykę i prawo karne na uniwersytecie w Neapolu. Po ucieczce Ferdynanda I Burbona, został członkiem władz neapolitańskiej Republiki. Był jednym z autorów konstytucji tego mini państwa, znajdującego się pod kuratelą napoleońskiej Francji. Po zajęciu przez Anglię Republiki Partenopejskiej i powrocie króla Ferdynanda na tron, trybunał królewski skazał go na śmierć przez powieszenie. Wyrok wykonano 29 października 1799 roku.

</doc>
<doc id="2903860" url="https://pl.wikipedia.org/wiki?curid=2903860" title="Liga Nacional de Fútbol de Guatemala">
Liga Nacional de Fútbol de Guatemala

Liga Nacional de Fútbol de Guatemala – najwyższy poziom rozgrywek piłkarskich w Gwatemali. 
Historia i format.
Amatorska liga gwatemalska została zapoczątkowana w 1919 roku, kiedy to po raz pierwszy odbyły się rozgrywki o nazwie Liga Capitalina. Wzięły w niej udział cztery zespoły ze stołecznego miasta Gwatemala; Allies, Hércules, Nacional i ABC, a premierowym mistrzem została pierwsza z wymienionych drużyn. W formacie Liga Capitalina rozgrywki w Gwatemali toczyły się regularnie w latach 1919–1941, z wyjątkiem 1921 roku, kiedy to sezon nie odbył się z powodu turnieju piłkarskiego Juegos del Centenario z udziałem reprezentacji Gwatemali, Hondurasu, Salwadoru i Kostaryki, który miał miejsce na stołecznym Campo de Marte i rozegrano go podczas obchodzenia setnej rocznicy niepodległości Ameryki Środkowej. Równolegle do Liga Capitalina odbywało się kilka innych piłkarskich rozgrywek; w latach 1919–1923 Campeonato Nacional, w których występowały głównie reprezentacje poszczególnych stanów gwatemalskich, a w latach 1931–1941 Campeonato de la República, jednak później uznano, iż tylko zwycięzcy Liga Capitalina są uznawani za mistrzów kraju. Liga gwatemalska została przekwalifikowana na profesjonalną w 1942 roku. 
Format rozgrywek ligi gwatemalskiej wielokrotnie zmieniał się na przestrzeni lat. W 1989 roku zdecydowano się wprowadzić na stałe system jesień-wiosna, a dziesięć lat później, wzorem innych latynoamerykańskich państw, dotychczasowy roczny sezon podzielono na dwie niezależne i trwające po pół roku fazy; jesienną Apertura i wiosenną Clausura. Zwycięzca każdej z nich zostaje mistrzem Gwatemali. Później wprowadzono również fazę play-off. Triumfator dwumeczu finałowego play-off zdobywa automatycznie mistrzostwo kraju.
Od początku powstania profesjonalnej ligi gwatemalskiej rozgrywki są zdominowane przez dwa kluby ze stołecznego miasta Gwatemala – Comunicaciones FC i CSD Municipal. Są to najbardziej utytułowane i cieszące się największą popularnością drużyny w kraju, a spotkania między nimi są uznawane za narodowe derby i noszą nazwę El Clásico Chapin. Najlepszym strzelcem w historii Liga Nacional de Fútbol jest legendarny napastnik Municipalu, Juan Carlos Plata, z 303 bramkami na koncie.

</doc>
<doc id="2903868" url="https://pl.wikipedia.org/wiki?curid=2903868" title="Medaliści mistrzostw świata w kolarstwie halowym - Kobiety indywidualnie">
Medaliści mistrzostw świata w kolarstwie halowym - Kobiety indywidualnie

Pełna lista medalistów mistrzostw świata w kolarstwie halowym w zawodach indywidualnych kobiet.

</doc>
<doc id="2903872" url="https://pl.wikipedia.org/wiki?curid=2903872" title="Szkoła Podstawowa nr 2 im. Ignacego Krasickiego w Malborku">
Szkoła Podstawowa nr 2 im. Ignacego Krasickiego w Malborku

Szkoła Podstawowa nr 2 im. Ignacego Krasickiego w Malborku – założona w 1945 roku placówka oświatowa.
Hymn i patron szkoły.
Hymn szkoły.
Dnia 2 maja 1992 roku szkoła przyjęła jako hymn utwór „Hymn do miłości Ojczyzny” Ignacego Krasickiego:
Patron szkoły.
Dnia 23 marca 1964 roku po przeprowadzeniu plebiscytu, szkoła otrzymała imię gen. Karola Świerczewskiego, stając się pierwszą placówką oświatową w Malborku, która przyjęła patrona. Trzy lata później, 23 marca 1967 roku w trzecią rocznicę nadania imienia szkoła otrzymała sztandar, którego głównym fundatorem był Komitet Rodzicielski. W 1990 roku ponownie zorganizowano głosowanie, które miało na celu wybór nowego patrona szkoły. Uchwałą Rady pedagogicznej z dnia 5 grudnia 1990 roku szkoła otrzymała imię Ignacego Krasickiego.
Historia szkoły.
Historia szkoły w latach 1928–1945.
Pierwsza szkoła w dzielnicy Sandhof (obecnie Piaski) znajdowała się na ulicy Alei Wojska Polskiego 52. Ze względu na małą powierzchnię szkoły, a dużą liczbę uczniów, pod koniec 1928 roku w Sandhofie, naprzeciwko szkoły, został jej oddany do użytku największy budynek w tej dzielnicy. Pozwoliło to objąć nauczaniem dzieci uczące się dotychczas w nieodpowiednich izbach, np. koszarowych. W nowym obiekcie naukę rozpoczęła młodzież ewangelicka, a w starym pozostało 5 klas szkoły katolickiej. Podział szkoły na grupy wyznaniowe trwał do 1939 roku. Stworzono wówczas oddzielne szkoły: dla chłopców w nowym budynku, a dla dziewcząt w starym. W maju 1940 roku ukończono budowę sali gimnastycznej i prawego skrzydła szkoły. Do tegoż budynku przeniesiono szkołę dziewcząt. W całym obiekcie mieściły się dwie odrębne szkoły – każda miała swojego kierownika, zwanego rektorem. W latach II wojny światowej prawe skrzydło było zajmowane do celów wojskowych. Młodzież musiała skupić się w szkole chłopców, nadal korzystała z sali gimnastycznej. W czerwcu 1944 roku szkoła stała się szpitalem wojskowym, w przyszłej stołówce mieściła się kostnica, w sali gimnastycznej stajnia dla koni, a na boisku był cmentarz.
Historia szkoły w latach 1946–1964.
Po wojnie budynki szkoły poniemieckiej były zdewastowane. Nie było wody, centralne ogrzewanie było zepsute. Rozpoczęto więc prace porządkowe. Zwłoki z cmentarza na boisku przeniesiono. Szkole nadano numer 2. 4 września 1945 roku w szkole na Piaskach rozpoczęły się pierwsze lekcje. Dnia 23 października tego roku w szkole uczyło się 450 uczniów i pracowało 10 nauczycieli. 23 marca 1964 roku szkole nadano imię gen. Karola Świerczewskiego.
Historia szkoły w latach 1965–1998.
Sytuacja społeczno-polityczna w latach 90. spowodowała zmiany. W 1990 roku Rada Rodziców wystąpiła do dyrekcji szkoły z propozycją zmiany jej imienia. Wśród młodzieży i rodziców został przeprowadzony plebiscyt, w wyniku którego oraz po głosowaniu grona nauczycielskiego, uchwałą Rady Pedagogicznej 5 XII 1990 roku, patronem szkoły został Ignacy Krasicki. Uroczystość nadania szkole nowego imienia odbyła się 2 V 1992 roku. Nadano jej także nowy sztandar oraz hymn, który nosi tytuł "Hymn do miłości ojczyzny". 2 V 1995 roku obchodzono szczególnie uroczyście 50-lecie szkoły. W związku z jubileuszem 50-lecia szkoły dokonano odsłonięcia tablicy pamiątkowej.
Historia szkoły w latach od 1999.
W roku 1999 w następstwie reformy oświaty w budynku zachodnim utworzono Gimnazjum nr 2, zaś budynek wschodni pozostał przy Szkole Podstawowej nr 2. Z sali gimnastycznej i boisk szkoły korzystały wspólnie. Obok siebie, ale jako samodzielne placówki szkoły trwały do 31 sierpnia 2011 r. Z dniem 1 września 2011 r., uchwałą Rady Miasta Malborka (NR VII/67/11 z dnia 20 kwietnia 2011 r.) z Gimnazjum nr 2 oraz Szkoły Podstawowej nr 2 utworzony został Zespół Szkół Nr 2 w Malborku. Szkoła podstawowa wchodząca w skład Zespołu nosiła pełną nazwę: Zespół Szkół Nr 2 Szkoła Podstawowa Nr 2 im. Ignacego Krasickiego. W roku szkolnym 2017/18 z Zespołu Szkół nr 2 pozostała Szkoła Podstawowa nr 2 z oddziałami gimnazjalnymi klas II i III., która wzorem lat minionych staje się szkołą ośmioletnią.

</doc>
<doc id="2903874" url="https://pl.wikipedia.org/wiki?curid=2903874" title="BGŻ ProLiga 2013">
BGŻ ProLiga 2013

9. edycja BGŻ ProLigi 2013 to cykl najważniejszych wyścigów kolarskich w Polsce w 2013 roku, z wyjątkiem Tour de Pologne, który należy do najwyższej kategorii wyścigów na świecie UCI World Tour.
W kalendarzu na rok 2013 figuruje 19 wyścigów. 

</doc>
<doc id="2903876" url="https://pl.wikipedia.org/wiki?curid=2903876" title="Alonso Escoboza">
Alonso Escoboza

Jesús Alonso Escoboza Lugo (ur. 22 stycznia 1993 w Los Mochis) – meksykański piłkarz występujący na pozycji lewego obrońcy lub lewego pomocnika, reprezentant Meksyku, od 2022 roku zawodnik Cruz Azul.
Kariera klubowa.
Escoboza jest wychowankiem klubu Santos Laguna z siedzibą w Torreón. Do pierwszej drużyny został włączony jako osiemnastolatek przez argentyńskiego szkoleniowca Diego Coccę i w meksykańskiej Primera División zadebiutował 23 lipca 2011 w wygranym 4:1 spotkaniu z Pachucą. Już w swoim premierowym, jesiennym sezonie Apertura 2011, wywalczył ze swoim zespołem tytuł wicemistrza kraju, natomiast pół roku później, podczas wiosennych rozgrywek Clausura 2012, zdobył z Santosem Laguna mistrzostwo Meksyku. Pełnił jednak wówczas wyłącznie rolę rezerwowego i ani razu nie pojawił się na ligowych boiskach. W 2012 roku dotarł również z ekipą do finału najbardziej prestiżowych rozgrywek kontynentu – Lidze Mistrzów CONCACAF, jednak nie potrafiąc wywalczyć sobie miejsca w składzie w styczniu 2013 udał się na półroczne wypożyczenie do drugoligowego zespołu Club Necaxa z miasta Aguascalientes. Tam notował regularne występy i w sezonie Clausura 2013 doszedł do dwumeczu finałowego rozgrywek Ascenso MX.
Po powrocie do Santosu Laguna, Escoboza został jednym z ważniejszych zawodników drużyny i regularnie, choć często jako rezerwowy, zaczął pojawiać się na boiskach. Premierowego gola w najwyższej klasie rozgrywkowej strzelił 23 sierpnia 2013 w zremisowanej 1:1 konfrontacji z Tijuaną, natomiast w sezonie Apertura 2014 zdobył z drużyną prowadzoną przez Pedro Caixinhę puchar Meksyku – Copa MX. Pół roku później, podczas rozgrywek Clausura 2015, wywalczył natomiast swoje drugie mistrzostwo Meksyku, a jeszcze w tym samym roku skompletował potrójną koronę, osiągając krajowy superpuchar – Campeón de Campeones. W styczniu 2016 odszedł do ekipy Club Tijuana, w ramach rozliczenia za transfer Diego de Buena. Po kiepskim półroczu został jednak wypożyczony do ekipy Chiapas FC z siedzibą w Tuxtla Gutiérrez.
Kariera reprezentacyjna.
W 2013 roku Escoboza został powołany przez szkoleniowca Sergio Almaguera do reprezentacji Meksyku U-20 na Mistrzostwa Ameryki Północnej U-20. Tam pełnił rolę kluczowego zawodnika swojej kadry, rozgrywając wszystkie pięć spotkań od pierwszej minuty i strzelił dwa gole – w fazie grupowej z Salwadorem (3:0) i w ćwierćfinale z Jamajką (4:0). Meksykanie, pełniący wówczas rolę gospodarzy, triumfowali natomiast w tych rozgrywkach, pokonując w finale po dogrywce USA (3:1). Dwa miesiące później wziął udział w prestiżowym towarzyskim Turnieju w Tulonie, gdzie wystąpił w trzech z czterech możliwych spotkań, zaś jego drużyna zajęła trzecie miejsce w grupie i nie zakwalifikowała się do dalszych gier. W tym samym roku znalazł się w składzie na Mistrzostwa Świata U-20 w Turcji, gdzie wciąż był jednym z ważniejszych graczy swojego zespołu; wystąpił w trzech z czterech możliwych meczów (z czego w dwóch w pierwszym składzie) i zdobył gola w konfrontacji fazy grupowej z Mali (4:1). Meksykańska kadra odpadła ostatecznie z młodzieżowego mundialu w 1/8 finału, po porażce z Hiszpanią (1:2).
W 2014 roku Escoboza znalazł się w ogłoszonym przez Raúla Gutiérreza składzie reprezentacji Meksyku U-23 na swój kolejny Turniej w Tulonie. Tam rozegrał wszystkie cztery możliwe spotkania (dwa w wyjściowym składzie), a jego kadra podobnie jak przed rokiem zajęła trzecią lokatę w grupie i nie awansowała do dalszej fazy.
W seniorskiej reprezentacji Meksyku Escoboza zadebiutował za kadencji selekcjonera Miguela Herrery, 30 października 2013 w wygranym 4:2 meczu towarzyskim z Finlandią, w którym strzelił również swojego premierowego gola w kadrze narodowej. W tym samym roku wystąpił w dwóch barażowych spotkaniach w ramach udanych dla jego drużyny eliminacji do Mistrzostw Świata 2014, jednak nie znalazł się w ostatecznej kadrze na mundial, znajdując się tylko na liście rezerwowej.

</doc>
<doc id="2903877" url="https://pl.wikipedia.org/wiki?curid=2903877" title="Jesús Alonso Escoboza">
Jesús Alonso Escoboza



</doc>
<doc id="2903880" url="https://pl.wikipedia.org/wiki?curid=2903880" title="Mikołaj Jasieński (1732–1827)">
Mikołaj Jasieński (1732–1827)

Mikołaj Jasieński herbu Dołęga (ur. 1732, zm. 9 maja 1827 w Bidzinach) – poseł Sejmu Czteroletniego.
Syn Antoniego i Joanny Szylkra-Trzebińskiej. Dziadek od strony matki był burgrabią krakowskim.
Mikołaj Jasieński był kapitanem wojska koronnego od 1785 roku oraz komisarzem cywilno-wojskowym Sandomierza. Pełnił też urząd skarbnika pilzneńskiego. Był posłem Sejmu Czteroletniego z województwa sandomierskiego w 1790 roku. Figurował na liście posłów i senatorów posła rosyjskiego Jakowa Bułhakowa w 1792 roku, która zawierała zestawienie osób, na które Rosjanie mogą liczyć przy rekonfederacji i obaleniu dzieła 3 maja.
Zmarł w wieku 95 lat. Poślubił Agnieszkę Kuczkowską i miał z nią siedmioro dzieci.

</doc>
<doc id="2903883" url="https://pl.wikipedia.org/wiki?curid=2903883" title="Zasłonak kołpakowaty">
Zasłonak kołpakowaty



</doc>
<doc id="2903885" url="https://pl.wikipedia.org/wiki?curid=2903885" title="Fort główny artyleryjski 45 &quot;Zielonki&quot;">
Fort główny artyleryjski 45 &quot;Zielonki&quot;



</doc>
<doc id="2903886" url="https://pl.wikipedia.org/wiki?curid=2903886" title="Fort pomocniczy piechoty 41a &quot;Mydlniki&quot;">
Fort pomocniczy piechoty 41a &quot;Mydlniki&quot;



</doc>
<doc id="2903889" url="https://pl.wikipedia.org/wiki?curid=2903889" title="Fort 41 Bronowice Małe">
Fort 41 Bronowice Małe



</doc>
<doc id="2903890" url="https://pl.wikipedia.org/wiki?curid=2903890" title="Fort 41 &quot;Bronowice Małe&quot;">
Fort 41 &quot;Bronowice Małe&quot;



</doc>
<doc id="2903894" url="https://pl.wikipedia.org/wiki?curid=2903894" title="Operacja wileńska (1944)">
Operacja wileńska (1944)

Operacja wileńska – operacja wojskowa przeprowadzona przez Armię Czerwoną w dniach od 5 do 20 lipca 1944 roku podczas operacji Bagration.
Siły obu stron.
Armia Czerwona.
W operacji uczestniczyły jednostki 3 Frontu Białoruskiego pod dowództwem Iwana Daniłowicza Czerniachowskiego: 
W walkach o Wilno uczestniczyły także oddziały polskiej Armii Krajowej, od 7 lipca realizując niezależną operację Ostra Brama. Po wyzwoleniu miasta jej uczestnicy zostali internowani. W wyzwoleniu Wilna brało udział także 11 oddziałów partyzantki radzieckiej składających się z Litwinów, zjednoczonych w dwie brygady partyzanckie: wileńską (dowódca M. Micejka) i trokowską (dowódca T. Monczunskas). Partyzanci pomagali wojskom w walkach na południowych peryferiach miasta i w rejonie stacji kolejowej.
Wehrmacht.
Zwartego frontu obrony Niemcy na wileńskim kierunku nie posiadali i przeciwdziałali tylko oddzielnymi podchodzącymi oddziałami i resztką rozbitych sił. Niemieckie dowództwo próbowało zatrzymać ofensywę wojsk radzieckich na wcześniej przygotowywanej rubieży Dyneburg – Wilno – Lida, gdzie skupiały się cofające się części 3 Armii Pancernej i 4 Armii Grupy Armii Środek. Wilno było ważnym węzłem kolejowym i ostatnim dużym punktem oporu wojsk niemieckich na podejściach do Prus Wschodnich. Jego garnizon liczył 12–15 tys. żołnierzy i oficerów, oprócz tego podczas działań bojowych ugrupowanie to było wzmocnione przez nowo przybyłe oddziały. W mieście znajdowało się 320 dział artyleryjskich, około 420 karabinów maszynowych oraz kilkadziesiąt czołgów.
Przebieg walk.
Dużą rolę w operacji wileńskiej odegrała radziecka 1 Armia Lotnicza, szczególnie od 7 do 13 lipca. Bezpośrednio przed szturmem miasta 163 samolotów Pe-2 i 51 Ił-2 wykonało uderzenia bombowo-szturmowe na podstawowe węzły oporu przeciwnika. 
5 lipca 3 Front Białoruski zaczął natarcie bez przegrupowania sił. 7 lipca oddziały 5 Gwardyjskiej Armii Pancernej i 3 Gwardyjskiego Korpusu Zmechanizowanego (dow. Wiktor Obuchow) podeszły do miasta i zaczęły obchodzić go od południa i zachodu. Nacierające oddziały 35 Gwardyjskiej Brygady Pancernej i 3 Korpusu Zmechanizowanego przedarły się na peryferie miasta, jednakże napotkały zacięty opór i na skutek kontrataków były zmuszone do wycofania się. 
W nocy na 8 lipca do Wilna podeszły nowe oddziały niemieckie; do miasta przybył nowy komendant gen. Reiner Stahel z rozkazem utrzymania miasta do przybycia rezerw. Rano 8 lipca do walki weszły jednostki 5 Armii pod dowództwem Nikołaja Kryłowa. Przy wsparciu artylerii i czołgów przecięły one linię kolejową w odległości pół kilometra od dworca, zajęły lotnisko, Ponary i weszły do południowo-zachodnich peryferii Wilna. Inne oddziały obeszły miasto od północy i przeprawiwszy się przez Wilię, przeprowadziły natarcie na północno-zachodnich podejściach do Wilna.
9 lipca oddziały 5 Gwardyjskiej Armii Pancernej i 3 Korpusu Zmechanizowanego we współdziałaniu z jednostkami 5 Armii okrążyły Wilno i zaczęły walki na ulicach miasta. Garnizon niemiecki został w czasie walk wzmocniony zrzutem w okolicach miasta 10 lipca kilkuset spadochroniarzy 2 Dywizji Strzelców Spadochronowych. Przez kilka dni w mieście trwały zaciekłe walki uliczne z broniącymi się hitlerowcami, w których oddziały AK współdziałały z oddziałami Armii Czerwonej. Przeciwnik, wzmocniony desantem powietrznym wysadzonym 10 lipca w okręgu lasu Pogrudas (6 km na zachód od miasta), nieskutecznie próbował przedrzeć się przez pierścień okrążenia. 40 km na zachód od miasta skupione było ugrupowanie uderzeniowe (pułk piechoty zmotoryzowanej, 150 czołgów i dział szturmowych), które w ciągu trzech dni prowadziło bezskuteczne ataki z okręgów Mejszagoły i na zachód od Jewi w celu odblokowania otoczonego garnizonu. 
10 lipca wojska radzieckie zajęły całą północną część Wilna i weszły do Starego Miasta. Na Baszcie Giedymina podniesiono czerwony sztandar. W nocy z 12 na 13 lipca niemiecka 6 Dywizja Pancerna, przy wsparciu Dywizji "Großdeutschland" przebiła korytarz do Wilna. Przebieg walk osobiście nadzorował gen. płk Georg-Hans Reinhardt, dowódca 3 Armii Pancernej. Z okrążonego Wilna wyprowadzono trzy tysiące niemieckich żołnierzy; wojska niemieckie zostały wyparte z centrum miasta na zachodnie peryferie. Podstawowe ugrupowanie było rozcięte na dwie części. Jedna była przyciśnięta do rzeki Wilii w okręgu Łukiszkies, inna – w okręgu parku Wingis. Wieczorem 12 lipca generał Stahel wydał rozkaz resztce swojego oddziału, by o godzinie 21:00 opuścić miasto, sforsować Wilię i wycofać się w północno-zachodnim kierunku. Sam z grupą oficerów również opuścił Wilno. 
Po szturmie ostatnich ognisk oporu 13 lipca 1944 roku Wilno zostało całkowicie wyzwolone. W walkach o miasto zginęło około 8000 żołnierzy niemieckich, a 5000 zostało wziętych do niewoli, zdobyto 156 dział, wiele czołgów, samochodów, broni i amunicji.
Podczas walk o Wilno 11 Gwardyjska Armia i 31 Armia, które nacierały bardziej na południe, wyszły nad Niemen i do 15 lipca zajęły kilka przyczółków na zachodnim brzegu rzeki. Do 20 lipca wybuchły przewlekłe walki o przyczółki na zachodnim brzegu Niemna, a także przygotowywano się do dalszego natarcia. 
W wyniku operacji wileńskiej stworzone zostały warunki dla 3 Frontu Białoruskiego do przekroczenia granicy z Prusami Wschodnimi. 
Dwadzieścia najbardziej wyróżniających się w walkach oddziałów i jednostek frontu nagrodzono nazwą honorową "Wileński".

</doc>
<doc id="2903895" url="https://pl.wikipedia.org/wiki?curid=2903895" title="Medaliści mistrzostw świata w kolarstwie halowym - Dwójki mężczyzn">
Medaliści mistrzostw świata w kolarstwie halowym - Dwójki mężczyzn

Pełna lista medalistów mistrzostw świata w kolarstwie halowym w dwójkach mężczyzn. Konkurencję tą rozgrywano do 2007 roku, po czym została zastąpiona przez dwójki mieszane.

</doc>
<doc id="2903898" url="https://pl.wikipedia.org/wiki?curid=2903898" title="Biopaliwa drugiej generacji">
Biopaliwa drugiej generacji

Biopaliwa drugiej generacji – wszelkiego rodzaju biopaliwa otrzymywane z materiałów, które nie stanowią żadnej konkurencji dla żywności. Biopaliwami drugiej generacji są przede wszystkim materiały pochodzenia drzewnego, słoma i inne odpady z produkcji rolnej. Do biopaliw drugiej generacji zaliczamy m.in.:
W 2013 roku naukowcy University of Georgia opracowali również metodę produkcji związków organicznych, w tym także prekursorów paliw, przy pomocy ciepłolubnej bakterii "Pyrococcus furiosus", która wytwarza je bezpośrednio z atmosferycznego CO2.

</doc>
<doc id="2903900" url="https://pl.wikipedia.org/wiki?curid=2903900" title="Mistrzostwa Świata w Narciarstwie Dowolnym 2013 – muldy podwójne mężczyzn">
Mistrzostwa Świata w Narciarstwie Dowolnym 2013 – muldy podwójne mężczyzn

Zawodnicy w jeździe po muldach podwójnych walczyli 8 marca na trasie Kulebakken w kurorcie Voss-Myrkdalen. Mistrzostwa świata z 2011 roku obronił Kanadyjczyk Alexandre Bilodeau. Wicemistrzostwo świata wywalczył jego rodak Mikaël Kingsbury, natomiast brązowy medal zdobył Amerykanin Patrick Deneen. 

</doc>
<doc id="2903901" url="https://pl.wikipedia.org/wiki?curid=2903901" title="Sky High (film 1922)">
Sky High (film 1922)

Sky High – amerykański film niemy z 1922 roku, w reżyserii Lynn Reynolds.
Opis fabuły.
Historia rządowego agenta prowadzącego dochodzenie w sprawie gangu przemycającego chińskich imigrantów, między granicą amerykańsko-meksykańską.

</doc>
<doc id="2903905" url="https://pl.wikipedia.org/wiki?curid=2903905" title="Hongkong na Letnich Igrzyskach Olimpijskich 2012">
Hongkong na Letnich Igrzyskach Olimpijskich 2012

Hongkong na Letnich Igrzyskach Olimpijskich 2012, które odbyły się w Londynie reprezentowało 41 zawodników. Zdobyli oni jeden brązowy medal, zajmując 79. miejsce w klasyfikacji medalowej.
Był to piętnasty start reprezentacji Hongkongu na letnich igrzyskach olimpijskich.
Reprezentanci.
Badminton.
Mężczyźni
Kobiety
Gimnastyka.
Gimnastyka sportowa.
Mężczyźni
Kobiety
Lekkoatletyka.
Mężczyźni
Kobiety
Łucznictwo.
Mężczyźni
Pływanie.
Kobiety
Podnoszenie ciężarów.
Kobiety
Strzelectwo.
Kobiety
Szermierka.
Mężczyźni
Kobiety

</doc>
<doc id="2903907" url="https://pl.wikipedia.org/wiki?curid=2903907" title="Halowe Mistrzostwa Europy w Lekkoatletyce 2013 – trójskok kobiet">
Halowe Mistrzostwa Europy w Lekkoatletyce 2013 – trójskok kobiet

Trójskok kobiet – jedna z konkurencji rozegranych podczas halowych lekkoatletycznych mistrzostw Europy w hali Scandinavium w Göteborgu.
Tytuł wywalczony 2 lata temu w Paryżu broniła Włoszka Simona La Mantia, która w Göteborgu zdobyła brąz.
Rezultaty.
Eliminacje.
Do eliminacji zgłoszono 21 zawodniczek. Aby awansować do finału – w którym startowało 8 zawodniczek – należało uzyskać wynik 14,10 (Q). W przypadku gdyby rezultat ten osiągnęła mniejsza liczba skoczkiń – lub żadna ze startujących – kryterium awansu były najlepsze wyniki uzyskane przez zawodniczki (q).

</doc>
<doc id="2903909" url="https://pl.wikipedia.org/wiki?curid=2903909" title="Honorowi Obywatele Miasta Przemyśla">
Honorowi Obywatele Miasta Przemyśla

Tradycja nadawania honorowego obywatelstwa sięga w Przemyślu, podobnie jak w innych miastach galicyjskich połowy XIX w. Pierwszy tytuł Rada Miejska przyznała w 1858 (w Rzeszowie – 1849, Krakowie – 1850, Jarosławiu – 1857, Sanoku – 1867).

</doc>
<doc id="2903911" url="https://pl.wikipedia.org/wiki?curid=2903911" title="Melodifestivalen 2013">
Melodifestivalen 2013

Melodifestivalen 2013 – 52. edycja szwedzkich preselekcji do Konkursu Piosenki Eurowizji 2013. Półfinały odbyły się kolejno: 2, 9, 16 oraz 23 lutego, druga szansa 2 marca, natomiast finał 9 marca. Podczas półfinałów o wynikach decydowali widzowie za pomocą głosowania telefonicznego, natomiast reprezentanta wybrali w połowie widzowie oraz międzynarodowe jury.
Preselekcje wygrał Robin Stjernberg z piosenką „You”, zdobywając w sumie 166 punktów w finale.
Format.
Trzydziestu dwóch uczestników podzielono na cztery ośmioosobowe półfinały. Z każdego półfinału dwójka najlepszych uczestników otrzymała automatyczny awans do finału. Laureaci trzeciego oraz czwartego miejsca półfinałów zakwalifikowali się zaś do dogrywki – drugiej szansy, z którego kolejna dwójka zakwalifikowała się do wielkiego finału.
Harmonogram.
Tradycyjnie każdy etap odbywał się w innym szwedzkim mieście, a finał po raz pierwszy odbył się w Solnie.
Półfinały.
Półfinał 1.
Pierwszy półfinał odbył się 2 lutego 2013 w Telenor Arena w Karlskronie.
Legenda:
Półfinał 2.
Drugi półfinał odbył się 9 lutego 2013 w Scandinavium w Göteborgu.
Legenda:
Półfinał 3.
Trzeci półfinał odbył się 16 lutego 2013 w Skellefteå Kraft Arena w Skellefteå.
Legenda:
Półfinał 4.
Czwarty półfinał odbył się 23 lutego 2013 w Malmö Arena w Malmö.
Legenda:
Druga szansa.
Dogrywka – druga szansa odbyła się 2 marca 2013 roku w Löfbergs Lila Arena.
Legenda:
Finał.
Finał odbył się 9 marca 2013 we Friends Arena w Solnie.
Legenda:

</doc>
<doc id="2903914" url="https://pl.wikipedia.org/wiki?curid=2903914" title="Równanie różniczkowe niejednorodne">
Równanie różniczkowe niejednorodne

Równaniem różniczkowym niejednorodnym (liniowym) rzędu "n" nazywamy równanie różniczkowe postaci
w którym wyraz wolny formula_4 Dla formula_5 powyższe równanie sprowadza się do równania jednorodnego.

</doc>
<doc id="2903915" url="https://pl.wikipedia.org/wiki?curid=2903915" title="Ciepło skojarzone">
Ciepło skojarzone

Ciepło skojarzone – ciepło, które powstaje na skutek jednoczesnego wytwarzania ciepła i energii elektrycznej w elektrociepłowni. 
Aby zaszła możliwość dokonania stosownych przemian energetycznych urządzenia energetyczne służące do wytwarzania obydwóch rodzajów energii tworzą układ skojarzony. Ciepło skojarzone jest dostarczane do odbiorców poprzez sieci ciepłownicze i dlatego nazywane jest ciepłem sieciowym. Odbiorcy komunalni otrzymują zwykle ciepło sieciowe w gorącej wodzie, której temperatura w zimie wzrasta do 130–150 °C w zależności od temperatury zewnętrznej, a w lecie wynosi ok. 70 °C. Odbiorcy przemysłowi mogą natomiast pobierać ciepło do celów technologicznych w parze o ciśnieniu 0,5-1,5 MPa.
Istnieje również możliwość wytwarzania chłodu przez ciepło sieciowe. Służą do tego agregaty chłodnicze zasilane ciepłą wodą. W ten sposób w jednym procesie technologicznym można wytwarzać trzy skojarzone ze sobą rodzaje energii: 
Zaletą układów skojarzonych jest wysoka efektywność ekonomiczna oraz zdolność do spełniania w większym stopniu stale rosnących wymagań z zakresu ochrony środowiska naturalnego w porównaniu z układami rozdzielonymi.

</doc>
<doc id="2903916" url="https://pl.wikipedia.org/wiki?curid=2903916" title="Rafał Magryś">
Rafał Magryś

Rafał Magryś (ur. 11 lutego 1977 w Jarosławiu) – specjalista IT, menadżer, archiwista cyfrowy, historyk. W latach 2013–2014 podsekretarz stanu w Ministerstwie Spraw Wewnętrznych. Potomek Franciszka Magrysia, poety i działacza chłopskiego.
Życiorys.
Absolwent historii na Uniwersytecie Marii Curie Skłodowskiej w Lublinie. 
Od 2008 współtworzył Narodowe Archiwum Cyfrowe, gdzie pełnił funkcję kierownika Oddziału Informacji i Zasobów Cyfrowych. Jednocześnie, od 2007 do końca 2009 roku pełnił funkcję przewodniczącego międzyarchiwalnego zespołu naukowego przy Naczelnej Dyrekcji Archiwów Państwowych Informatyka i Archiwa. Od stycznia 2012 roku w Narodowym Instytucie Audiowizualnym (NInA) był kierownikiem Działu Digitalizacji. W marcu tego roku został powołany przez ministra administracji i cyfryzacji Michała Boniego na funkcję zastępcy dyrektora Centrum Projektów Informatycznych (CPI), wdrażając program naprawczy projektu pl.ID związany z wcześniejszym głębokim kryzysem korupcyjnym w CPI.
Następnie, w związku z przeniesieniem projektu do MSW został mianowany zastępcą dyrektora Centralnego Ośrodka Informatyki (COI), gdzie kontynuował prace nad realizacją projektu.
22 marca 2013 został mianowany podsekretarzem stanu w MSW, odpowiedzialnym za rejestry państwowe i ewidencję ludności.
W okresie pełnienia funkcji podsekretarza stanu odpowiadał m.in. za przebieg procesów w zakresie spraw obywatelskich oraz krajowych systemów ewidencyjnych i teleinformatycznych, sprawował funkcję Właściciela Programu w programie pl.ID, nadzorował realizację budowy systemu CEPiK 2.0 oraz pracę Centrum Personalizacji Dokumentów MSW, a także sprawował w imieniu Ministra Spraw Wewnętrznych nadzór organu założycielskiego nad Centralnym Ośrodkiem Informatyki oraz nadzór właścicielski nad Polską Wytwórnią Papierów Wartościowych S.A. w zakresie udzielonych mu przez Ministra Skarbu Państwa upoważnień.
W obszarze teleinformatyki realizował przyjętą przez MSW nową strategię realizacji projektów informatycznych oraz jako Właściciel Programu nadzorował plan naprawczy, a więc nowe otwarcie projektu pl.ID po kryzysie realizacyjnym i korupcyjnym.
Pod jego nadzorem zrealizowano następujące elementy projektu: 
W tym czasie pod jego nadzorem zrealizowano m.in. uruchomienie powiązanego z CEPiK i wykonanego przez podległy mu Centralny Ośrodek Informatyki modułu CBE (ang. Cross Border Enforcement). Jest to unijny projekt, który pozwala na ograniczenie wykroczeń i przestępstw drogowych popełnianych przez europejskich kierowców w innych państwach UE. Dzięki CBE możliwa jest wymiana danych o pojazdach oraz ich właścicielach, którzy dopuścili się wykroczenia lub przestępstwa poza granicami swojego państwa.
Do obowiązków Rafała Magrysia należało także przygotowanie i przeprowadzenie nowelizacji ustawy Prawo o ruchu drogowym, która umożliwiła uruchomienie e-usług polegających na udostępnianiu drogą elektroniczną danych z Centralnej Ewidencji Pojazdów, uruchomienie 23 czerwca 2014 wykonanych przez podległy mu Centralny Ośrodek Informatyki e-usług www.historiapojazdu.gov.pl i www.bezpiecznyautobus.gov.pl oraz przygotowanie w Departamencie Spraw Obywatelskich MSW projektu założeń i treści ustawy Prawo o aktach stanu cywilnego. Przeprowadził ją przez etap prac Rządowego Centrum Legislacji i doprowadził do etapu akceptacji przez Komisję Wspólną Rządu i Samorządu Terytorialnego.
Nadzorował także stworzenie spójnego systemu ponad 200 wzorów dokumentów urzędowych powiązanych z ewidencją ludności, dowodami osobistymi i aktami stanu cywilnego (w tym, po 40 latach, nowe wzory odpisów aktów stanu cywilnego).
Rafał Magryś jest twórcą i wieloletnim kierownikiem projektu Zintegrowanego Systemu Informacji Archiwalnej (ZoSIA) – zaawansowanej aplikacji przeznaczonej dla archiwów państwowych oraz instytucji posiadających materiały archiwalne, dzięki której po raz pierwszy w Polsce zaczęto na masową skalę udostępniać online skany zbiorów archiwalnych na platformie www.szukajwarchiwach.pl (w marcu 2013 roku ponad 5 milionów stron udostępnionych dokumentów). Był także kierownikiem projektu www.audiovis.nac.gov.pl – platformy udostępniania online fotografii ze zbiorów Narodowego Archiwum Cyfrowego (do końca 2012 roku ok. 200 tysięcy udostępnionych fotografii).
Pełnił rolę eksperta w europejskich projektach związanych z digitalizacją i informatyzacją archiwów. Był m.in., ekspertem technicznym programów: EURIDICE, CALIMERA, Archives Portal Europe pod auspicjami Komisji Europejskiej oraz grupy roboczej przy Zespole ds. Digitalizacji MKiDN. Organizator szkoleń, warsztatów i konferencji z dziedziny archiwistyki cyfrowej i digitalizacji, m.in. pierwszych w Polsce warsztatów digitalizacji materiałów archiwalnych. Jest również twórcą Internetowego Forum Archiwalnego IFAR.
Laureat nagrody Naczelnego Dyrektora Archiwów Państwowych dla najlepszego polskiego archiwisty za rok 2004. Stypendysta British Library w Londynie z programu Endangered Archives.
Członek PLUG – Polskiej Grupy Użytkowników Linuksa. Orędownik rozwiązań Open Source i otwartych standardów w administracji publicznej.
Żonaty, ma córkę.

</doc>
<doc id="2903919" url="https://pl.wikipedia.org/wiki?curid=2903919" title="Bitwa pod Akkum">
Bitwa pod Akkum

Bitwa pod Akkum – bitwa pomiędzy krzyżowcami prowansalskimi z Hrabstwa Trypolisu a wojskami tureckiej dynastii Burydów władającej Damaszkiem, rozegrana zimą 1108 roku w pobliżu miejscowości Akkum, zakończona zwycięstwem łacinników i wyparciem muzułmanów z Libanu.
Przed bitwą.
Po zakończeniu I wyprawy krzyżowej, jeden z jej przywódców, Rajmund z Tuluzy, wyruszył na czele swoich rycerzy przeciwko muzułmańskiej dynastii Abu Bakr panującej w Trypolisie. Po spektakularnym zwycięstwie nad Turkami w bitwie pod Trypolisem w 1102 roku, w 1103 przystąpił do oblężenia tej twierdzy, jednak zmarł w roku 1105. Z powodu niejasności w kwestii wyboru następcy Rajmunda, tymczasowe zwierzchnictwo nad jego wojskami i posiadłościami w Libanie objął jeden z jego wasali, Wilhelm Jordan, hrabia Cerdagne. Kontynuował oblężenie Trypolisu, który w 1108 roku przeszedł we władanie Fatymidów. Miasto Arka, uznające dotychczas władzę Trypolisu, oddało się pod opiekę Tughtakina, atabega Damaszku z dynastii Burydów. Tughtakin wyruszył na czele wojsk w celu dokonania inspekcji swojego nowego lenna, jednakże deszcze zimowe utrudniły mu marsz przez Al-Bukaję. Oczekując na poprawę pogody, dokonał kilku ataków na przygraniczne forty chrześcijańskie, pozostające pod władzą Wilhelma Jordana.
Bitwa.
Otrzymawszy informacje o najeździe wojsk damasceńskich, Wilhelm Jordan opuścił swoją siedzibę w Saint-Gilles na Górze Pielgrzymiej, skąd prowadził oblężenie Trypolisu. Zabrawszy ze sobą trzystu rycerzy i dwustu pieszych żołnierzy libańskich służących pod jego rozkazami, wyruszył przeciwko Tughtakinowi. Poznawszy dokładne położenie wojsk swojego przeciwnika, łacinnicy niepostrzeżenie przekradli się przez przełęcz w Górach Libanu i znienacka uderzyli na muzułmanów. Zaskoczenie, jakim dla Turków okazał się być ten nagły atak, w połączeniu z siłą i impetem szarży ciężkiej jazdy krzyżowców zadecydowały o wyniku bitwy. Łacinnicy rozbili szyki przeciwnika zmuszając go do ucieczki.
Tughtakin w pośpiechu ruszył do Syrii ścigany przez krzyżowców aż pod same mury twierdzy Hims, gdzie schronił się wraz z niedobitkami swojej armii. Wilhelm Jordan nie zdecydował się na szturm, gdyż nie posiadał wystarczającej ilości ludzi. Zamiast jednak zawrócić i udać się z powrotem pod Trypolis, skierował się na północ i wkroczył na terytorium Emiratu Szajzaru, rządzonego przez wrogą dynastię Munkizydów, podległą sułtanowi seldżuckiemu. Doprowadziło to do kolejnego starcia zbrojnego - tym razem pomiędzy krzyżowcami a lokalnym emirem - w bitwie pod Szajzarem w tym samym roku.

</doc>
<doc id="2903923" url="https://pl.wikipedia.org/wiki?curid=2903923" title="Snow White (film 1933)">
Snow White (film 1933)

Snow-White – amerykański film niemy z 1933 roku w reżyserii Dave'a Fleischera.

</doc>
<doc id="2903925" url="https://pl.wikipedia.org/wiki?curid=2903925" title="Mistrzostwa Świata w Narciarstwie Dowolnym 2013 – muldy podwójne kobiet">
Mistrzostwa Świata w Narciarstwie Dowolnym 2013 – muldy podwójne kobiet

Zawodniczki o medale mistrzostw świata walczyły 8 marca na trasie Kulebakken w kurorcie Voss-Myrkdalen. Mistrzostwa świata z 2011 roku nie obroniła kanadyjka Jennifer Heil, która nie brała udziału w tej imprezie z powodu kontuzji. Nową mistrzynią świata została jej rodaczka Chloé Dufour-Lapointe, srebro wywalczyła Japonka Miki Itō. Natomiast brązowy krążek zdobyła Amerykanka Hannah Kearney.

</doc>
<doc id="2903926" url="https://pl.wikipedia.org/wiki?curid=2903926" title="Henryk Karol Périer">
Henryk Karol Périer

Henryk Karol Périer (ur. 1863 we Lwowie, zm. 1928 tamże) – polski rzeźbiarz.
Działalność.
Był twórcą wielu pomników nekropolii Łyczakowskiej we Lwowie. Pracownia rzeźbiarsko-kamieniarska Henryka Périera mieściła się przy ul. Piekarskiej (lokale nr 87 i 97).
Jego ojcem był Abel Marie Périer – francuski rzeźbiarz osiadły w XIX wieku na stałe we Lwowie, synem Kazimierz Périer, który przejął po nim zakład kamieniarski, a jednym z czterech wnucząt (najstarszym) Henryk Périer (ur. 1930), który zmarł po powojennym wygnaniu Polaków ze Lwowa w Krakowie w lipcu 2012 roku i został pochowany na Cmentarzu Rakowickim. Także i on kontynuował kamieniarskie tradycje swoich lwowskich przodków.
Henryk Karol Périer po śmierci ojca w 1881 odziedziczył po nim zakład kamieniarski przy ówczesnej ulicy Piekarskiej po czym go dalej rozbudowywał i powiększał zakupując kolejne pomieszczenia, m.in. przy ulicy Piekarskiej 87 w pobliżu Cmentarza Łyczakowskiego. Zakład zatrudniał w sezonie letnim 20-25 ludzi, a zimą 8-10 kamieniarzy. Był on jednym z najznakomitszych zakładów specjalizujących się w pomnikarstwie nagrobnym w całym Lwowie.
Henryk Karol Périer zmarł we Lwowie i został pochowany na Cmentarzu Łyczakowskim. Jego nagrobek, podobnie jak setki innych polskich, został zdewastowany w czasach Ukraińskiej SRR i pozostaje w takim stanie do dnia dzisiejszego.
Nagrobki wykonane przez firmę Henryka Périera.
Na Łyczakowie znajduje się także wiele pozbawionych elementów rzeźbiarskich grobowców wzniesionych przez firmę Périerów.

</doc>
<doc id="2903927" url="https://pl.wikipedia.org/wiki?curid=2903927" title="Fillemon Kanalelo">
Fillemon Kanalelo

Ronnie Fillemon Kanalelo (ur. 23 maja 1971) – były namibijski piłkarz grający podczas kariery na pozycji bramkarza. W latach 1992-1999 występował w reprezentacji Namibii. W 1998 roku z tą reprezentacją wystąpił na Pucharze Narodów Afryki.

</doc>
<doc id="2903928" url="https://pl.wikipedia.org/wiki?curid=2903928" title="Medaliści mistrzostw świata w kolarstwie halowym - Dwójki kobiet">
Medaliści mistrzostw świata w kolarstwie halowym - Dwójki kobiet

Pełna lista medalistów mistrzostw świata w kolarstwie halowym w dwójkach kobiet.

</doc>
<doc id="2903929" url="https://pl.wikipedia.org/wiki?curid=2903929" title="Puchar Liechtensteinu w piłce nożnej (2008/2009)">
Puchar Liechtensteinu w piłce nożnej (2008/2009)

Puchar Liechtensteinu w piłce nożnej (2008/2009) – sześćdziesiąta czwarta edycja tych rozgrywek. Osiemnaście drużyn z siedmiu klubów rywalizowało o awans do drugiej rundy kwalifikacyjnej Ligi Europejskiej UEFA. Obrońcą tytułu był FC Vaduz, który tryumfował w tym pucharze nieprzerwanie od 1998 roku.
I runda eliminacyjna.
W I rundzie eliminacyjnej wzięły udział drużyny rezerw (prócz FC Triesen). Gospodarzami jedynego meczu były drużyny grające w niższej klasie rozgrywkowej w dniu losowania. 
Pogrubiono nazwy drużyn, które awansowały do II rundy eliminacyjnej.
II runda eliminacyjna.
W II rundzie eliminacyjnej uczestniczyły drużyny FC Schaan i FC Triesenberg i sześć drużyn z I rudy eliminacyjnej. Gospodarzami jedynego meczu były drużyny grające w niższej klasie rozgrywkowej w dniu losowania. 
Pogrubiono nazwy drużyn, które awansowały do ćwierćfinału.
Ćwierćfinały.
W ćwierćfinale uczestniczyły drużyny FC Ruggell, USV Eschen/Mauren, FC Balzers i obrońca tytułu FC Vaduz, oraz cztery drużyn z II rudy eliminacyjnej. Gospodarzami jedynego meczu były drużyny grające w niższej klasie rozgrywkowej w dniu losowania. 
Pogrubiono nazwy drużyn, które awansowały do półfinału.
Półfinały.
W półfinale uczestniczyły drużyny czterech zwycięzców z ćwierćfinału. Gospodarzami jedynego meczu były drużyny grające w niższej klasie rozgrywkowej w dniu losowania. 
Pogrubiono nazwy drużyn, które awansowały do finału.
Finał.
Finał odbył się 21 maja 2009 na stadionie Rheinpark Stadion pomiędzy drużynami USV Eschen/Mauren i obrońcami tytułu FC Vaduz.
Mistrz Liechtensteinu 2009 -
 – Trzydziesty ósmy tytuł

</doc>
<doc id="2903934" url="https://pl.wikipedia.org/wiki?curid=2903934" title="Medaliści mistrzostw świata w kolarstwie halowym - Dwójki mieszane">
Medaliści mistrzostw świata w kolarstwie halowym - Dwójki mieszane

Pełna lista medalistów mistrzostw świata w kolarstwie halowym w dwójkach mieszanych.

</doc>
<doc id="2903935" url="https://pl.wikipedia.org/wiki?curid=2903935" title="Petrus Haraseb">
Petrus Haraseb

Petrus Haraseb (ur. 1 czerwca 1968) – były namibijski piłkarz, wraz z reprezentacją Namibii wystąpił na Pucharze Narodów Afryki 1998.

</doc>
<doc id="2903936" url="https://pl.wikipedia.org/wiki?curid=2903936" title="Posłowie na Sejm Ustawodawczy (1919–1922)">
Posłowie na Sejm Ustawodawczy (1919–1922)

Posłowie na Sejm Ustawodawczy zostali wybrani podczas wyborów parlamentarnych, które odbyły się w dniu 26 stycznia 1919.
Pierwsze posiedzenie odbyło się 10 lutego 1919, a ostatnie, 342. – 27 listopada 1922. Kadencja Sejmu trwała od 10 lutego 1919 do 1 grudnia 1922.
26 stycznia 1919 r. odbyły się pierwsze na ziemiach polskich powszechne wybory do Sejmu Ustawodawczego. W wyznaczonym terminie nie udało się przeprowadzić wyborów na terytorium całego kraju. Ostatecznie przeprowadzono wybory tylko na ziemiach dawnego Królestwa Polskiego i Galicji, skąd wybrano łącznie 291 posłów, w tym 220 z terenów byłego Królestwa, a 71 z byłej Galicji. Na podstawie dekretu o ordynacji wyborczej z 28 listopada 1918 r. do Sejmu włączono także 28 polskich parlamentarzystów z Wiedeńskiej Rady Państwa, czyli parlamentu Austro-Węgier. Byli to posłowie z okręgów wyborczych nr 48-59. Na mocy dekretu z dnia 7 lutego 1919 r. zostało dołączonych do składu sejmowego 16 posłów (9 z Wielkopolski i 7 z Górnego Śląska i Prus Królewskich). 16 lutego 1919 roku wybrano 4 posłów w suwalskim, a w dniu 9 marca przeprowadzono kolejne wybory, gdzie wybrano 6 posłów z okręgu podlaskiego, a dniu 14 marca sejm uznał za posłów 6 kandydatów zgłoszonych na jednej liście w cieszyńskim. W dniu 1 czerwca odbyły się wybory w trzech okręgach wyborczych poznańskiego, gdzie wybrano łącznie 32 posłów. Ustąpiło wówczas 9 posłów wcześniej dokooptowanych do składu sejmowego z parlamentu niemieckiego. Dwa tygodnie później, tj. 15 czerwca przeprowadzono wybory w białostockim, gdzie wybrano 11 posłów. 29 czerwca przeprowadzono wybory dwóch posłów w okręgu wyborczym nr 22. Wybory odbyły się tam już 26 stycznia, ale Sąd Najwyższy wyrokiem z dnia 17–31 maja unieważnił przeprowadzony wybór. Do Sejmu weszły ponownie te dwie same osoby. Kolejna tura wyborów miała miejsce w dniu 6 lipca 1919 r. Wybrano wówczas 2 posłów w okręgu wyborczym nr 24. W tym dniu wybory nie odbyły się w niektórych obwodach tegoż okręgu i zostały przeniesione na dzień 17 sierpnia. Tego samego dnia (tj. 17 sierpnia) przeprowadzono wybory ponownie w okręgu nr 24, z powodu, że dwa mandaty zostały unieważnione wyrokami Sądu Najwyższego z dnia 17 maja i 7–12 czerwca 1919 r. Wybrani zostali ponownie ci sami posłowie, co 26 stycznia. Ostatnie wybory odbyły się 2 maja 1920 roku, kiedy to wybrano na Pomorzu 20 posłów, a z analogicznych powodów jak to było przy wyborach na terenie Wielkopolski ustąpiło 2. Ostatnie powiększenie składu Sejmu Ustawodawczego miało miejsce 24 marca 1922 roku, na mocy uchwały sejmowej weszli do niego posłowie z Ziemi Wileńskiej w liczbie 20. Odtąd aż do końca kadencji Sejm Ustawodawczy liczył 432 posłów.
Marszałek senior 10 lutego 1919
Marszałek Sejmu od 14 lutego 1919
Wicemarszałkowie Sejmu

</doc>
<doc id="2903937" url="https://pl.wikipedia.org/wiki?curid=2903937" title="Żygulowskie">
Żygulowskie

Żygulowskie (ros. Жигулёвское, Žiguli) - piwo jasne produkowane w ZSRR, jedna z najbardziej popularnych sowieckich marek. U szczytu swojej popularności warzone było w 735 zakładach na terenie całego kraju.
Obecnie piwo o nazwie Żygulowskie o zróżnicowanym składzie i różnej szacie graficznej etykiet produkowane jest w kilkunastu browarach Rosji i w krajach postsowieckich.

</doc>
<doc id="2903938" url="https://pl.wikipedia.org/wiki?curid=2903938" title="Mono no aware">
Mono no aware

 – patos rzeczy, silny zmysł estetyczny, wrażliwość na piękno, docenienie ulotnej natury piękna, kategoria estetyczna sztuki japońskiej, wyrażająca melancholię przemijania i tradycyjną wrażliwość na patos rzeczy.
docenienie ulotnej natury piękna; patos rzeczy; silny zmysł estetyczny
Uczucie zachwytu i poruszenia na skutek kontaktu z małymi sprawami, przedmiotami, w którym to uczuciu człowiek czuje się zintegrowany ze światem zewnętrznym.
"Mono no aware" to literacki i estetyczny ideał kultywowany w okresie Heian (794–1185). Jego rdzeniem jest głębokie, empatyczne zrozumienie efemerycznego (krótkotrwałego) piękna przejawiającego się w naturze i życiu człowieka, i dlatego jest zwykle zabarwione nutą smutku, a w zależności od okoliczności może mu towarzyszyć: podziw, groza, strach, radość.
Pojęcie "mono no aware", nierozerwalnie związane z estetyką okresu Heian, jest bardzo trudne do zdefiniowania, ponieważ jest wieloznaczne i w zależności od kontekstu różnie tłumaczone. Motyw ulotności życia i wyzwolenia przez śmierć, podejmowany w poezji stał się w okresie Heian konwencjonalnym zwrotem w konwersacji arystokratów. Melancholijna zaduma nad smutkiem egzystencji należała do dobrego tonu, świadczyła bowiem o wrażliwości uczuciowej jako atrybucie człowieka kulturalnego, który musiał odczuwać – lub udawać, że odczuwa – to, co właśnie nazywano wówczas "mono no aware".
Ludzie najsilniej odczuwają "mono no aware", kiedy dostrzegają związek między pięknem a smutkiem świata. Wrażliwego obserwatora doprowadza do łez piękno przyrody lub jego ucieleśnienie w sztuce, nie tylko dlatego, że samo w sobie jest takie wzruszające, ale dlatego, że w obliczu tego piękna człowiek ze szczególną ostrością uświadamia sobie efemeryczny charakter wszystkiego, co żyje na tym świecie.
Zrozumienie "mono no aware" ułatwił filozof Norinaga Motoori (1730–1801). W swoich pismach analizujących tę koncepcję zauważył, że jej doświadczanie oznacza głębsze delektowanie się życiem. Jest to oczyszczone i wzniosłe uczucie, bliskie najbardziej wewnętrznemu sercu człowieka i natury. Znaczenie "mono no aware" jest wszechstronne, ponieważ obejmuje całą gamę ludzkich emocji i może być postrzegane jako wartość humanistyczna, ale w rzeczywistym użyciu zwykle koncentruje się na pięknie nietrwałości i wrażliwym sercu zdolnym docenić to piękno.

</doc>
<doc id="2903940" url="https://pl.wikipedia.org/wiki?curid=2903940" title="James Dasaolu">
James Dasaolu

James Dasaolu (ur. 5 września 1987 w Croydon) – brytyjski lekkoatleta specjalizujący się w biegach sprinterskich, olimpijczyk.
Półfinalista biegu na 100 metrów podczas mistrzostw Europy w Barcelonie (2010). W 2012 startował na igrzyskach olimpijskich w Londynie, na których dotarł do półfinału 100 metrów. Na początku 2013 zdobył srebro halowych mistrzostw Europy w biegu na 60 metrów. W tym samym był ósmy w biegu na 100 metrów podczas mistrzostw świata. Mistrz Europy na dystansie 100 metrów z Zurychu (2014). Dwa lata później sięgnął po brąz mistrzostw Europy w biegu rozstawnym 4 × 100 metrów.
Medalista mistrzostw Wielkiej Brytanii oraz reprezentant kraju na drużynowych mistrzostwach Europy.

</doc>
<doc id="2903942" url="https://pl.wikipedia.org/wiki?curid=2903942" title="Tavevele Noa">
Tavevele Noa

Tavelele Noa (ur. 20 kwietnia 1992) – lekkoatleta z Tuvalu specjalizujący się w biegach sprinterskich, uczestnik Letnich Igrzysk Olimpijskich 2012 w Londynie.

</doc>
<doc id="2903943" url="https://pl.wikipedia.org/wiki?curid=2903943" title="Medaliści mistrzostw świata w kolarstwie halowym - Czwórki kobiet">
Medaliści mistrzostw świata w kolarstwie halowym - Czwórki kobiet

Pełna lista medalistów mistrzostw świata w kolarstwie halowym w czwórkach kobiet.

</doc>
<doc id="2903944" url="https://pl.wikipedia.org/wiki?curid=2903944" title="Góry Żygulowskie">
Góry Żygulowskie



</doc>
<doc id="2903947" url="https://pl.wikipedia.org/wiki?curid=2903947" title="Your Best Friend">
Your Best Friend

Your Best Friend – trzydziesty siódmy singel japońskiej piosenkarki Mai Kuraki, wydany 19 października 2011 roku. Utwór tytułowy został wykorzystany jako 40 ending (odc. 629–643) anime "Detektyw Conan". Singel osiągnął 6 pozycję w rankingu Oricon i pozostał na liście przez 10 tygodni, sprzedał się w nakładzie egzemplarzy.

</doc>
<doc id="2903960" url="https://pl.wikipedia.org/wiki?curid=2903960" title="Księstwo Karyntii">
Księstwo Karyntii

Księstwo Karyntii (niem. "Herzogtum Kärnten", słw. "Vojvodina Koroška") – księstwo Świętego Cesarstwa Rzymskiego Narodu Niemieckiego, a następnie prowincja i kraj koronny roku Cesarstwa Austrii.
Stolicą państwa było początkowo St. Veit an der Glan, a od XVI wieku Klagenfurt am Wörthersee. Jako kraj korony zajmowało powierzchnię 10 327 km².
Historia.
Do 1918 roku.
W 1805 na mocy pokoju w Preszburgu księstwo stało się częścią Prowincji Iliryjskich. Karyntia została włączona ponownie do Austrii na mocy decyzji kongresu wiedeńskiego w 1815. Została wówczas włączona do austriackiego Królestwa Ilirii. Od 1849, po likwidacji królestwa, Karyntia stała się samodzielnym krajem koronnym.
Od 1918 roku.
Po rozpadzie Austro-Węgier większa część została w republikańskiej Austrii jako osobny land, a mniejsza w Królestwie SHS, w dzisiejszej Słowenii. Niewielki skrawek przypadł też Włochom (obecnie w regionie Friuli-Wenecja Julijska), chociaż praktycznie tam nie mieszkali. Przeprowadzony w 1920 roku plebiscyt ("Kärntner Volksabstimmung, Koroški plebiscit") nie zmienił tego podziału, gdyż wygrała w nim strona austriacka.
Kraj koronny.
Demografia i religia.
W 1910 roku Karyntię zamieszkiwało 367 324 osób, co dawało gęstość zaludnienia 35 osób na km².
Według spisu z 1910 roku liczba mieszkańców wzrosła do 396.200. Podział według używanego języka:
Podział religijny prezentował się następująco:
Polityka.
W okresie austro-węgierskim do Sejmu krajowego wybierano 37 posłów:
Do Rady Państwa w Wiedniu wysyłano 10 przedstawicieli.
Hymn krajowy.
Autorem hymnu krajowego ("Landeshymne, Des Kärntners Heimatlied") byli Josef von Rainer oraz Johann Thaurer von Gallenstein. Hymn powstał w I połowie XIX wieku.
Pierwsza zwrotka:
"Dort, wo Tirol an Salzburg grenzt,"
"Des Glockners Eisgefilde glänzt,"
"Wo aus dem Kranz, der es umschließt,"
"Der Leiter reine Quelle fließt,"
"Laut tosend, längs der Berge Rand"
"Beginnt mein teures Heimatland. "

</doc>
<doc id="2903963" url="https://pl.wikipedia.org/wiki?curid=2903963" title="Salaria">
Salaria

Salaria – rodzaj ryb z rodziny ślizgowatych (Blenniidae).
Występowanie.
Zasiedlają wody słodkie Maroka (dorzecze rzeki Wadi Subu uchodzącej do Atlantyku), jezioro Trichonida w Grecji, półsłodkie i słone Morze Śródziemne, Morze Czarne, Morze Czerwone. 
Klasyfikacja.
Gatunki zaliczane do tego rodzaju:

</doc>
<doc id="2903964" url="https://pl.wikipedia.org/wiki?curid=2903964" title="Ichthyocoris">
Ichthyocoris



</doc>
<doc id="2903971" url="https://pl.wikipedia.org/wiki?curid=2903971" title="Żyła poprzeczna twarzy">
Żyła poprzeczna twarzy

Żyła poprzeczna twarzy (łac. "vena transversa faciei (vena transversa facialis)") – naczynie żylne zbierające krew z okolicy policzka. Żyła poprzeczna twarzy uchodzi do żyły zażuchwowej. 
Przebieg.
Żyła poprzeczna twarzy powstaje w okolicy policzka biegnie poziomo do tyłu. Leży na mięśniu żwaczu poniżej łuku jarzmowego i nad przewodem ślinianki przyusznej i uchodzi do żyły zażuchwowej. W odcinku tylnym żyłę poprzeczną twarzy przykrywa ślinianka przyuszna.
Dopływy.
Nie ma. 
Odmiany.
Żyła poprzeczna twarzy może być podwójna.
Zespolenia.
Nie ma. 
Zastawki.
Żyła żołądkowo-okrężnicza posiada zastawki ujściowe. 

</doc>
<doc id="2903975" url="https://pl.wikipedia.org/wiki?curid=2903975" title="Mardoqueo Henríquez">
Mardoqueo Henríquez

José Mardoqueo Henríquez Dubón (ur. 24 maja 1987 w Jutiapie) – salwadorski piłkarz występujący na pozycji środkowego obrońcy, obecnie zawodnik Águili.
Kariera klubowa.
Henríquez rozpoczynał swoją grę w piłkę w akademiach juniorskich w swoim rodzinnym departamencie Cabañas, zaś pierwszy profesjonalny kontrakt podpisał jako szesnastolatek z drugoligowym klubem El Roble de Ilobasco. Jego barwy reprezentował przez rok, po czym przeszedł do występującego w najwyższej klasie rozgrywkowej zespołu CD FAS z siedzibą w mieście Santa Ana. Tam szybko wywalczył sobie miejsce w wyjściowej jedenastce i już w swoim debiutanckim sezonie w Primera División de Fútbol Profesional, Apertura 2004, zdobył ze swoją ekipą tytuł mistrza Salwadoru. Osiągnięcie to powtórzył również pół roku później, podczas wiosennych rozgrywek Clausura 2005. W sezonie Clausura 2006 zanotował za to wicemistrzostwo kraju, a pół roku później, w rozgrywkach Apertura 2006, po raz kolejny osiągnął tytuł wicemistrzowski. Sukces ten odnosił w barwach FAS jeszcze kilkakrotnie; trzeci raz w jesiennych rozgrywkach Apertura 2007, a czwarty w sezonie Clausura 2008. Swoje trzecie mistrzostwo Salwadoru wywalczył za to w sezonie Apertura 2009. Piąty raz wicemistrzem kraju został podczas wiosennego sezonu Clausura 2011, który był zarazem jego ostatnim w barwach FAS.
Latem 2011 Henríquez przeszedł do drużyny CD Águila z siedzibą w San Miguel. Tam z miejsca został pewnym punktem defensywy i podczas sezonu Clausura 2012 zdobył czwarty w swojej karierze tytuł mistrzowski.
Kariera reprezentacyjna.
W seniorskiej reprezentacji Salwadoru Henríquez zadebiutował po kilku latach występów w kadrach młodzieżowych, za kadencji meksykańskiego selekcjonera Carlosa de los Cobosa, 7 października 2006 w przegranym 0:1 meczu towarzyskim z Panamą. W 2007 roku znalazł się w składzie na Złoty Puchar CONCACAF, gdzie pełnił rolę podstawowego defensora swojej drużyny, rozgrywając wszystkie trzy mecze od pierwszej do ostatniej minuty, jednak jego kadra zakończyła swój udział w turnieju już w fazie grupowej. Regularnie notował również występy podczas eliminacji do Mistrzostw Świata 2010, kiedy to sześciokrotnie pojawiał się na boiskach, lecz Salwadorczycy nie zdołali ostatecznie zakwalifikować się na mundial. W 2009 roku został powołany na kolejny Złoty Puchar CONCACAF, gdzie podobnie jak poprzednio wystąpił we wszystkich trzech spotkaniach, a jego drużyna tak jak przed dwoma laty nie zdołała wyjść z grupy. W 2011 roku wziął udział w rozgrywkach Copa Centroamericana, podczas których pozostawał jednak rezerwowym swojej kadry i zagrał tylko w jednym meczu, a prowadzona przez José Luisa Rugamasa salwadorska drużyna zajęła ostatecznie czwarte miejsce w turnieju.
Henríquez zanotował również dwa występy podczas eliminacji do Mistrzostw Świata 2014, które jednak ponownie zakończyły się niepowodzeniem dla Salwadorczyków. W 2013 roku znalazł się w ogłoszonym przez szkoleniowca Agustína Castillo składzie na kolejny turniej Copa Centroamericana; na kostarykańskich boiskach był podstawowym graczem swojej drużyny i wystąpił we wszystkich czterech meczach od pierwszej do ostatniej minuty, zaś jego reprezentacja poprawiła swoje osiągnięcie sprzed dwóch lat i zajęła ostatecznie trzecie miejsce.

</doc>
<doc id="2903983" url="https://pl.wikipedia.org/wiki?curid=2903983" title="Zygmunt Dobrzycki">
Zygmunt Dobrzycki

Zygmunt Dobrzycki (ur. 20 maja 1896 w Oleksinie, zm. 1970 w Beauvallon) – polski malarz, rzeźbiarz, projektant tkanin i ceramiki. Związany z École de Paris.
Życiorys.
Syn lekarza Henryka Dobrzyckiego, po ukończeniu gimnazjum wyjechał uczyć się malarstwa w Kijowie, a następnie w Moskwie i Petersburgu. W 1923 rozpoczął naukę w warszawskiej Szkole Sztuk Pięknych, równocześnie był studentem Wydziału Filozoficznego na Uniwersytecie Warszawskim. W 1924 przerwał naukę i wyjechał do Paryża, gdzie przebywał do 1928. Następnie wyjechał do Wiednia, gdzie razem z Teodorem Axentowiczem, Józefem Mehofferem i Eugeniuszem Zakiem uczestniczył w odbywającej się w gmachu Secesji wystawie polskiej sztuki. Po powrocie do Francji, zamieszkał na południu Francji w Saint-Paul-de-Vence, skąd wielokrotnie wyjeżdżał do Damme w Belgii. W 1929 miał wystawę indywidualną w Brukseli, przedmowę do katalogu napisał Albert Guislain. Wystawa okazała się dużym sukcesem i przyniosła artyście rozgłos. W latach 30. XX wieku uczestniczył w wystawach odbywających się w Brukseli, Antwerpii oraz w paryskiej Galerii l’Atelier Française. W 1937 udział prac Zygmunta Dobrzyckiego w międzynarodowej wystawie „Sztuka i technika” został nagrodzony złotym medalem. W 1965 był autorem pomnika „Bohaterom Polskim”, który został zrealizowany w belgijskim Saint-Nicolas, zaprojektował również 28-metrową fasadę Cité administrative de l'État w Brukseli.
Twórczość.
Był twórcą kompozycji symbolicznych, początkowo tworzył pod silnym wpływem Mikołaja Čiurlionis, ale po wyjeździe do Francji w jego twórczości dał się zauważyć inspirację fowizmem i kubizmem. Obrazy Zygmunta Dobrzyckiego przedstawiały pejzaże, konie, martwe natury, kompozycje figuralne i akty. Ponadto był autorem dekoracji ściennych, tworzył polichromie m.in. w belgijskich i francuskich świątyniach. Zajmował się projektowaniem ceramiki i tkanin oraz tworzeniem polichromowanych rzeźb w drewnie.

</doc>
<doc id="2903996" url="https://pl.wikipedia.org/wiki?curid=2903996" title="Mohamed Ofei Sylla">
Mohamed Ofei Sylla

Mohamed Ofei Sylla (ur. 15 sierpnia 1974, zm. 4 lutego 2019 w Konakry) – gwinejski piłkarz grający na pozycji pomocnika.
Kariera klubowa.
W swojej karierze piłkarskiej Sylla grał w takich klubach jak: Vannes OC, Ismaily SC, Gaziantepspor i Denizlispor.
Kariera reprezentacyjna.
W reprezentacji Gwinei Sylla zadebiutował w 1992 roku. W 1994 roku rozegrał dwa mecze w Pucharze Narodów Afryki 1994: z Ghaną (0:1) i z Senegalem (1:2).
W 1998 roku Sylla został powołany do kadry Gwinei na Puchar Narodów Afryki 1998. Nie zagrał w nim w żadnym meczu. W kadrze narodowej grał do 1999 roku.

</doc>
<doc id="2903997" url="https://pl.wikipedia.org/wiki?curid=2903997" title="Smak słodki">
Smak słodki

Smak słodki jest jednym z pięciu podstawowych smaków. Rozróżnia się smak słodki, słony, gorzki, kwaśny oraz umami. Smak słodki jest powszechnie uznawany za przyjemny. Zazwyczaj kojarzy się z nim jedzenie bogate w proste węglowodany, mimo że istnieją inne, zarówno naturalne, jak i sztuczne, składniki które są równie słodkie już przy dużo niższych stężeniach, co pozwala na używanie ich jako nisko-kalorycznych substytutów cukru. Cukier może zastąpić m.in. sacharyna, aspartam, ksylitol czy acesulfam K. Niektóre związki, choć same w sobie nie są słodkie, poprawiają percepcję tego smaku.
Badania chemosensoryczne wykrywania smaku rozpoczęły się stosunkowo niedawno. Wielopunktowa teoria połączeń jest najnowszym teoretycznym modelem odczuwania smaku słodkiego. Zakłada ona istnienie wielu połączeń między receptorem a substancją. Treść pokarmowa o smaku słodkim stymuluje produkcję endorfin i serotonin wytwarzających pozytywne skojarzenia.
Studia wykazują, że reakcja na słodkość występuje u najprostszych organizmów - wskazuje na to zjawisko chemotaksji na przykład u bakterii roślin motylkowych takich jak E. coli. Nowo narodzone niemowlęta również preferują wysokie stężenia cukru i wybierają roztwory, które są słodsze od laktozy, cukru występującego w mleku z piersi. Słodycz jest stosunkowo trudno wykrywalna: 1 cząstka na 200 zapewnia wykrycie, w porównaniu do 1 : 2000000 cząstek w przypadku smaku gorzkiego.
Smak słodki wykazuje większość warzyw i owoców, niektóre gatunki mięsa oraz kasze.

</doc>
<doc id="2903999" url="https://pl.wikipedia.org/wiki?curid=2903999" title="Mejospory">
Mejospory



</doc>
<doc id="2904001" url="https://pl.wikipedia.org/wiki?curid=2904001" title="Igor Szulepow">
Igor Szulepow

Igor Jurjewicz Szulepow (ros. Игорь Юрьевич Шулепов; ur. 16 listopada 1972) – rosyjski siatkarz, grający na pozycji przyjmującego, reprezentant kraju. Od sezonu 2020/2021 został trenerem Uralu Ufa.
Sukcesy klubowe.
Mistrzostwo Rosji:
Puchar Europy Zdobywców Pucharów:
Mistrzostwo Włoch:
Puchar Rosji:
Liga Mistrzów:
Puchar CEV:
Sukcesy reprezentacyjne.
Liga Światowa:
Mistrzostwa Europy:
Puchar Świata:
Igrzyska Olimpijskie:

</doc>
<doc id="2904003" url="https://pl.wikipedia.org/wiki?curid=2904003" title="Halowe Mistrzostwa Europy w Lekkoatletyce 2013 – bieg na 1500 m mężczyzn">
Halowe Mistrzostwa Europy w Lekkoatletyce 2013 – bieg na 1500 m mężczyzn

Bieg na 1500 metrów mężczyzn – jedna z konkurencji rozegranych podczas halowych lekkoatletycznych mistrzostw Europy w hali Scandinavium w Göteborgu.
Rezultaty.
Eliminacje.
Rozegrano 3 biegi eliminacyjne, do których przystąpiło 24 biegaczy. Awans do finału dawało zajęcie jednego z pierwszych dwóch miejsc w swoim biegu (Q). Skład finału uzupełniło trzech zawodników z najlepszymi czasami wśród przegranych (q).

</doc>
<doc id="2904005" url="https://pl.wikipedia.org/wiki?curid=2904005" title="Obrona krzyża w Nowej Hucie">
Obrona krzyża w Nowej Hucie



</doc>
<doc id="2904006" url="https://pl.wikipedia.org/wiki?curid=2904006" title="Edgar Barbara Sylla">
Edgar Barbara Sylla

Edgar Barbara Sylla (ur. 22 marca 1972) – piłkarz gwinejski grający na pozycji obrońcy.
Kariera klubowa.
W swojej karierze piłkarskiej Sylla grał we francuskim klubie AS Évry.
Kariera reprezentacyjna.
W reprezentacji Gwinei Sylla zadebiutował w 1992 roku. W 1994 roku rozegrał dwa mecze w Pucharze Narodów Afryki 1994: z Ghaną (0:1) i z Senegalem (1:2).
W 1998 roku Sylla został powołany do kadry Gwinei na Puchar Narodów Afryki 1998. Nie zagrał w nim w żadnym meczu.

</doc>
<doc id="2904008" url="https://pl.wikipedia.org/wiki?curid=2904008" title="Gobiopterus luzonensis">
Gobiopterus luzonensis



</doc>
<doc id="2904009" url="https://pl.wikipedia.org/wiki?curid=2904009" title="Mistichthys">
Mistichthys



</doc>
<doc id="2904011" url="https://pl.wikipedia.org/wiki?curid=2904011" title="Endangered Species">
Endangered Species



</doc>
<doc id="2904012" url="https://pl.wikipedia.org/wiki?curid=2904012" title="Kościół Wniebowzięcia Najświętszej Maryi Panny w Polanowie">
Kościół Wniebowzięcia Najświętszej Maryi Panny w Polanowie

Kościół Wniebowzięcia Najświętszej Maryi Panny – rzymskokatolicki kościół pomocniczy należący do dekanatu Polanów w diecezji koszalińsko-kołobrzeskiej, metropolii szczecińsko-kamieńskiej, zlokalizowany w Polanowie, 
Historia kościoła.
Pierwsza wzmianka o kościele WNMP w Polanowie pochodzi z 1613 roku. W 1736 roku, w czasie pożaru, kościół ten spłonął wraz z kilkudziesięcioma zabudowaniami. Odbudowa świątyni trwała 5 lat i w 1741 roku ponownie zaczął służyć ewangelikom w Polanowie. Kościół odbudowany został w stylu gotyckim z zegarem na wieży, wyposażony w nowe organy i ambonę. W 1858 roku oraz w 1881 roku był przebudowywany i odnawiany, toteż w jego stylu architektonicznym widać obecnie elementy neogotyckie. W czasie II wojny światowej świątynia została zniszczona. W 1946 roku (kościół był nieczynny i bardzo zniszczony wskutek działań wojennych), ksiądz Hruza skierował do Zarządu Miejskiego w Polanowie prośbę o przyznanie kościoła poewangelickiego. Dnia 15 sierpnia 1946 roku nastąpiła konsekracja kościoła i od tego dnia odbywają się tutaj nabożeństwa katolickie. Obecnie kościół pomocniczy Wniebowzięcia Najświętszej Maryi Panny w Polanowie służy jako kościół parafialny.
Architektura i wnętrze kościoła.
Kościół jest budowlą jednonawową z transeptem i nieregularnym, wielokątnym prezbiterium. Znajdująca się od strony zachodniej wieża połączona jest z nawą główną. Wewnątrz znajdują się sklepienia krzyżowo-żebrowe. Ołtarz pochodzi z 1897 roku i został ufundowany przez ówczesnego mieszkańca Polanowa - Carla Corduana. W oknach prezbiterium znajdują się witraże, symbolizujące siedem sakramentów świętych. Okazale prezentują się dwa obrazy, które w różnych okresach roku liturgicznego zdobią ołtarz główny:
Na chórze umieszczono herb Wrangla (gen. Fryderyka Wrangla, któremu w 1864 roku miasto nadało tytuł honorowego obywatela). 
W 1996 roku herb został odnowiony. Od 1992 roku wieża kościoła posiada blachę miedzianą, a w 1997 roku odrestaurowano organy kościelne.

</doc>
<doc id="2904014" url="https://pl.wikipedia.org/wiki?curid=2904014" title="Momo Wandel Soumah">
Momo Wandel Soumah

Momo Wandel Soumah (ur. 20 kwietnia 1977, zm. 13 lutego 2017) – gwinejski piłkarz grający na pozycji napastnika.
Kariera klubowa.
W swojej karierze piłkarskiej Soumah grał w takich klubach jak: AS Kaloum Star, ES Sahel, ASC Jeanne d’Arc i ASEC Mimosas.
Kariera reprezentacyjna.
W reprezentacji Gwinei Soumah zadebiutował w 1996 roku. W 1998 roku został powołany do kadry Gwinei na Puchar Narodów Afryki 1998. Zagrał na nim w dwóch meczach: z Algierią (1:0) i z Burkina Faso (0:1).

</doc>
<doc id="2904015" url="https://pl.wikipedia.org/wiki?curid=2904015" title="Olga Doraczyńska">
Olga Doraczyńska

Olga Kuckiewicz-Doraczyńska (ur. 1 kwietnia 1947 w Sulęcinie, zm. 20 lipca 2012) – polska architekt, malarka i działaczka społeczna.
Życiorys.
Ukończyła studia na Wydziale Architektury Politechniki Warszawskiej, od 1978 do 2001 uczyła rysunku w Liceum Sztuk Plastycznych im. Józefa Chełmońskiego w Nałęczowie na kierunku meblarstwo artystyczne. Poza pracą pedagoga była uznanym projektantem mebli, specjalizowała się w przedmiotach tworzonych z drewna i wikliny. Była również projektantem w działającej przy kazimierskim Muzeum Nadwiślańskim pracowni architektonicznej. Należała do grona współtwórców Teatru Marii i Jerzego Kuncewiczów w Kazimierzu Dolnym. Aktywnie udzielała się w Towarzystwie Opieki nad Zabytkami, gdzie była organizatorką Letnich Bali Charytatywnych.

</doc>
<doc id="2904016" url="https://pl.wikipedia.org/wiki?curid=2904016" title="Abdoul Karim Bangoura">
Abdoul Karim Bangoura

Abdoul Karim Bangoura (ur. 9 lutego 1971 w Konakry) – gwinejski piłkarz grający na pozycji obrońcy.
Kariera klubowa.
W swojej karierze piłkarskiej grał w takich klubach jak: SC Bastia, FC Martigues i Amiens SC.
Jako zawodnik Martigues rozegrał 15 spotkań w Ligue 1.
Kariera reprezentacyjna.
W reprezentacji Gwinei zadebiutował w 1988 roku. W 1994 roku rozegrał dwa mecze w Pucharze Narodów Afryki 1994: z Ghaną (0:1) i z Senegalem (1:2).
W 1998 roku został powołany do kadry Gwinei na Puchar Narodów Afryki 1998. Zagrał na nim w dwóch meczach: z Algierią (1:0), z Kamerunem (2:2) i z Burkina Faso (0:1).

</doc>
<doc id="2904018" url="https://pl.wikipedia.org/wiki?curid=2904018" title="Maurice Camara">
Maurice Camara

Maurice Camara (ur. 17 września 1977) – piłkarz gwinejski grający na pozycji obrońcy.
Kariera klubowa.
W swojej karierze piłkarskiej Camara grał w klubach ASFAG Conakry, CA Bastia, Gazélec Ajaccio, SO Chambéry oraz Aix-Les-Bains FC.
Kariera reprezentacyjna.
W reprezentacji Gwinei Camara zadebiutował w 1996 roku. W 1998 roku został powołany do kadry Gwinei na Puchar Narodów Afryki 1998. Nie zagrał w nim w żadnym meczu.

</doc>
<doc id="2904020" url="https://pl.wikipedia.org/wiki?curid=2904020" title="Othonops eos">
Othonops eos



</doc>
<doc id="2904021" url="https://pl.wikipedia.org/wiki?curid=2904021" title="Ousmane Fernández">
Ousmane Fernández

Ousmane Fernández (ur. 4 lutego 1969) – piłkarz gwinejski grający na pozycji obrońcy.
Kariera klubowa.
W swojej karierze piłkarskiej Fernández grał w klubie ASFAG Conakry.
Kariera reprezentacyjna.
W reprezentacji Gwinei Fernández zadebiutował w 1988 roku. W 1994 roku był w kadrze na Puchar Narodów Afryki 1994, na którym nie wystąpił ani razu. W 1998 roku został powołany do kadry Gwinei na Puchar Narodów Afryki 1998. Nie zagrał w nim w żadnym meczu.

</doc>
<doc id="2904022" url="https://pl.wikipedia.org/wiki?curid=2904022" title="Typhlogobius">
Typhlogobius

Typhlogobius – rodzaj morskich ryb z rodziny babkowatych (Gobiidae). 
Występowanie.
Wschodnie obszary Pacyfiku od w Kalifornii (USA) po Meksyk.
Klasyfikacja.
Gatunki zaliczane do tego rodzaju:

</doc>
<doc id="2904023" url="https://pl.wikipedia.org/wiki?curid=2904023" title="Othonops">
Othonops



</doc>
<doc id="2904024" url="https://pl.wikipedia.org/wiki?curid=2904024" title="HTC One">
HTC One

HTC One – smartfon zaprezentowany w I kwartale 2013 roku. 
Wyposażony jest w procesor Qualcomm Snapdragon 600 sparowany z grafiką Adreno 320, wspomagany przez 2 GB pamięci RAM (DDR2). Wyświetlaczem jest Super LCD 3. W HTC po raz pierwszy wykorzystano aparat fotograficzny z technologią UltraPixel. Firma Beats Audio wraz z autorską technologią BoomSound stworzyła system nagłośnienia w One, oferującym głębokie basy i wyraźne wokale. Telefon można wykorzystywać jako pilot do telewizora przy użyciu diody IR. Systemem operacyjnym jest Android w wersji 4.2 z nakładką HTC Sense 5 z możliwością aktualizacji do Androida 5.0.2 z nakładką Sense w wersji 6. Został wykorzystany niewymienialny akumulator litowo-polimerowy o pojemności 2300 mAh. 
Zastosowano w nim obudowę typu "unibody" wykonaną z jednego kawałka aluminium (szczotkowanego lub anodowanego w zależności od wersji kolorystycznej). Dostępne kolory obudowy to srebrny, czarny oraz limitowany czerwony i niebieski.

</doc>
<doc id="2904025" url="https://pl.wikipedia.org/wiki?curid=2904025" title="Keffing Dioubaté">
Keffing Dioubaté

Keffing Dioubaté (ur. 28 listopada 1975 w Kankanie) – piłkarz gwinejski grający na pozycji pomocnika.
Kariera klubowa.
W swojej karierze piłkarskiej Dioubaté grał w takich klubach jak: rezerwy Paris Saint-Germain, Stade Briochin, Amiens SC, Montauban FC, Limoges Foot 87, JA Isle i Limoges FC. W 2010 roku zakończył karierę.
Kariera reprezentacyjna.
W reprezentacji Gwinei Dioubaté zadebiutował w 1998 roku. W tym samym roku został powołany do kadry Gwinei na Puchar Narodów Afryki 1998. Zagrał na nim w dwóch meczach: z Algierią (1:0) i z Kamerunem (2:2). W kadrze narodowej rozegrał 5 meczów i strzelił 1 gola.

</doc>
<doc id="2904027" url="https://pl.wikipedia.org/wiki?curid=2904027" title="Konstantin Sidienko (siatkarz)">
Konstantin Sidienko (siatkarz)

Konstantin Anatoljewicz Sidienko (ur. 2 stycznia 1974 w Magnitogorsku) – rosyjski siatkarz, grający na pozycji libero, reprezentant kraju.
Sukcesy zawodnicze.
klubowe.
Mistrzostwo Rosji: 
Puchar Rosji:
Liga Mistrzów:
reprezentacyjne.
Mistrzostwa Świata Kadetów:
Mistrzostwa Europy Juniorów:
Sukcesy trenerskie.
reprezentacyjne.
Letnia Uniwersjada:

</doc>
<doc id="2904028" url="https://pl.wikipedia.org/wiki?curid=2904028" title="Gənclərbirliyi Sumqayıt">
Gənclərbirliyi Sumqayıt



</doc>
<doc id="2904031" url="https://pl.wikipedia.org/wiki?curid=2904031" title="Konstantin Sidenko">
Konstantin Sidenko



</doc>
<doc id="2904032" url="https://pl.wikipedia.org/wiki?curid=2904032" title="Memoriał Walerego Łobanowskiego 2004">
Memoriał Walerego Łobanowskiego 2004

Międzynarodowy Memoriał Walerego Łobanowskiego 2004 – II edycja międzynarodowego Memoriału Walerego Łobanowskiego, rozgrywanego w Kijowie od 12 do 14 maja 2004 roku. W turnieju uczestniczyły kluby z 4 państw europejskich.
Uczestnicy i regulamin.
W turnieju wzięło udział cztery zespoły:
W turnieju rozegrano w sumie cztery mecze. Impreza rozpoczęła się od losowania, które wyłoniło pary półfinałowe. Spotkania odbyły się 12 maja. Triumfatorzy tych spotkań zmierzyli się ze sobą 14 maja w finale, a pokonani zagrali mecz o 3. miejsce w turnieju.
Królowie strzelców.
2 gole
1 gol

</doc>
<doc id="2904033" url="https://pl.wikipedia.org/wiki?curid=2904033" title="Saliou Diallo">
Saliou Diallo

Saliou Diallo (ur. 20 grudnia 1976 we Freetown) – gwinejski piłkarz grający na pozycji bramkarza.
Kariera klubowa.
Swoją karierę piłkarską Diallo rozpoczął w klubie Hafia FC. W 1992 roku zadebiutował w nim w gwinejskiej lidze. W Hafii grał do 1997 roku. Wraz z Hafią zdobył dwa Puchary Gwinei w latach 1992 i 1993.
W 1997 roku Diallo został zawodnikiem belgijskiego KMSK Deinze. W sezonie 1998/1999 bronił barw KVC Westerlo. W sezonie 1999/2000 był zawodnikiem Gaziantepsporu. Pełnił w nim rolę rezerwowego bramkarza dla Ömera Çatkıça. W latach 2000-2002 był piłkarzem klubu Yimpaş Yozgatspor, a w sezonie 2002/2003 - Diyarbakırsporu.
W latach 2003-2007 Diallo występował w Azerbejdżanie. W latach 2003-2005 grał w FK Şəmkir, a w latach 2005-2007 - Gənclərbirliyi Sumgait, w którym zakończył karierę.
Kariera reprezentacyjna.
W reprezentacji Gwinei Diallo zadebiutował w 1992 roku. W 1994 roku był podstawowym bramkarzem Gwinei w Pucharze Narodów Afryki 1994. Rozegrał na nim dwa mecze: z Ghaną (0:1) i z Senegalem (1:2).
W 1998 roku Diallo został powołany do kadry Gwinei na Puchar Narodów Afryki 1998. Zagrał na nim w dwóch meczach: z Algierią (1:0) i z Kamerunem (2:2). W kadrze narodowej grał do 2001 roku.

</doc>
<doc id="2904034" url="https://pl.wikipedia.org/wiki?curid=2904034" title="Jan Molga">
Jan Molga

Jan Molga (ur. 1917, zm. 2001) – polski malarz, autor licznych prac o tematyce sakralnej.
Życie i twórczość.
Pochodził z ubogiej rodziny mieszkającej na wsi w okolicach Krakowa w Janikowicach. Udało mu się trafić do warsztatu Ludwika Konarzewskiego w Istebnej. Po zakończeniu II wojny światowej odbył studia na krakowskiej Akademii Sztuk Pięknych, a następnie przeprowadził się do Warszawy (mieszkał na Saskiej Kępie). Do lat 60. pracował jako malarz dekorator w Teatrze Ludowym, a następnie w Teatrze Dramatycznym. Potem pracował samodzielnie jako malarz, m.in. realizując zamówienia dla kościołów. Jego prace trafiły m.in. do kościoła Najświętszego Zbawiciela, Bazyliki Najświętszego Serca Jezusowego, Sanktuarium Matki Bożej Bolesnej Królowej Polski w Licheniu Starym oraz licznych świątyniach na Dolnym Śląsku.
Jego syn Tadeusz również został malarzem.

</doc>
<doc id="2904036" url="https://pl.wikipedia.org/wiki?curid=2904036" title="Dyskografia Cher Lloyd">
Dyskografia Cher Lloyd

Artykuł przedstawia całkowitą dyskografię angielskiej piosenkarki pop Cher Lloyd. Wokalistka wydała dwa albumy studyjne, piętnaście singli oraz szesnaście teledysków. Cher zyskała sławę po udziale w siódmej serii brytyjskiej edycji programu The X Factor w roku 2010.

</doc>
<doc id="2904038" url="https://pl.wikipedia.org/wiki?curid=2904038" title="Tadeusz Biesiekierski">
Tadeusz Biesiekierski

Tadeusz Pomian Biesiekierski (ur. 4 czerwca 1921 w Płocku, zm. 29 stycznia 2013 we Wrocławiu) – polski architekt.
Życiorys.
W 1950 ukończył studia na Wydziale Architektury Politechniki Wrocławskiej i pozostał na uczelni, jako starszy asystent prof. Andrzeja Frydeckiego w Katedrze Architektury. W 1954 został adiunktem w Katedrze Budownictwa Wiejskiego, w 1966 otrzymał tytuł doktora nauk technicznych. Od 1971 zajmował stanowisko kierownika Zakładu Architektury i Planowania Przestrzennego Wsi w Instytucie Architektury i Urbanistyki, w 1982 został docentem, a od 1987 do 1990 prodziekanem Wydziału Architektury. W 1991 Tadeusz Biesiekierski przeszedł na emeryturę, podczas pracy zawodowej był promotorem ponad pięćdziesięciu prac magisterskich i doktorskich.
Ponadto Tadeusz Biesiekierski był aktywnym działaczem społecznym, przez dwie kadencje był wrocławskim radnym.
Został pochowany na Cmentarzu Świętej Rodziny we Wrocławiu.

</doc>
<doc id="2904041" url="https://pl.wikipedia.org/wiki?curid=2904041" title="Kiidjärve">
Kiidjärve

Kiidjärve – wieś w Estonii, w prowincji Põlva, w gminie Vastse-Kuuste.
Znajduje się tu przystanek kolejowy Kiidjärve, położony na linii Tartu – Koidula.

</doc>
<doc id="2904045" url="https://pl.wikipedia.org/wiki?curid=2904045" title="Abdulharim Elzaid">
Abdulharim Elzaid

Abdulharim Elzaid – egipski bokser, brązowy medalista igrzysk afrykańskich w Johannesburgu.
Kariera amatorska.
W 1999 roku zdobył brązowy medal podczas igrzysk afrykańskich w Johannesburgu. W półfinale przegrał z Ugandyjczykiem Muhamedem Kizito, który zdobył złoty medal.

</doc>
<doc id="2904046" url="https://pl.wikipedia.org/wiki?curid=2904046" title="Valgemetsa">
Valgemetsa

Valgemetsa – wieś w Estonii, w prowincji Põlva, w gminie Vastse-Kuuste.
Znajduje się tu przystanek kolejowy Valgemetsa, położony na linii Tartu – Koidula.

</doc>
<doc id="2904047" url="https://pl.wikipedia.org/wiki?curid=2904047" title="Ben Neequays">
Ben Neequays

Ben Neequays – ghański bokser, brązowy medalista igrzysk afrykańskich w Johannesburgu.
Kariera amatorska.
W 1999 roku zdobył brązowy medal podczas igrzysk afrykańskich w Johannesburgu. W półfinale pokonał go na punkty Mohamed Allalou, który zdobył srebrny medal.

</doc>
<doc id="2904049" url="https://pl.wikipedia.org/wiki?curid=2904049" title="Gerhart Baum">
Gerhart Baum

Gerhart Rudolf Baum (ur. 28 października 1932 w Dreźnie) – niemiecki polityk, działacz Wolnej Partii Demokratycznej, prawnik, aktywista praw człowieka.
Życiorys.
W 1954 wstąpił do FDP. W latach 1972-1994 pełnił mandat deputowanego do Bundestagu. Od 1972 do 1978 był parlamentarnym sekretarzem stanu w Ministerstwie Spraw Wewnętrznych. W latach 1978-1982 sprawował urząd ministra spraw wewnętrznych. Od 1982 do 1991 zajmował stanowisko wiceprzewodniczącego FDP.

</doc>
<doc id="2904054" url="https://pl.wikipedia.org/wiki?curid=2904054" title="Erastvere">
Erastvere

Erastvere – wieś w Estonii, w prowincji Põlva, w gminie Kanepi.

</doc>
<doc id="2904057" url="https://pl.wikipedia.org/wiki?curid=2904057" title="Karol Sidon">
Karol Sidon

Karol Sidon (ur. 9 sierpnia 1942 w Pradze) – czeski rabin, dramaturg i pisarz. Od 1992 roku sprawuje urząd naczelnego rabina Pragi.
Życiorys.
Karol Sidon urodził i wychował się w Pradze. Jest synem czeskiej chrześcijanki i Żyda, Aleksandra Sidona, zamordowanego w Theresienstadt.
W 1960 rozpoczął studia na Wydziale Filmowym i Telewizyjnym Akademii Sztuk Scenicznych w Pradze. Do 1968 pracował jako producent dla Jiříego Trnki. W tym samym roku ukazała się pierwsza książka Sidona, "Sen o mém otci (Sen o moim ojcu)". W 1977 był sygnatariuszem Karty 77, rok później otrzymał nagrodę im. Jiříego Kolářa.
W 1983 wyemigrował do Niemiec Zachodnich, gdzie rozpoczął studia judaistyczne na Uniwersytecie Ruprechta i Karola w Heidelbergu. W latach 80. Karol Sidon, przyjmując hebrajskie imię Efraim, przeszedł konwersję na judaizm i wyjechał do Izraela, gdzie zdobył smichę rabinacką. Do Czech powrócił w 1992 roku, obejmując posadę naczelnego rabina Pragi.
Jest żonaty z Marcelą Třebicką. Ma dwoje dzieci, aktorów: Daniela Sidona i Magdalenę Sidon.
Odznaczenia.
W 2002 roku został odznaczony Orderem Tomáša Garrigue Masaryka III klasy.

</doc>
<doc id="2904058" url="https://pl.wikipedia.org/wiki?curid=2904058" title="Rappoport">
Rappoport



</doc>
<doc id="2904059" url="https://pl.wikipedia.org/wiki?curid=2904059" title="John Klein (miejsce na Marsie)">
John Klein (miejsce na Marsie)

John Klein – nazwa miejsca na Marsie wybranego do pierwszego użycia wiertarki udarowej ang. "Powder Acquisition Drill System (PADS)" umieszczonej na należącym do NASA łaziku Curiosity. Miejsce znajduje się w marsjańskim kraterze Gale.
Zdjęcie zbliżenia miejsca o nazwie „John Klein” dostarczyła prawa kamera masztowa (ang. Mastcam) łazika Curiosity. Odległość od aparatu do fotografowanego miejsca wynosiła 5 metrów. Pasek przymiaru kreskowego na zdjęciu ma 150 centymetrów.
Zdjęcie będące mozaiką, zostało złożone z obrazków wykonanych w Sol 138 (lub w 138 dniu misji łazika Curiosity) między 8:30 a 9:25 rano, marsjańskiego czasu słonecznego (na Ziemi był wtedy 25 grudnia 2012). Zdjęcie to ilustruje różnorodność skał, spośród których zespół łazika Curiosity mógł wybierać próbki skał do analizy. Wybrane skały oznaczone kwadratami i literami na lewym zdjęciu, widać w powiększeniu na zdjęciu prawym. Każde pole ma 22 centymetry kwadratowe.
Powiększenie A pokazuje skałę „skórkę chleba”, której powierzchnia jest popękana w strukturę wieloboków. To zwykle odzwierciedla zmiany różnicy objętości, w skale z części zewnętrznej względem rozszerzonego bardziej wnętrza. Powiększenie B jest reprezentatywne dla materiału pokazującego zarówno jasne stonowane żyły, jak i ciemne plamy pokazujące uwypuklenie konkrecji. Powiększenie C pokazuje egzotyczny czarny kamień, który jest podobny w kształcie do bardziej odległych, ciemnych skał znajdujących się wyżej w lokalnej stratygrafii. Ta skała była prawdopodobnie umieszczona tutaj jako część materiału wyrzuconego podczas powstawania krateru uderzeniowego, jakim jest krater Gale. Regulacja równowagi bieli zdjęcia była przeprowadzona tak, aby zdjęcie wyglądało na wykonane w ziemskich warunkach oświetleniowych.
Miejsce „John Klein” leży w płytkiej depresji o nazwie „Yellowknife Bay”, w odległości około 550 metrów od miejsca lądowania nazywanym Bradbury Landing. Na trasie do miejsca „John Klein” łazik pracował w miejscu nazwanym „Rocknest”.

</doc>
<doc id="2904061" url="https://pl.wikipedia.org/wiki?curid=2904061" title="Alex Pearce">
Alex Pearce

Alexander James Pearce (ur. 9 listopada 1988 w Wallingford) – irlandzki piłkarz grający na pozycji obrońcy. Od 2015 jest zawodnikiem Derby.
Urodził się w Anglii, ale reprezentował Szkocję na szczeblach młodzieżowych. Ostatecznie wybrał reprezentację Irlandii, w której zadebiutował w meczu z Omanem i trafił w nim gola.

</doc>
<doc id="2904064" url="https://pl.wikipedia.org/wiki?curid=2904064" title="Fryda Frankowska">
Fryda Frankowska

Fryda Frankowska "(wł. Fryderyka Frankowska z domu Biederman)" (ur. 1872 w Łodzi, zm. 1957 w Aix-en-Provence) – polska malarka i graficzka tworząca we Francji.
Biografia.
Studiowała malarstwo w Paryżu, w 1904 wyjechała do Warszawy i kontynuowała naukę w Szkole Sztuk Pięknych, gdzie poznała Henryka Haydena. Po ukończeniu nauki pozostała w Warszawie, ale często podróżowała. Po wybuchu I wojny światowej powróciła do Paryża, gdzie rozpoczęła studia w Académie de la Palette i tam poznała Konstantego Brandla. Utrzymywała żywe kontakty ze środowiskiem paryskich artystów. Należała do grona artystów uczestniczących w Salonach Jesiennych, gdzie w latach 1919, 1920 i 1922 wystawiała tworzone przez siebie batiki. Brała również w wystawach polskich artystów, która miały miejsce w Paryżu m.in. wystawa Stowarzyszenia France-Pologne "„Quelques Artistes Polonais”" w 1920, wystawa w Galerie Montaigne w 1921 oraz w wystawie sztuki młodopolskiej w Musee Crillon w 1922. Po 1930 wycofała się z aktywności w środowisku artystycznym i zamieszkała u córki Tamary (żony Jana Wacława Zawadowskiego) w Orcel w pobliżu Aix-en-Provence. Podczas II wojny światowej ukrywała u siebie Konstantego Brandla.

</doc>
<doc id="2904065" url="https://pl.wikipedia.org/wiki?curid=2904065" title="Thunnus">
Thunnus

Thunnus – rodzaj morskich ryb okoniokształtnych z rodziny makrelowatych (Scombridae).
Występowanie.
Wody strefy tropikalnej i subtropikalnej.
Klasyfikacja.
Gatunki zaliczane do tego rodzaju:

</doc>
<doc id="2904067" url="https://pl.wikipedia.org/wiki?curid=2904067" title="Thinnus">
Thinnus



</doc>
<doc id="2904068" url="https://pl.wikipedia.org/wiki?curid=2904068" title="Semathunnus">
Semathunnus



</doc>
<doc id="2904069" url="https://pl.wikipedia.org/wiki?curid=2904069" title="Parathunnus">
Parathunnus



</doc>
<doc id="2904070" url="https://pl.wikipedia.org/wiki?curid=2904070" title="Neothunnus">
Neothunnus



</doc>
<doc id="2904071" url="https://pl.wikipedia.org/wiki?curid=2904071" title="Kishinoella">
Kishinoella



</doc>
<doc id="2904072" url="https://pl.wikipedia.org/wiki?curid=2904072" title="Germo">
Germo



</doc>
<doc id="2904073" url="https://pl.wikipedia.org/wiki?curid=2904073" title="Albacora">
Albacora



</doc>
<doc id="2904074" url="https://pl.wikipedia.org/wiki?curid=2904074" title="Kubusiowe opowieści o przyjaźni">
Kubusiowe opowieści o przyjaźni

Kubusiowe opowieści o przyjaźni (ang. "Winnie the Pooh: Tales of Friendship", od 2012) – amerykańsko-brytyjski serial krótkometrażowy, powstały na podstawie filmu animowanego "Kubuś i przyjaciele" oraz na podstawie serii książek „Kubuś i przyjaciele. Opowieści o przyjaźni”.
Premiera serialu w Polsce miała miejsce 5 listopada 2012 roku na kanale Disney Junior. Serial był emitowany także na Disney Channel.
Fabuła.
Bohaterowie Stumilowego Lasu udowadniają młodym widzom, jak ważna w naszym życiu jest przyjaźń. Razem pracują i bawią się.
Wersja polska.
Wersja polska: SDI Media Polska
Reżyseria: Joanna Węgrzynowska-Cybińska
Dialogi: Joanna Serafińska
Teksty piosenek: Marek Robaczewski
Kierownictwo muzyczne: Agnieszka Tomicka
Montaż: Magdalena Waliszewska
Wystąpili:
oraz
Lektor: Paweł Ciołkosz

</doc>
<doc id="2904077" url="https://pl.wikipedia.org/wiki?curid=2904077" title="Paweł Albiński">
Paweł Albiński

Paweł Albiński (ur. 30 listopada 1986 w Krakowie) – polski pianista i kompozytor.
Życiorys.
Od urodzenia mieszka w Krakowie. Ukończył studia na Akademii Muzycznej im. Karola Lipińskiego we Wrocławiu (specjalność: fortepian). Jest również absolwentem Uniwersytetu Jagiellońskiego w Krakowie (kierunek: Kulturoznawstwo) oraz Szkoły Muzycznej II stopnia im. Mieczysława Karłowicza w Krakowie. Naukę gry na fortepianie pobierał u takich profesorów jak: Mariusz Sielski, Jan Kubica, Julita Przybylska-Nowak i Carl Petersson. 
Działalność artystyczna.
Specjalizuje się w wykonywaniu i opracowywaniu mało znanych utworów fortepianowych. Jest autorem projektu "Zapomniani kompozytorzy" mającym na celu przywracanie do wielkich sal koncertowych utworów muzyki klasycznej napisanych przez nieznanych lub niepopularnych kompozytorów z różnych epok.
W roku 2013 został reprezentantem Polski na XIX Międzynarodowym Festiwalu Muzyki ""Kontrasty" "organizowanym w Lwowskiej Filharmonii Obwodowej na Ukrainie. W 2014 roku współrealizował polski projekt "Dziedzictwo Oskara Kolberga" w Iwano-Frankiwskiej Filharmonii Obwodowej wykonując nieprezentowane dotąd fortepianowe dzieła Oskara Kolberga.
W Polsce jako pierwszy wykonał publicznie dzieła m.in.: Wilhelma Stenhammara, Siergieja Lapunowa, Guillaume Lekeu, Siergieja Bortkiewicza, Oskara Kolberga, Edwarda MacDowella czy Lūciji Garūty.
Twórczość.
Komponuje głównie miniatury fortepianowe. W roku 2012 w Krakowie wykonał premierowo cykl swoich ośmiu Fantazmów fortepianowych. Jego dzieła zostały również wykorzystane w filmach: "CHE - ostatnie chwile życia", "Wałensa. Początek".

</doc>
<doc id="2904079" url="https://pl.wikipedia.org/wiki?curid=2904079" title="Krasnogorsk-3">
Krasnogorsk-3

Krasnogorsk-3 – amatorska kamera filmowa 16 mm produkcji ZSRR. 
Kamera, produkowana od 1973, była modyfikacją poprzednich modeli: Krasnogorsk-1 i Krasnogorsk-2. Zastosowano tutaj standardowe szpule dzienne o pojemności 30 m w miejsce kaset na taśmę filmową. Powyższe wiązało się ze zmianą kształtu obudowy. Pozostałe dane techniczne kamery:

</doc>
<doc id="2904080" url="https://pl.wikipedia.org/wiki?curid=2904080" title="PS1-12sk">
PS1-12sk

PS1-12sk – nietypowa supernowa odkryta w ramach programu Pan-STARRS, położona około 780 milionów lat świetlnych od Ziemi. Jest to zaledwie szósta odkryta supernowa typu Ib.
Odkrycie.
Supernowa została odkryta w ramach programu Pan-STARRS. Wszystkie wcześniej odkryte supernowe Ib wybuchały w galaktykach spiralnych, w których wciąż powstają nowe gwiazdy. PS1-12sk została zauważona w starej galaktyce eliptycznej, w której nie zauważono procesu formowania nowych gwiazd. Dokładny proces w jakim powstają supernowe typu Ib nie jest znany. Podejrzewa się, że odpowiedzialne są za nie eksplozje bardzo masywnych gwiazd, a takie gwiazdy mogą istnieć tylko w młodych galaktykach, ponieważ wszystkie duże gwiazdy kończą swój żywot bardzo szybko.
PS1-12sk jest pierwszą supernową Ib odkrytą w galaktyce eliptycznej, sama galaktyka odległa jest o około 780 milionów lat świetlnych od Ziemi.
Odkrycie supernowej w tak starej galaktyce sugeruje, że może się tam znajdować ukryty, nieznany wcześniej region formowania się gwiazd ("starbust region"), gdzie wciąż rodzą się masywne gwiazdy lub też, że supernowa wybuchła po kolizji dwóch białych karłów, z których jeden miał dużą zawartość helu. Według naukowców, którzy odkryli supernową oba wytłumaczenia są mało prawdopodobne i dokładna natura tego wybuchu pozostaje zagadką.

</doc>
<doc id="2904081" url="https://pl.wikipedia.org/wiki?curid=2904081" title="Wrzosiec drzewiasty">
Wrzosiec drzewiasty

Wrzosiec drzewiasty ("Erica arborea") – gatunek rośliny z rodziny wrzosowatych, naturalnie występujący w zaroślach makii otaczających basen Morza Śródziemnego i w Afryce. Jego zasięg sięga na zachodzie po Portugalię, Wyspy Kanaryjskie i Maderę, następnie poprzez Afrykę Północną i Europę Południową sięga do Turcji i Gruzji na wschodzie. W Afryce poza jej częścią północno-zachodnią rośnie także na obszarze od Sudanu i Etiopii, poprzez Ugandę, Rwandę, Kenię i Tanzanię na południu.

</doc>
<doc id="2904084" url="https://pl.wikipedia.org/wiki?curid=2904084" title="Okręty podwodne typu Holland">
Okręty podwodne typu Holland

Okręty podwodne typu Holland – pierwszy typ okrętów podwodnych zbudowanych dla Royal Navy. Okręty zostały zaprojektowane przez Johna Hollanda i stanowiły rozwinięcie zaprojektowanych przez niego wcześniej okrętów podwodnych. Łącznie zbudowano pięć jednostek tego typu. Hollandy były bardzo prymitywnymi okrętami o ograniczonych możliwościach bojowych ale pomimo tego udowodniły jak duże zagrożenie dla okrętów nawodnych stanowią okręty podwodne i ich sukces zachęcił brytyjską Admiralicję do dalszych prac na okrętami podwodnymi. Do czasów dzisiejszych przetrwał jeden okręt tego typu, znajdujący się w Royal Navy Submarine Museum w Gosport .
Tło historyczne.
Admiralicja brytyjska uważnie śledziła rozwój i ewolucję okrętów podwodnych począwszy od 1856, kiedy to w Wielkiej Brytanii powstał pierwszy eksperymentalny okręt tej klasy zaprojektowany przez Charlesa Foksa i Johna Russela. Ówczesna flota brytyjska była uważana na najpotężniejszą na świecie i Admiralicja nie była zainteresowana rozwojem nowej klasy okrętów, która mogłaby zakłócić istniejące "status quo". Pierwsze okręty podwodne nie były w stanie poważnie zagrozić dużym okrętom wojennym, w Admiralicji zdawano sobie sprawę, że dopóki ich rozwój pozostanie w rękach amatorów ich doskonalenie będzie przebiegało bardzo powoli. Słusznie uważano, że dopóki konstrukcja okrętów podwodnych nie zostanie zapoczątkowana przez dużą flotę będąca rywalem Wielkiej Brytanii lub przez doświadczoną brytyjską firmę nie ma powodu aby sama Royal Navy inwestowała w rozwój tej broni.
Przez ponad sto lat oficjalna polityka Admiralicji dotycząca okrętów podwodnych polegała na tym aby w żaden sposób „nie usprawiedliwiać i nie zachęcać” innych państwo do prac nad tymi okrętami, ale równocześnie bardzo dokładnie śledzono wszystkie eksperymenty związane z okrętami podwodnymi. Na przykład w 1866 brytyjscy oficerowie marynarki bardzo dyskretnie zapoznali się ze zbudowanym wówczas „Intelligent Whale” Oscara Halsteada, a w 1881 w podobny sposób został zbadany „Fenian Ram” Johna Hollanda. W 1887 powstała specjalna komórka Royal Navy ds. wywiadu Naval Intelligence Division (NID), która zajmowała się między innymi zbieraniem danych na temat budowanych przez inne państwa okrętów wojennych, w tym oczywiście także okrętów podwodnych.
W 1887 francuska Marine nationale jako pierwsza ze znaczących wówczas marynarek wojennych rozpoczęła eksperymenty z okrętami podwodnymi. Pierwszym francuskim okrętem tej klasy był 51-tonowy „Gymnôte” po którym w 1892 rozpoczęto budowę znacznie większego, 257-tonowego Gustave Zédé. Brytyjski "attaché" morski we Francji Henry Jackson na bieżąco informował NID o rozwoju francuskich okrętów podwodnych ale jego raporty były początkowo ignorowane jako zbytnio alarmistyczne. Do 1900 Admiralicja nie zwracała uwagi na doniesienia tego typu uważając, że coraz bardziej pozytywne raporty na temat okrętów podwodnych były jedynie polityczną dezinformacją. Dopiero w styczniu 1900 Admiralicja na poważnie zaczęła studiować problemy związane z okrętami podwodnymi kiedy NID zostało „dosłownie zalane” informacjami na temat coraz szybciej i bardziej doskonalonych okrętów, poważny impuls stanowiła także informacja, że amerykańska marynarka wojenna postanowiła zakupić okręt podwodny projektu Johna Hollanda.
Po kilkumiesięcznych burzliwych dyskusjach ówczesny Pierwszy Lord Admiralicji George Goschen autoryzował budowę pierwszego okrętu podwodnego i powierzył to zadanie wiceadmirałowi Arthurowi Wilsonowi. Zadanie Wilsona nie było łatwe jako, że z wyjątkiem stoczni Naval Construction Yard w której w latach 80. XIX wieku zbudowano kilka okrętów podwodnych Thorstene Nordenfelta (sama firma od tego czasu została przejęta przez Vickersa), żadna brytyjska stocznia nie miała doświadczenia z projektowaniem czy budowaniem okrętów podwodnych. Wilson nie był w stanie znaleźć żadnej stoczni w Wielkiej Brytanii która podjęłaby się budowy tych okrętów i poprosił o pozwolenie na zakup licencji na budowę okrętów typu "Holland" od Electric Boat Company, która wykupiła prawa do budowy tych okrętów od swojego założyciela - Johna Hollanda.
Propozycja Wilsona zbiegła się w czasie z wyborami parlamentarnymi, nowym rządem oraz objęciem posady Pierwszego Lorda Admiralicji przez Williama Palmera i wywołała gwałtowną dyskusję na kilka tematów; rozważano do czego mają służyć nowe okręty (do obrony portów, atakowania floty nieprzyjaciela czy zwalczania wrogich okrętów wojennych), krytykowano także Admiralicję za zbyt powolne dotychczasowe działania w tej sprawie zwracając uwagę, że Francja planowała wybudować przynajmniej 150 torpedowców i okrętów podwodnych.
Jeszcze w czasie dyskusji parlamentarnej nad budżetem Royal Navy oficjalnym stanowiskiem Admiralicji było, że „Admiralicja nie ma zamiaru nic w tej kwestii zrobić, ponieważ takie okręty są bronią wyłącznie słabych nacji. Niemniej jeżeli takie okręty staną się praktycznym instrumentem wojny to słabe nacje przestaną być słabe i staną się silne. Wielka Brytania powinna się bardziej obawiać ataków okrętów podwodnych niż inne państwa”, jednocześnie w tym samym czasie Admiralicja kontynuowała pertraktacja z Hollandem i 18 grudnia 1900 podpisała tajny kontrakt z Electric Boat (która zaledwie rok wcześniej przejęła przedsiębiorstwo Hollanda i uczyniła ją spółką zależną) na budowę pięciu okrętów podwodnych.
Już po podpisaniu kontraktu w samej Admiralicji nadal bardzo gorąco dyskutowano czy Royal Navy powinna w ogóle otrzymać okręty tej klasy cytując zasadę „nie usprawiedliwiać i nie zachęcać”, ale kiedy w lutym 1901 glasgowski dziennik opisał budowane w tajemnicy okręty podwodne Admiralicja oficjalnie przyjęła bardzo ostrożną politykę budowy okrętów podwodnych przewidującą konstrukcję nie więcej niż trzech okrętów rocznie przez dwadzieścia lat.
Budowa okrętów.
Z punktu widzenia Admiralicji ważne było aby nowe okręty powstały jak najszybciej. Zdawano sobie sprawę, że okręty Hollanda miały gorsze osiągi od francuskich jednostek, ale pierwszym priorytetem Admiralicji było wprowadzenie do służby własnych jednostek i rozpoczęcie z nimi testów i eksperymentów. Ku zaskoczeniu Admiralicji konstrukcja okrętów podwodnych okazała się znacznie trudniejsza niż się spodziewano. Wbrew wcześniejszym zapewnieniom Williama White'a, głównego projektanta (Chief Constructor) Admiralicji, nie było to jak proste jak „zbudowanie według planów”. Vickers nie miał praktycznie żadnego doświadczenia z budową okrętów podwodnych i ich ukończenie znacznie się przeciągnęło. Dodatkową komplikacją był fakt, że Vickers zakupił plany nowego, ulepszonego i wciąż eksperymentalnego typu znanego w Stanach Zjednoczonych jako Fulton, a nie budowanego już wcześniej typu Holland. Ta nowsza wersja była większa od pierwszych hollandów (wyporność 106 ton, długość 63 stopy i 10 cali w porównaniu z wypornością 65 ton i długością 53 stóp) i była wyposażona w znacznie silniejsze ale niesprawdzone silniki spalinowe o mocy 180 KM (160 KM według innych źródeł). Wszystkie problemy znacznie opóźniły wodowanie okrętów, pierwsza z nich (znana oryginalnie jako "HM submarine torpedo boat „number 1”" - podwodna łódź torpedowa Jego Królewskiej Mości numer 1) miała być gotowa w październiku 1901 ale w rzeczywistości była wodowana dopiero 2 października i po raz pierwszy zanurzyła się na początku 1902.
Opis konstrukcji.
Okręty typu Holland miały pojedynczy kadłub ciśnieniowy o kształcie cygara i okrągłym przekroju poprzecznym na całej długości. Długość kadłuba wynosiła 63 stopy 10 cali (19,46 m), a szerokość 11 stóp i 9 cali (3,58 m), zanurzenie przy pływaniu na powierzchni wynosiło 9 stóp i 11 cali (3,02 m). Wszystkie zbiorniki (balastowe, stabilizujące, powietrzne, paliwowe itp) umieszczone były wewnątrz kadłuba. Okręty miały tylko jeden ster głębokościowy umieszczony w tylnej części kadłuba.
Szczelność i wytrzymałość kadłuba testowana była poprzez napełnienie go wodą pod ciśnieniem.
Napęd okrętów na powierzchni zapewniał czterocylindrowy silnik spalinowy o mocy 160 KM z zapasem paliwa wynoszącym 685 galonów benzyny (3114 litrów). W zanurzeniu używany był silnik elektryczny o mocy 74 KM napędzany zespołem 60 akumulatorów (120 V, 500 A) będącym w stanie napędzać silnik przez trzy godziny. Według niektórych źródeł cztery okręty zbudowane po pierwszym hollandzie miały silniki spalinowe o większej mocy wynoszącej 250 KM.
Źródła różnie podają wyporność okrętów (pierwsza liczna to wyporność na powierzchni, druga w zanurzeniu):
Podobne różnice odnoszą się do prędkości okrętu (pierwsza liczba to prędkość na powierzchni, druga w zanurzeniu):
Zasięg operacyjny okrętu jest także różnie szacowany w źródłach (pierwsze liczby - na powierzchni, drugie - w zanurzeniu):
Sprężarka powietrza mogła być napędzana silnikiem głównym lub elektrycznym i zapewniała powietrze o maksymalnym ciśnieniu 2000 psi (1378 kPa), łączna pojemność zbiorników z powietrzem używanych do szasowania i wystrzeliwania torped wynosiła 69 stóp sześciennych (1,95 m3).
Okręty uzbrojone były w pojedynczą wyrzutnię torpedową o średnicy 18 cali (457 mm) umieszczoną z przodu kadłuba, około 2 stopy (61 cm) poniżej linii wodnej. Wewnątrz kadłuba okręty mogły przenosić pięć krótkich lub trzy długie torpedy.
Specjalnie dla tych okrętów zaprojektowano specjalne działo "aerial gun" które miało być umieszczone w dziobie okrętu, powyżej wyrzutni torped. Lufa działa miała długość 11 stóp i 3 cale (3429 mm) i być w stanie miotać 22-funtowy pocisk (10 kg) na odległość jednej mili (1852 km) przy pomocy 100-funtowego (45 kg) ładunku bawełny strzelniczej. Żaden z okrętów nie został wyposażony jednak w tę broń.
Stalowe kadłuby okrętów uniemożliwiały używanie wewnątrz ich kompasów i były one zamontowane na zewnątrz kadłuba i połączone były z wnętrzem kadłuba prymitywnym systemem optycznym. Początkowo okręty nie były wyposażone w peryskopy, okręt musiał wynurzyć się aby dowódca mógł się rozejrzeć do powierzchni, już po ich wejściu do służby zostały one wyposażone w bardzo prosty, nieruchomy peryskop.
Załogę stanowiło siedem, osiem lub dziewięć osób.
Służba.
Brytyjskie hollandy używane były do różnego typu eksperymentów dotyczących możliwości detekcji i zniszczenia okrętów podwodnych, brały także udział w manewrach, gdzie udowodniły, że okręty podwodne stanowią duże zagrożenia dla jednostek nawodnych.
Ówczesny stan techniki wojskowej praktycznie nie pozwalał na wykrycie zanurzonego okrętu podwodnego ani na jego zniszczenie. W szkole morskiej Royal Navy w Portsmouth przeprowadzono szereg eksperymentów z nowo wodowanym „Holland 1” poszukując sposobu na uszkodzenie, czy zniszczenie zanurzonego okrętu, ku zdumieniu ekspertów eksplozje 500-funtowych ładunków bawełny strzelniczej (ok. 225 kg) zaledwie 50 jardów (ok. 45 metrów) nie były w żaden sposób zdolne uszkodzić okrętu podwodnego.
Wspólne manewry okrętów podwodnych i nawodnych pokazały, że nawet prymitywne hollandy były w stanie zagrozić największym okrętom nawodnym, a operując w trzy-okrętowej grupie były w stanie praktycznie zablokować wejście do portu.
Reginald Bacon, pierwszy Inspecting Captain of Submarines znany także później jako „ojciec okrętów podwodnych w Royal Navy” ("father of the submarine service"), sugerował stworzenie na wzór francuski ruchomego systemu obronnego, "défences mobile", opierającego się na okrętach podwodnych i stałych polach minowych. Raport Bacona zrobił bardzo duże wrażenie w Admiralicji gdzie problem stworzony przez tę bardzo szybko doskonaloną broń został wreszcie potraktowany poważnie. Nieco wcześniej przed opublikowaniem raportu Bacona pozycję Drugiego Lorda Admiralicji objął John Fisher, który był znaczącym protektorem Bacona (według niego Bacon był „najbardziej zdolnym oficerem Royal Navy) i niezwykle energetycznym zwolennikiem okrętów podwodnych.
W manewrach z 1904 hollandy skutecznie „storpedowały” cztery drednoty i kilka kontrtorpedowców co ostatecznie przekonało Admiralicję co do skuteczności okrętów podwodnych.
Mimo że dzielność morska tych okrętów na powierzchni była bardzo mała, co było spowodowane brakiem wolnej burty i praktycznie uniemożliwiało ich poruszanie na powierzchni w mniej niż idealnych warunkach, a ich podwodny zasięg był bardzo krótki, okręty zostały uznane jako „wybitnie udane”.
W czasie służby żaden z okrętów nie był użyty bojowo, ale po tzw. incydencie na Dogger Bank hollandy opuściły port aby zaatakować flotę rosyjską, zostały jednak zawrócone z drogi zanim mogły to zrobić.

</doc>
<doc id="2904087" url="https://pl.wikipedia.org/wiki?curid=2904087" title="Delon">
Delon

Nazwisko Delon:

</doc>
<doc id="2904088" url="https://pl.wikipedia.org/wiki?curid=2904088" title="Dom Towarzystwa Ubezpieczeniowego &quot;Rosja&quot;">
Dom Towarzystwa Ubezpieczeniowego &quot;Rosja&quot;



</doc>
<doc id="2904090" url="https://pl.wikipedia.org/wiki?curid=2904090" title="Andriej Panin">
Andriej Panin

Andriej Władimirowicz Panin (ur. 28 maja 1962 w Nowosybirsku, zm. 6 marca 2013 w Moskwie) – rosyjski aktor filmowy i telewizyjny.
Filmografia.
seriale
film

</doc>
<doc id="2904091" url="https://pl.wikipedia.org/wiki?curid=2904091" title="Stadion Tarpieda w Żodzinie">
Stadion Tarpieda w Żodzinie

Stadion Tarpieda (Torpiedo) w Żodzinie (biał.: Тарпеда; ros.: Торпедо) – stadion piłkarski w Żodzinie, na Białorusi. Obiekt może pomieścić 6524 widzów. Został otwarty w 1969 roku. Boisko ma wymiary 105 × 68 m. Swoje spotkania rozgrywa na nim drużyna Tarpieda-BiełAZ Żodzino.

</doc>
<doc id="2904093" url="https://pl.wikipedia.org/wiki?curid=2904093" title="Antsla (rzeka)">
Antsla (rzeka)

Antsla (est. "Antsla jõgi") – rzeka w Estonii o długości 23,1 km i powierzchni dorzecza 135 km². Ma źródło w jeziorze Lõõdla a uchodzi do Emajõgi.

</doc>
<doc id="2904108" url="https://pl.wikipedia.org/wiki?curid=2904108" title="Józef Podgórecki">
Józef Podgórecki

Józef Podgórecki (ur. 11 lutego 1944, zm. 1 marca 2021)) – polski psycholog, profesor zwyczajny dr hab. o specjalności psychologia społeczna, komunikacja społeczna, psycholog i pedagog.
W 1970 roku ukończył pedagogikę w Wyższej Szkole Pedagogicznej im. Powstańców Śląskich w Opolu. Stopień doktora nauk humanistycznych w zakresie psychologii uzyskał w 1978 roku na podstawie pracy "Postawy moralne studentów", a stopień doktora habilitowanego nauk humanistycznych w zakresie filozofii, specjalności: etyka, psychologia moralności otrzymał w 1990 roku na Uniwersytecie im. Łomonosowa w Moskwie na podstawie rozprawy "Kształtowanie postaw moralnych". Od 2000 roku posiada tytuł profesora nauk humanistycznych.
Pracuje na Uniwersytecie Opolskim, gdzie jest kierownikiem Katedry Komunikacji Społecznej w Instytucie Nauk Pedagogicznych. Zajmuje się badaniem postaw moralnych młodzieży, psychologią moralności i społeczną, komunikacją społeczną. Jest twórcą oryginalnej metody badań postaw – dyferencjału moralnego.
Autor kilkuset prac i rozpraw naukowych, 88 podręczników akademickich, w tym 56 zagranicznych, monografii i książek wydanych w językach kongresowych, m.in. „Komunikacja Społeczna” (2000), „Paradigmy Sowremiennoj Socjalnoj Komunikacji” (2001), „Resocialization in Poland and Lithuania” (2002), „Civic Education in the context of educationnal reform” (2003), „Socialine ugdymas” (2003).
Członek Rzeczywisty Akademii Nauk Pedagogicznych i Społecznych Rosyjskiej Federacji, członek zagraniczny Akademii Nauk Humanistycznych Rosyjskiej Federacji, członek Rosyjskiej Akademii Nauki i Sztuki; współorganizator Międzynarodowego Instytutu Komunikacji Społecznej w Wilnie, członek Rady Naukowej Uniwersytetu Pedagogicznego w Wilnie; członek kolegium redakcyjnego pedagogicznych kwartalników litewskich „Socialine psichopedagoginis reiskinys”, visiting profesor w wielu uniwersytetach zagranicznych i placówkach naukowych: Uniwersytet Łomonosowa w Moskwie, Uniwersytet Pedagogiczny w Wilnie, Uniwersytet Pedagogiczny w Tomsku, Rosyjska Akademia Nauk.
Promotor 21 prac doktorskich w kraju i za granicą; recenzent kilkunastu prac habilitacyjnych w kraju i za granicą; opiniodawca wielu tytułów profesorskich w kraju i za granicą; visiting profesor wielu uczelni w Rosyjskiej Federacji (Nowosybirsk, Tomsk, Nowokuźnieck, Kursk, Kazań); realizator międzynarodowych grantów z komunikacji społecznej w tematyce: kompetencje komunikacyjne współczesnego nauczyciela. Jest członkiem towarzystwa Pomocy Polakom na Litwie.
Nagrody i wyróżnienia.
Został laureatem nagrody UNESCO za organizację współpracy naukowej i międzynarodowej (Ukraina, Litwa, Czechy, Słowacja, Rosja), a także dr honoris causa Uniwersytetu Prawnego w Kazaniu. Otrzymał Złotą Odznakę ZHP oraz Złotą Odznakę AZS.

</doc>
<doc id="2904111" url="https://pl.wikipedia.org/wiki?curid=2904111" title="Łysak plamistoblaszkowy">
Łysak plamistoblaszkowy

Łysak plamistoblaszkowy ("Gymnopilus penetrans" (Fr.) Murrill) – gatunek grzybów należący do rodziny "Hymenogastraceae".
Systematyka i nazewnictwo.
Pozycja w klasyfikacji według Index Fungorum: "Gymnopilus, Hymenogastraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1815 r. Elias Fries nadając mu nazwę "Agaricus penetrans". Obecną, uznaną przez Index Fungorum nazwę nadał mu w 1912 r. William Alphonso Murrill, przenosząc go do rodzaju "Gymnopilus". 
Niektóre synonimy naukowe:
Nazwę polską podał Władysław Wojewoda w 2003 r. W polskim piśmiennictwie mykologicznym gatunek ten opisywany był też jako płomiennica korzeniasta i ogniówka przenikająca.
Morfologia.
Średnica 2–9 cm. U młodych osobników jest półkulisty i na brzegu posiada resztki osłony, później staje się łukowaty, a na koniec spłaszczony. Brzeg kapelusza niepodwinięty. Często posiada tępy garb. Powierzchnia u młodych okazów delikatnie pilśniowa, później prawie naga, miejscami występują drobne cętki. Kolor pomarańczowordzawy, przy brzegu zwykle jaśniejszy (złotożółty), na środku ciemniejszy (brązowoczerwony). Jest higrofaniczny i podczas wilgotnej pogody śliski.
Przy trzonie wykrojone ząbkiem, szerokie. U młodych okazów żółte, później ciemniejsze; żółtordzawe lub pomarańczowobrązowe. Wbrew polskiej nazwie gatunkowej na blaszkach nie zawsze występują plamki, szczególnie u młodych okazów.
Wysokość 3–8 cm, grubość do 1,1 cm. Jest walcowaty, zwykle zakrzywiony, początkowo pełny, później rurkowaty. Pod samym kapeluszem żółty, poza tym brązowawy lub brązowoczerwony. U młodych okazów występuje włóknista strefa pierścieniowa, potem zanikająca. Przy podstawie występuje biała grzybnia.
Barwa od bladej do czerwonożółtawej, a w podstawie trzonu brązowa. Smak mniej lub bardziej gorzki, zapach niewyraźny.
Rdzawobrązowy. Zarodniki elipsoidalne, brodawkowane, o rozmiarach 7–9 × 3,5–5 μm.
Występowanie i siedlisko.
Występuje w Ameryce Północnej, Europie, Azji, Australii, a także w Maroku i na Wyspach Kanaryjskich. W Europie Środkowej gatunek pospolity, w Polsce również.
Owocniki wyrastają w małych kępkach lub gromadnie na leżących na ziemi pniach i gałęziach drzew, na odpadach drzewnych, na korze i trocinach, zarówno w lasach, jak i na placach składowania drzew. Występuje głównie na drewnie drzew iglastych, rzadko tylko na liściastych. Preferuje gleby kwaśne. Owocniki wyrastają od sierpnia do listopada.
Znaczenie.
Grzyb niejadalny lub lekko trujący. Saprotrof.
Gatunki podobne.
Według Jana Holca łysak plamistoblaszkowy "G. sapineus" (Fr.) Maire wykazuje duże podobieństwo do łysaka drobnołuskowego ("G. penetrans" (Fr.) Maire. W niektórych przypadkach gatunków tych nie można odróżnić makroskopowo i konieczna jest mikroskopowa analiza strzępek skórki kapelusza. U "G. sapineus" mają one przeważnie szerokość 8–16 µm, są grubo rdzawobrązowo inkrustowane i często składają się z rozdętych, krótkich komórek. U "G. penetrans" mają szerokość 3–10 (–12) µm, są słabiej inkrustowane i złożone z nierozdętych komórek cylindrycznych. Ponadto "G. sapineus" wytwarza owocniki latem (głównie od czerwca do sierpnia), podczas gdy "G. penetrans" jest głównie gatunkiem jesiennym (owocniki wytwarza szczególnie od września do listopada).
Jest wiele podobnych gatunków rosnących na drewnie. Dla grzybiarzy niebezpieczne jest pomylenie z jadalnym łuszczakiem zmiennym ("Kuehneromyces mutabilis"). Na drewnie świerków rośnie łysak ciemnotrzonowy ("Gymnopilus picreus"). Jest mniejszy i bardziej jaskrawy.

</doc>
<doc id="2904112" url="https://pl.wikipedia.org/wiki?curid=2904112" title="Lepisosteus tristoechus">
Lepisosteus tristoechus



</doc>
<doc id="2904113" url="https://pl.wikipedia.org/wiki?curid=2904113" title="Lepidosteus manjuari">
Lepidosteus manjuari



</doc>
<doc id="2904114" url="https://pl.wikipedia.org/wiki?curid=2904114" title="Esox tristoechus">
Esox tristoechus



</doc>
<doc id="2904115" url="https://pl.wikipedia.org/wiki?curid=2904115" title="Atractoseus tristoechus">
Atractoseus tristoechus



</doc>
<doc id="2904116" url="https://pl.wikipedia.org/wiki?curid=2904116" title="Gymnopilus penetrans">
Gymnopilus penetrans



</doc>
<doc id="2904117" url="https://pl.wikipedia.org/wiki?curid=2904117" title="Łysak penetrujący">
Łysak penetrujący



</doc>
<doc id="2904120" url="https://pl.wikipedia.org/wiki?curid=2904120" title="Gymnopilus">
Gymnopilus

Gymnopilus P. Karst. (łysak) – rodzaj grzybów należący do rodziny "Hymenogastraceae".
Systematyka i nazewnictwo.
Pozycja w klasyfikacji według Index Fungorum: "Hymenogastraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonim naukowy "Fulvidula" Romagn.
Nazwę polską podał Władysław Wojewoda w 1987 r. W polskim piśmiennictwie mykologicznym należące do tego rodzaju gatunki opisywane były także jako bedłka, opieńka, skórzak, łuszczak, łuskwiak, ogniówka.
Charakterystyka.
Małe lub średniej wielkości grzyby, zazwyczaj rosnące na drewnie. Owocniki przeważnie wyrastają kępkami. Kapelusz o barwie od rdzawożółtej do czerwonobrązowej, o hymenoforze blaszkowym. Blaszki początkowo jaskrawożółte lub kremowożółte, później ciemniejsze. Na trzonie zazwyczaj występują białe resztki osłony, które czasami tworzą słabo widoczną strefę pierścieniową. Tylko jeden gatunek (łysak wspaniały) posiada błoniasty pierścień. Wysyp zarodników rdzawobrązowy.

</doc>
<doc id="2904124" url="https://pl.wikipedia.org/wiki?curid=2904124" title="Isistius">
Isistius

Isistius – rodzaj morskiej ryby z rodziny scymnowatych (Dalatiidae).
Zasięg występowania.
Wschodni obszar Pacyfiku (Hawaje i Morze Południowochińskie), zachodnie wody Atlantyku.
Systematyka.
Klasyfikacja.
Gatunki zaliczane do tego rodzaju:

</doc>
<doc id="2904125" url="https://pl.wikipedia.org/wiki?curid=2904125" title="Leius">
Leius



</doc>
<doc id="2904126" url="https://pl.wikipedia.org/wiki?curid=2904126" title="Aschaffenburger Zellstoffwerke">
Aschaffenburger Zellstoffwerke

Aschaffenburger Zellstoffwerke – firma z branży papierniczej założona 12 maja 1872 roku. Do 19 kwietnia 1917 roku działała jako "AG für Zellstoff- und Papierfabrikation", a od 1939 roku jako "Aschaffenburger Zellstoffwerke AG. Tochtergesellschaften und Beteiligungen". Od 1970 roku stanowiła ona część "PWA Papierwerke Waldhof-Aschaffenburg AG" z siedzibą w Monachium. Obecnie zakład produkcyjny znajduje się w Stockstadt koło Aschaffenburga

</doc>
<doc id="2904128" url="https://pl.wikipedia.org/wiki?curid=2904128" title="Miguelina Cobián">
Miguelina Cobián

Miguelina Cobián Hechavarría (ur. 19 grudnia 1941 w Santiago de Cuba, zm. 1 grudnia 2019) – kubańska lekkoatletka specjalizująca się w krótkich biegach sprinterskich, dwukrotna uczestniczka letnich igrzysk olimpijskich (Tokio 1964, Meksyk 1968), srebrna medalistka olimpijska z Meksyku w biegu sztafetowym 4 × 100 metrów.

</doc>
<doc id="2904130" url="https://pl.wikipedia.org/wiki?curid=2904130" title="Kulturowy ideał osobowości">
Kulturowy ideał osobowości

Kulturowy ideał osobowości – wzorzec narzucający człowiekowi zespół cech i zachowań społecznie akceptowanych i oczekiwanych, jest to wizerunek idealnego członka społeczeństwa. Ma istotne znaczenie w procesie socjalizacji, jest elementem osobowości społecznej.
Cechy szczególne.
Kulturowy ideał osobowości jest wzorcem przekazywanym człowiekowi w okresie dorastania przez wychowanie (poprzez rodzinę, szkołę lub społeczność). Duży wpływ na jego kształtowanie ma kultura, np. literatura, sztuka, film, muzyka.
Kulturowy ideał osobowości jest uzależniony od ustroju gospodarczego, politycznego oraz typu kultury występującego na danym obszarze.
Internalizacja.
Aby ideał stał się elementem osobowości konkretnej jednostki, powinno dojść do pełnego przyswojenia kulturowego ideału osobowości, który następuje w okresie dojrzewania, kiedy człowiek w sposób świadomy zaczyna uczestniczyć w procesie budowania swojej tożsamości społecznej, szuka ideałów, do których chce dążyć. Ostatecznie o tym, kim dana osoba jest, decydują narzucone i wybrane wzory zachowań, z jakimi można się zetknąć w danym społeczeństwie.
Wpływ kulturowego ideału osobowości.
Dzięki kulturowemu ideałowi osobowości człowiek dowiaduje się, do czego w życiu warto dążyć, zaczyna stawiać sobie cele. Ponadto poznaje, jakie oczekiwania ma wobec niego grupa społeczna i jakie działania spotkają się z oceną pozytywną, a jakie spowodują sankcje negatywne. Kulturowy ideał osobowości pełni również funkcję kontrolną, pozwala wskazać na ile człowiek zbliżył się do ideału.
Kulturowy ideał osobowości a osobowość podstawowa.
Kulturowego ideału osobowości nie należy utożsamiać z osobowością podstawową (inaczej „charakter narodowy”). Kulturowy ideał osobowości kształtuje się w młodości, natomiast osobowość podstawowa po okresie dojrzewania poprzez rozwój społeczny i kulturalny.
Osobowość podstawowa stanowi zbiór cech wyznaczających wspólne dla każdego społeczeństwa sposoby zachowania w określonej sytuacji, który nie występuje w innych społeczeństwach.
Osobowość statusowa zawiera cechy powiązane ze statusem społecznym człowieka. Umożliwia rozpoznanie członków oraz ich wzajemne działanie tylko na podstawie wyznaczników statusu społecznego.

</doc>
<doc id="2904132" url="https://pl.wikipedia.org/wiki?curid=2904132" title="Carmen Valdés">
Carmen Valdés

Carmen Laura Valdés Capote (ur. 23 listopada 1954 w San José de las Lajas) – kubańska lekkoatletka specjalizująca się w krótkich biegach sprinterskich, dwukrotna uczestniczka letnich igrzysk olimpijskich (Monachium 1972, Montreal 1976), brązowa medalistka olimpijska z Monachium w biegu sztafetowym 4 x 100 metrów.

</doc>
<doc id="2904134" url="https://pl.wikipedia.org/wiki?curid=2904134" title="Artur Schnabel">
Artur Schnabel

Artur Schnabel (ur. 17 kwietnia 1882 w Lipniku k. Bielska-Białej, zm. 15 sierpnia 1951 w Axenstein) – austriacki pianista, pedagog, kompozytor. Uważany za jednego z najwybitniejszych pianistów XX wieku.
Życiorys.
Urodzony w Lipniku (Kunzendorf) w Galicji (obecnie dzielnica Bielska-Białej) w rodzinie żydowskiej, jako syn Isidora Schnabla i Ernestine z domu Labin. Jako siedmiolatek rozpoczął naukę gry na fortepianie u Hansa Schmitta, kontynuował edukację muzyczną u Teodora Leszetyckiego.
W 1905 ożenił się z Teresą Behr z którą miał 2 synów: Karla Ulricha (1909-2001) i Stefana (1912-1999). Po dojściu nazistów do władzy w Niemczech, wyemigrował do Włoch, a potem do USA (w 1944 uzyskał amerykańskie obywatelstwo).
Wykonywał utwory Bacha, Mozarta, Beethovena, Schuberta, Schumanna, Brahmsa. Autor autobiografii "My life and music" (1961) oraz książek "Reflections on Music" (1933) i "Music and the Line of Most Resistance" (1942).

</doc>
<doc id="2904135" url="https://pl.wikipedia.org/wiki?curid=2904135" title="Galeria Sławy węgierskiego hokeja na lodzie">
Galeria Sławy węgierskiego hokeja na lodzie

Galeria Sławy węgierskiego hokeja na lodzie (węg. "Magyar hírességek csarnoka") – narodowa galeria sławy w hokeju na lodzie na Węgrzech.
Została założona w 2011 roku w Budapeszcie (znajduje się w parku miejskim w XII dzielnicy) jako galeria sławy Węgierskiego Związku Hokeja na Lodzie (MJSZ), celem upamiętnienia zasłużonych czechosłowackich i czeskich zawodników, trenerów i działaczy hokejowych. Dotychczas dokonano dwukrotnego przyjęcia osób do grona galerii (każdorazowo były to przyjęcia osóby żyjących oraz pośmiertne zmarłych). Dotychczas uhonorowano 26 osób.

</doc>
<doc id="2904136" url="https://pl.wikipedia.org/wiki?curid=2904136" title="253P/Pan-STARRS">
253P/Pan-STARRS



</doc>
<doc id="2904139" url="https://pl.wikipedia.org/wiki?curid=2904139" title="Niedziela (tygodnik)">
Niedziela (tygodnik)



</doc>
<doc id="2904141" url="https://pl.wikipedia.org/wiki?curid=2904141" title="258P/PANSTARRS">
258P/PANSTARRS

258P/PANSTARRS – kometa krótkookresowa, należąca do rodziny komet Jowisza.
Odkrycie.
Kometa została odkryta 27 kwietnia 2012 w ramach programu obserwacyjnego Pan-STARRS. Później zostały odnalezione wcześniejsze zdjęcia tego obiektu, sięgające marca 2002 roku, co pozwoliło precyzyjnie wyznaczyć jej elementy orbitalne.
Orbita komety i właściwości fizyczne.
Orbita komety 258P/PANSTARRS ma kształt elipsy o mimośrodzie 0,21. Jej peryhelium znajduje się w odległości 3,48 j.a., aphelium zaś 5,32 j.a. od Słońca. Jej okres obiegu wokół Słońca wynosi 9,22 roku, nachylenie do ekliptyki ma wartość 6,7˚.

</doc>
<doc id="2904144" url="https://pl.wikipedia.org/wiki?curid=2904144" title="Memoriał Walerego Łobanowskiego 2003">
Memoriał Walerego Łobanowskiego 2003

Międzynarodowy Memoriał Walerego Łobanowskiego 2003 – I edycja międzynarodowego Memoriału Walerego Łobanowskiego, rozgrywanego w Kijowie od 12 do 14 maja 2003 roku. W turnieju uczestniczyły kluby z Ukrainy i Rosji.
Uczestnicy i regulamin.
W turnieju wzięło udział cztery zespoły:
W turnieju rozegrano w sumie cztery mecze. Impreza rozpoczęła się od losowania, które wyłoniło pary półfinałowe. Spotkania odbyły się 12 maja. Triumfatorzy tych spotkań zmierzyli się ze sobą 14 maja w finale, a pokonani zagrali mecz o 3. miejsce w turnieju. W przypadku remisu przeprowadzana była dogrywka do pierwszego gola, a jeżeli ona nie wyłoniła zwycięzcę, to seria rzutów karnych.
Królowie strzelców.
2 gole
1 gol

</doc>
<doc id="2904151" url="https://pl.wikipedia.org/wiki?curid=2904151" title="Reprezentacja Australii w rugby 7 mężczyzn">
Reprezentacja Australii w rugby 7 mężczyzn

Reprezentacja Australii w rugby 7 mężczyzn – zespół rugby 7, biorący udział w imieniu Australii w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Rugby Australia, członek Oceania Rugby oraz World Rugby.

</doc>
<doc id="2904152" url="https://pl.wikipedia.org/wiki?curid=2904152" title="Agnes von Württemberg (1835–1886)">
Agnes von Württemberg (1835–1886)



</doc>
<doc id="2904153" url="https://pl.wikipedia.org/wiki?curid=2904153" title="Surət Hüseynov">
Surət Hüseynov

Surət Hüseynov (ur. 12 lutego 1959 w Kirowabadzie) – azerski wojskowy i polityk, przywódca przewrotu, który doprowadził do obalenia prezydenta Əbülfəza Elçibəya i dojścia do władzy Heydəra Əliyeva.
Pracował zawodowo jako ślusarz, następnie ukończył Instytut Technologiczny w Leninabadzie. Następnie został dyrektorem fabryki włókienniczej w Yevlaxu. Poza obowiązkową dwuletnią służbą wojskową nie miał żadnego doświadczenia wojskowego. Mimo to po wybuchu konfliktu zbrojnego o Górski Karabach zorganizował własny oddział i osobiście został jego dowódcą. W czasie azerskiej ofensywy w lecie 1992, która doprowadziła do zajęcia Ağdərə, odznaczył się w walce i zyskał sławę bohatera narodowego, taki też tytuł oficjalnie otrzymał. Dwa dni przed zajęciem wymienionego miasta uzyskał od prezydenta Əbülfəza Elçibəya nominację na zastępcę premiera i nadzwyczajnego pełnomocnika prezydenta w Górskim Karabachu. Mimo to we wrześniu 1992 jego oddział otrzymał rozkaz wycofania się z walki o korytarz łacziński i udania się do Gandży. Hüseynov otwarcie krytykował rozkazy swoich zwierzchników (rozwój sytuacji na froncie udowodnił zresztą, iż jego zarzuty były słuszne). Sprawiło to, że prezydent postanowił usunąć go z powierzonych wcześniej stanowisk. Pozbawienie Hüseynova funkcji okazało się jednak praktycznie niewykonalne, gdyż był on popularny wśród swoich żołnierzy, jak również popierany przez wojska rosyjskie stacjonujące w Gandży; azerski dowódca utrzymywał z rosyjskimi oficerami liczne i zażyłe kontakty.
5 lutego 1993 nowa ofensywa ormiańska w Górskim Karabachu zakończyła się przerwaniem azerskich linii obronnych, co władze kraju wykorzystały jako pretekst w sporze z Hüseynovem, oskarżając go o zdradę. Na podstawie podejrzeń o kolaborację z wrogiem w końcu lutego 1993 dowódca został usunięty ze wszystkich pełnionych funkcji, powierzając mu w zamian jedynie stanowisko dyrektora państwowego przedsiębiorstwa „Azerszerst'”. Obydwie strony publicznie formułowały wobec siebie ciężkie oskarżenia, Hüseynov twierdził nawet, że prezydent zlecił jego zabójstwo. Hüseynov pozostawał przy tym w Gandży, korzystając z obecności w mieście rosyjskiej 104. dywizji powietrznodesantowej. Została ona ewakuowana dopiero w końcu maja 1993. Przed opuszczeniem terytorium Azerbejdżanu rosyjscy żołnierze przekazali żołnierzom Hüseynova znaczną część sprzętu wojskowego. Fakt ten był przyczyną kontrowersji i spekulacji wokół motywacji przyszłego organizatora puczu i jego możliwych związków z Rosją. Nie ustalono nawet, czy przekazanie broni było zainspirowane przez rosyjskie tajne służby, czy też było inicjatywą własną dowództwa wycofywanej jednostki. W ocenie niektórych historyków Hüseynov działał na polecenie Rosjan, zdaniem innych kierował się wyłącznie wąsko pojętym interesem własnym, nie zastanawiając się, jakie mogło być podłoże przekazania mu rosyjskiej broni.
W obliczu takiego postępowania Hüseynova władze azerskie postanowiły siłowo zakończyć konflikt ze zbuntowanym dowódcą i wiernymi mu siłami, kierując przeciwko nim gwardię prezydencką i wojska wewnętrzne (operacja Tajfun). Wierne Hüseynovowi oddziały nie tylko jednak odparły siły rządowe, ale również opanowały całą Gandżę. Część sił rządowych przeszła na stronę puczystów. Hüseynov wziął także do niewoli jednego ministra, dwóch wiceministrów i prokuratora generalnego, którzy towarzyszyli siłom rządowym. Ostatniego z wymienionych zmusił, by wydał nakaz aresztowania prezydenta Elçibəya. 7 czerwca, dwa dni po zwycięstwie puczystów w walkach o Gandżę, Hüseynov zwołał konferencję prasową, w czasie której zażądał dymisji wszystkich najwyższych funkcjonariuszy państwowych, w tym prezydenta. Zapowiedział także, że jeśli jego żądania nie zostaną spełnione w ciągu tygodnia, obali rząd siłą. Natychmiast po konferencji organizator puczu spotkał się z dowódcą wycofanej z Gandży dywizji rosyjskiej W. Szczerbakiem, współpracownikami Heydəra Əliyeva, przedstawicielami Zgromadzenia Narodowego i muzułmańskiego duchowieństwa, jak również z wicepremierem Abbasowem, uzyskując ich poparcie – wszyscy wymienieni zaapelowali do obywateli, by wypowiedzieli prezydentowi posłuszeństwo.
Rząd azerski nie odpowiedział na ultimatum bezpośrednio po jego ogłoszeniu. Hüseynov, nie czekając na upływ terminu ultimatum, 10 czerwca wyruszył na Baku. W mieście już od 8 czerwca dochodziło do manifestacji antyrządowych, nastroje społeczne obróciły się zdecydowanie przeciwko prezydentowi i rządowi. Siły Hüseynova weszły do stolicy bez żadnego oporu. Prezydent, deklarując chęć uniknięcia eskalacji walk wewnętrznych, wyjechał z Baku do rodzinnej wsi w Nachiczewaniu. Prezydent uznał, że najkorzystniejszym wyjściem z sytuacji będzie uznanie przewodniczącego parlamentu, Heydəra Əliyeva, jako tymczasowego prezydenta. Już po ostatecznym zwycięstwie puczu jego organizatorzy przeprowadzili plebiscyt, w którym Elçibəyowi odebrano urząd prezydencki. Za odejściem dotychczasowego prezydenta opowiedziało się w nim 97% uczestników. W październiku 1993 w wyborach prezydenckich Əliyev został wybrany na nową głowę państwa ogromną większością głosów (97,6%) przy frekwencji 98,8%. Mimo tego Elçibəy nadal uważał się za prawowitego prezydenta.
Wcześniej, 1 lipca 1993, dzięki poparciu Əliyeva Hüseynov został nowym premierem Azerbejdżanu. Już w roku następnym został oskarżony o próbę obalenia prezydenta. Zbiegł wówczas do Rosji, lecz w 1997 miała miejsce jego ekstradycja do Azerbejdżanu, gdzie w 1999 został skazany na dożywotnie więzienie. W 2004 został ułaskawiony przez prezydenta İlhama Əliyeva.
W 1992 roku został uhonorowany orderem Narodowy Bohater Azerbejdżanu. To odznaczenie zostało mu odebrane w 1994 roku.

</doc>
<doc id="2904155" url="https://pl.wikipedia.org/wiki?curid=2904155" title="Kościół św. Bonifacego w Barlinku">
Kościół św. Bonifacego w Barlinku

Kościół Świętego Bonifacego w Barlinku – rzymskokatolicki kościół parafialny w Barlinku, w powiecie myśliborskim, w województwie zachodniopomorskim. Należy do dekanatu Barlinek archidiecezji szczecińsko-kamieńskiej.
Architektura i historia.
Budowla została wzniesiona na rzucie prostokąta, posiada wieżę wystającą z bryły, jest pokryta dachem ceramicznym, wybudowana została w 1923 roku częściowo z ofiar polskich robotników rolnych oraz z funduszy "Bonifatiusverein". Administracyjnie podlegała pod archidiecezję berlińską. Po 1945 roku była kościołem filialnym parafii Niepokalanego Serca Najświętszej Maryi Panny. Od 16 sierpnia 1978 roku jest samodzielnym kościołem parafialnym. W 1993 świątynia została rozbudowana o prezbiterium mieszczące się od strony zachodniej. W dniu 19 listopada 1923 kościół został poświęcony.

</doc>
<doc id="2904156" url="https://pl.wikipedia.org/wiki?curid=2904156" title="Francis Lemaire">
Francis Lemaire

Francis Lemaire (ur. 6 września 1936, zm. 5 marca 2013) – belgijski aktor filmowy i telewizyjny.
Filmografia.
seriale
film

</doc>
<doc id="2904158" url="https://pl.wikipedia.org/wiki?curid=2904158" title="Stadion Junactwa w Mozyrzu">
Stadion Junactwa w Mozyrzu

Stadion Junactwa (Junost´) w Mozyrzu (biał.: Юнацтва; ros.: Юность) – wielofunkcyjny stadion w Mozyrzu, na Białorusi. Obiekt może pomieścić 5253 widzów. Został otwarty w 1992 roku. Boisko ma wymiary 105 m x 74 m. Swoje spotkania rozgrywa na nim drużyna Sławija Mozyrz.

</doc>
<doc id="2904160" url="https://pl.wikipedia.org/wiki?curid=2904160" title="Piotr Werhun">
Piotr Werhun



</doc>
<doc id="2904162" url="https://pl.wikipedia.org/wiki?curid=2904162" title="Reprezentacja Tonga w rugby 7 mężczyzn">
Reprezentacja Tonga w rugby 7 mężczyzn

Reprezentacja Tonga w rugby 7 mężczyzn – zespół rugby 7, biorący udział w imieniu Tonga w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Tongański Związek Rugby, członek Oceania Rugby oraz World Rugby.

</doc>
<doc id="2904163" url="https://pl.wikipedia.org/wiki?curid=2904163" title="Marcin Latałło">
Marcin Latałło

Marcin Latałło (ur. 9 marca 1967 w Warszawie) – polski reżyser i scenarzysta filmowy, również aktor i tłumacz.
Życiorys.
Wnuk Katarzyny Latałło, syn pisarki Marii Stauber i reżysera Stanisława Latałło. Wychowywał się w Niemczech i we Francji. Ukończył historię sztuki na Sorbonie w Paryżu i studia na Wydziale Reżyserii Filmowej na La Fémis w Paryżu. W 2000 roku przyjechał do PWSFTviT w Łodzi na staż operatorski i pozostał w Polsce.
Pracował na planie u Andrzeja Wajdy, Agnieszki Holland; był tłumaczem Krzysztofa Kieślowskiego przy filmie "Podwójne życie Weroniki" i scenariuszy trylogii "Trzy kolory".
Swojemu ojcu poświęcił dwa dzieła: film dokumentalny zatytułowany "Ślad" (1996, wyróżnienie na Ogólnopolskim Festiwalu Filmów Krótkometrażowych w Krakowie i festiwalu filmowym w Łagowie) oraz książkę "Portret niedokończony – o Stanisławie Latałło" (Korporacja Ha!art, 2004). W 2006 dla Telewizji Polskiej (TVP1) zrealizował film dokumentalny "Konstelacje" oraz dla telewizji Arte film dokumentalny "Notre rue" (tytuł polski "Nasza ulica").
Członek Stowarzyszenia Filmowców Polskich.
Filmografia.
Opracowano na podstawie materiału źródłowego.

</doc>
<doc id="2904164" url="https://pl.wikipedia.org/wiki?curid=2904164" title="Jacek Sawicki">
Jacek Sawicki

Jacek Zygmunt Sawicki (ur. 12 maja 1957 w Warszawie) - prof. nadzwyczajny, dr hab.; historyk o specjalności historia najnowsza, politolog, filmowiec.
Życiorys.
W 1980 r. ukończył studia historyczne na Wydziale Historycznym Uniwersytetu Warszawskiego. W 1987 r. na podstawie pracy "Związek Walki Zbrojnej - Armia Krajowa w aglomeracji podwarszawskiej 1940-1945" w Wojskowym Instytucie Historycznym otrzymał stopień doktora nauk humanistycznych. W 2007 r. uzyskał habilitację w Instytucie Studiów Politycznych Polskiej Akademii Nauk w Warszawie ("Bitwa o prawdę. Historia zmagań o pamięć powstania warszawskiego 1944-1989"). Pracownik naukowo-dydaktyczny Katolickiego Uniwersytetu Lubelskiego Jana Pawła II, oraz Archiwum Instytutu Pamięci Narodowej w Warszawie. Były długoletni pracownik redakcji edukacyjnej Telewizji Publicznej.
Specjalizuje się w historii drugiej wojny światowej i Armii Krajowej, historii społeczno-politycznej PRL, zagadnieniach polityki historycznej oraz fotografii historycznej. W latach 2009-2020 organizator w A.IPN cyklu konferencji z okazji Światowego Dnia Dziedzictwa Audiowizualnego pod patronatem Polskiego Komitetu ds. UNESCO.
Ojciec Mikołaja.

</doc>
<doc id="2904166" url="https://pl.wikipedia.org/wiki?curid=2904166" title="260P/McNaught">
260P/McNaught

260P/McNaught – kometa krótkookresowa, należąca do rodziny komet Jowisza. 
Odkrycie.
Kometa została odkryta 20 maja 2005 przez Roberta McNaughta, po czym została zagubiona. Odnalazł ją na zdjęciach wykonanych w 2012 roku czeski astronom M. Masek.
Orbita komety i właściwości fizyczne.
Orbita komety 260P/McNaught ma kształt elipsy o mimośrodzie 0,59. Jej peryhelium znajduje się w odległości 1,50 j.a., aphelium zaś 5,87 j.a. od Słońca. Jej okres obiegu wokół Słońca wynosi 7,08 roku, nachylenie do ekliptyki ma wartość 15,74˚.

</doc>
<doc id="2904167" url="https://pl.wikipedia.org/wiki?curid=2904167" title="Stadion Spartak w Bobrujsku">
Stadion Spartak w Bobrujsku

Stadion Spartak w Bobrujsku – wielofunkcyjny stadion w Bobrujsku, na Białorusi. Obiekt może pomieścić 4600 widzów. Został otwarty w 1934 roku. Swoje spotkania rozgrywa na nim drużyna Biełszyna Bobrujsk.

</doc>
<doc id="2904168" url="https://pl.wikipedia.org/wiki?curid=2904168" title="Stadion Junost w Mozyrzu">
Stadion Junost w Mozyrzu



</doc>
<doc id="2904171" url="https://pl.wikipedia.org/wiki?curid=2904171" title="Tarpeda-BiełAZ Żodzino">
Tarpeda-BiełAZ Żodzino



</doc>
<doc id="2904173" url="https://pl.wikipedia.org/wiki?curid=2904173" title="Piotr Sozański">
Piotr Sozański

Piotr Sozański (ur. 22 marca 1964 we Wrocławiu) – polski szpadzista, indywidualny mistrz Polski (1985), następnie trener.
Życiorys.
Kluby.
Był zawodnikiem AZS Politechnika Wrocław, gdzie trenowali go Weronika Medyńska i Adam Medyński, a od 1991 AZS AWF Katowice. 
Kariera juniorska.
W 1980 pierwszy raz stanął na podium większej imprezy, zdobywając srebro w turnieju drużynowym Ogólnopolskiej Spartakiady Młodzieży. W 1981 zwyciężył w kolejnej edycji Spartakiady zarówno w turnieju indywidualnym, jak i drużynowym. W mistrzostwach Polski juniorów zdobył złoty medal w turnieju drużynowym w 1981 i 1982, srebrny w 1984, a indywidualnie złoty medal w 1983 i brązowy w 1982. Uczestniczył też bez sukcesu w mistrzostwach świata juniorów w 1983 i 1984.
Kariera seniorska.
Był mistrzem Polski w turnieju indywidualnym w 1985 oraz wicemistrzem w 1992. Drużynowo zdobył mistrzostwo Polski w 1983, 1984, 1985, 1986 (Z AZS Politechnika), wicemistrzostwo w 1991 (z AZS AWF Katowice), brązowy medal w 1989 (z AZS Politechnika).
W 1986 zwyciężył indywidualnie na Akademickich Mistrzostwach Polski. Uczestniczył też bez sukcesów w mistrzostwach świata w 1985, mistrzostwach Europy w 1983, Uniwersjadzie w 1985.
Kariera trenerska.
Uprawnienia trenerskie zdobył w 1991. W latach 90. wyjechał do Niemiec, pracuje w klubie Heidenheimer SB, a jego najwybitniejszymi zawodniczkami są jego córka Monika Sozanska i Ricarda Multerer, medalistki mistrzostw świata i olimpijki z Londynu (2012). Ze swoim klubem zdobył wiele medali mistrzostw Niemiec w różnych kategoriach wiekowych.
Od 2009 jest równocześnie trenerem niemieckiej kadry szpadzistek, którą poprowadził do brązowego (2009) i srebrnego (2010) medalu mistrzostw świata w turnieju drużynowym.

</doc>
<doc id="2904174" url="https://pl.wikipedia.org/wiki?curid=2904174" title="Reprezentacja Zimbabwe w rugby 7 mężczyzn">
Reprezentacja Zimbabwe w rugby 7 mężczyzn

Reprezentacja Zimbabwe w rugby 7 mężczyzn – zespół rugby 7, biorący udział w imieniu Zimbabwe w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Zimbabwe Rugby Union, członek Rugby Africa oraz World Rugby.
Reprezentacja zadebiutowała w oficjalnych rozgrywkach międzynarodowych podczas nieudanych kwalifikacji do 1993 Rugby World Cup Sevens rozegranych na Sycylii w maju 1992 roku.

</doc>
<doc id="2904177" url="https://pl.wikipedia.org/wiki?curid=2904177" title="Andrey Panin">
Andrey Panin



</doc>
<doc id="2904179" url="https://pl.wikipedia.org/wiki?curid=2904179" title="Zasłużony Mistrz Sportu ZSRR w hokeju na lodzie">
Zasłużony Mistrz Sportu ZSRR w hokeju na lodzie

Zasłużony Mistrz Sportu ZSRR w hokeju na lodzie (ros. Заслуженный мастер спорта СССР по хоккею с шайбой) – narodowa galeria sławy w hokeju na lodzie w ZSRR istniejąca w latach 1948-1992.
Pierwotnie istniał najwyższy honorowy tytuł sportowy Zasłużony Mistrz Sportu w tzw. krajach demokracji ludowej (w ZSRR od 1983 roku obowiązywała nazwa oficjalna Zasłużony Mistrz Sportu ZSRR).
Obok Hockey Hall of Fame i Galerii Sławy IIHF jest to najstarsza na świecie galeria sławy w hokeju na lodzie.
Wyróżnienia były przyznawane w zdecydowanej większości po turniejach mistrzostw świata i zimowych igrzyskach olimpijskich, w których reprezentacja Związku Radzieckiego odnosiła sukcesy medalowe.
Lista uhonorowanych.
Lista obejmuje radzieckich i rosyjskich zawodników hokejowych, którzy w latach 1948-1992 zostali wyróżnieni tytułem Zasłużony Mistrz Sportu ZSRR. Dodatkowo ujęci sportowcy, którzy byli hokeistami, lecz zostali odznaczeni tytułem jako uprawiający inne dyscypliny, które podano nawiasach (np. piłka nożna. bandy).

</doc>
<doc id="2904184" url="https://pl.wikipedia.org/wiki?curid=2904184" title="Turniej piłkarski w Kijowie">
Turniej piłkarski w Kijowie

Międzynarodowy Turniej piłkarski w Kijowie (ukr. "Міжнародний футбольний турнір у Києві") – międzynarodowy towarzyski turniej piłkarski rozgrywany na stadionie Olimpijskim w Kijowie od 12 do 14 sierpnia 1989 roku.
W turnieju wzięło udział cztery zespoły: gospodarz Dynamo Kijów oraz zaproszone kluby z Włoch i Brazylii. Rozegrano w sumie cztery mecze. Turniej rozpoczął się od losowania, które wyłoniło pary półfinałowe. Spotkania półfinałowe odbyły się 12 sierpnia. Triumfatorzy tych spotkań zmierzyli się ze sobą 14 sierpnia w finale. W przypadku remisu przeprowadzana była dogrywka, a jeżeli ona nie wyłoniła zwycięzcę, to zarządzana była seria rzutów karnych.

</doc>
<doc id="2904187" url="https://pl.wikipedia.org/wiki?curid=2904187" title="Kościół Wniebowzięcia Najświętszej Maryi Panny w Bobolicach">
Kościół Wniebowzięcia Najświętszej Maryi Panny w Bobolicach

Kościół Wniebowzięcia Najświętszej Maryi Panny w Bobolicach – rzymskokatolicki kościół parafialny należący do dekanatu Bobolice, diecezji koszalińsko-kołobrzeskiej, metropolii szczecińsko-kamieńskiej, zlokalizowany w Bobolicach, w powiecie koszalińskim, w województwie zachodniopomorskim
Historia.
Istniejąca obecnie świątynia, wzniesiona została w latach 1882-1886 na miej­scu wcześniejszej budowli, która była pod wezwaniem świętego Jana Chrzciciela. Jej budowa była zamierzona już podczas lokacji miasta, w 1340 roku. Wtedy to biskupi kamieńscy otrzymali prawo patronatu nad miejskim kościołem parafialnym. 
Budowa rozpoczęła się dopiero po 1350 roku, a fundatorem świątyni był zapewne biskup Jan, który potwierdził prawa miejskie Bobolic w 1350 roku. Została wtedy wzniesiona niewielka jednonawowa świątynia, wybudowana z cegły, posiadająca prostokątną wieżę. Następnie budowla została znacznie przebudowa­na w 1631 roku (datę można było jeszcze zobaczyć w XIX stuleciu na szczycie wschodnim). W tym czasie kościół należał już do luteran, w 1563 roku został ustanowiony pierwszy pastor. W tym okresie odbyła się również pierwsza wizytacja świątyni, zakończona w 1564 roku, a przeprowadził ją pastor Johann Harturg z Brunszwiku. 
W 2 połowie XIX stulecia, stara budowla została rozebrana, a na jej miejscu została zbudowana neogotycka świątynia, która przetrwała do dnia dzisiejszego. Po 1945 roku kościół został przejęty przez katolików i stał się kościołem parafialnym. W dniu 9 czerwca 1946 roku został poświęcony. 
Architektura.
Prezbiterium świątyni jest zwrócone w stronę zachodnią. Kościół został wzniesiony na rzucie wydłużonego prostokąta z pięciokątnie zwieńczonym prezbiterium, przy fasadzie zachodniej i wieżą na planie kwadratu, mieszczącą się na osi fasady wschodniej. Do południowej fasady prezbiterium jest dostawiona zakrystia na planie prostokąta, przy bocznych elewacjach wieży znajdują się trójboczne klatki schodowe. Na osiach pierwszego od strony zachodniej przęsła korpusu mieszczą się małe, prostokątne kruchty poprzedzone schodami. Wnętrze posiada trzy nawy oraz niewielkie aneksy przy elewacji wschodniej czyli wieżowej. Budowla została wzniesiona z czerwonej cegły, na fundamencie wykonanym z granitowych kamieni.

</doc>
<doc id="2904201" url="https://pl.wikipedia.org/wiki?curid=2904201" title="Needhikku Thalaivanangu">
Needhikku Thalaivanangu

Needhikku Thalaivanangu – indyjski film z 1976, w języku tamilskim, w reżyserii P. Neelakantana. Uznaje się, iż nie odniósł komercyjnego sukcesu.
Obsada.
Źródła:
Piosenki filmowe.
Twórcami ich tekstów byli Na. Kamarasan i Pulamaipithan. Swoich głosów w playbacku użyczyli, między innymi, T.M. Soundararajan, K. J. Yesudas oraz P. Susheela.

</doc>
<doc id="2904206" url="https://pl.wikipedia.org/wiki?curid=2904206" title="Aleksandr Łoginow (biathlonista)">
Aleksandr Łoginow (biathlonista)

Aleksander Wiktorowicz Łoginow (ros. Александр Викторович Логинов; ur. 31 stycznia 1992 w Saratowie) – rosyjski biathlonista, dwukrotny medalista olimpijski, pięciokrotny medalista mistrzostw świata i wielokrotny medalista mistrzostw Europy.
Kariera.
Na arenie międzynarodowej pierwszy raz pojawił się w 2010 roku, startując na mistrzostwach świata juniorów w Torsby. Zajął tam piąte miejsce w sprincie, czwarte w biegu pościgowym, a w sztafecie zdobył złoty medal. Na rozgrywanych rok później mistrzostwach świata juniorów w Novym Měscie był trzeci w sprincie i biegu pościgowym oraz najlepszy w sztafecie. Podczas mistrzostw świata juniorów w Kontiolahti w 2012 roku zdobywał brązowe medale w biegu pościgowym, indywidualnym i sztafecie. Ponadto na mistrzostwach świata juniorów w Obertilliach w 2013 roku zwyciężył w sprincie i biegu indywidualnym, a w biegu pościgowym i sztafecie był trzeci.
W zawodach Pucharu Świata zadebiutował 28 lutego 2013 roku w Oslo, zajmując piąte miejsce w sprincie. Tym samym już w debiucie wywalczył pierwsze pucharowe punkty. Na podium zawodów tego cyklu pierwszy raz stanął dwa dni później w Oslo, gdy rywalizację w biegu pościgowym ukończył na trzeciej pozycji. W zawodach tych lepsi byli tylko Francuz Martin Fourcade i Tarjei Bø z Norwegii. Pierwsze zwycięstwo w zawodach tego cyklu odniósł 11 stycznia 2019 roku w Oberhofie, gdzie był najlepszy w sprincie. Najlepsze wyniki osiągnął w sezonie 2018/2019, kiedy zajął drugie miejsce w klasyfikacji generalnej. W tym samym sezonie był też drugi w klasyfikacji sprintu i trzeci w klasyfikacji biegu pościgowego. Zajął też trzecie miejsce w klasyfikacji biegu indywidualnego w sezonie 2020/2021.
Na mistrzostwach świata w Hochfilzen w 2017 roku wspólnie z Olgą Podczufarową, Tatjaną Akimową i Antonem Szypulinem zdobył brązowy medal w sztafecie mieszanej. Podczas rozgrywanych dwa lata później mistrzostw świata w Östersund zdobył dwa medale. Najpierw zdobył srebrny medal w sprincie, rozdzielając na podium Norwega Johannesa Thingnesa Bø i Francuza Quentina Fillona Mailleta. Następnie razem z Matwiejem Jelisiejewem, Nikitą Porszniewem i Dmitrijem Małyszko zajął trzecie miejsce w sztafecie. Kolejne dwa medale wywalczył na mistrzostwach świata w Anterselvie w 2020 roku. W sprincie zwyciężył, wyprzedzając Fillona Mailleta i Fourcade'a, a dzień później był trzeci w biegu pościgowym, za Émilienem Jacquelinem z Francji i Johannesem Thingnesem Bø. Ponadto na mistrzostwach świata w Pokljuce w 2021 roku zdobył brązowy medal w sztafecie.
W 2014 roku wystartował na igrzyskach olimpijskich w Soczi, gdzie zajął 30. miejsce w biegu indywidualnym. Był to jego jedyny start na tej imprezie.
W styczniu 2015 roku Światowa Agencja Antydopingowa potwierdziła obecność w jego organizmie środka dopingującego w postaci EPO. W efekcie wszystkie jego wyniki od 26 listopada 2013 roku zostały anulowane. Powrócił do rywalizacji w listopadzie 2016.
Podczas mistrzostw świata w 2020 roku włoska policja przeprowadziła przeszukanie pokojów Łoginowa i jego trenera wobec podejrzeń o stosowanie dopingu. Po przeszukaniu ambasada Rosji we Włoszech twierdziła, że nie wykryto żadnych dowodów potwierdzających stosowanie substancji niedozwolonych.

</doc>
<doc id="2904211" url="https://pl.wikipedia.org/wiki?curid=2904211" title="Zasłużony Mistrz Sportu Rosji w hokeju na lodzie">
Zasłużony Mistrz Sportu Rosji w hokeju na lodzie

Zasłużony Mistrz Sportu Rosji w hokeju na lodzie (ros. Заслуженный мастер спорта России по хоккею с шайбой) – narodowa galeria sławy w hokeju na lodzie w Rosji istniejąca od 1993 roku.
Pierwotnie istniał najwyższy honorowy tytuł sportowy Zasłużony Mistrz Sportu w tzw. krajach demokracji ludowej (w ZSRR od 1983 roku obowiązywała nazwa oficjalna Zasłużony Mistrz Sportu ZSRR).
W latach 1948-1992 istniał tytuł Zasłużony Mistrz Sportu ZSRR w hokeju na lodzie.
Wyróżnienia są przyznawane w zdecydowanej większości po turniejach mistrzostw świata i zimowych igrzyskach olimpijskich, w których reprezentacja Rosji odnosiła sukcesy medalowe.

</doc>
<doc id="2904212" url="https://pl.wikipedia.org/wiki?curid=2904212" title="Kościół Niepokalanego Poczęcia Najświętszej Maryi Panny w Świeciu">
Kościół Niepokalanego Poczęcia Najświętszej Maryi Panny w Świeciu

Kościół Niepokalanego Poczęcia Najświętszej Maryi Panny w Świeciu – rzymskokatolicki kościół parafialny w Świeciu, w województwie kujawsko-pomorskim. Należy do dekanatu Świecie nad Wisłą diecezji pelplińskiej. Nazywany jest przez świecian "Klasztorkiem".
Historia.
Świątynia została zbudowana w latach 1692-1720 w stylu barokowym dla zakonu bernardynów sprowadzonych do miasta z Bydgoszczy między 1624 a 1626 rokiem przez ówczesnego burmistrza Jerzego Kapela, który był głównym założycielem i fundatorem klasztoru. Bernardyni mieli przeciwdziałać szerzącej się w mieście reformacji. Budowa kościoła ciągnęła się przez 28 lat, wraz z nim zostały wzniesione nowe zabudowania klasztorne. W dniu 3 października 1721 roku nowy kościół został poświęcony przez biskupa kujawskiego Antoniego Szembeka. W świątyni został umieszczony łaskami słynący obraz Matki Bożej - zwanej Świecką. W 1741 roku zostały dobudowane krużganki otaczające dziedziniec przed świątynią oraz wieża-brama i w takim stanie pobernardyński zespół klasztorny zachował się do dnia dzisiejszego. 
Wyposażenie.
Wnętrze świątyni zostało urządzone podczas rządów króla Stanisława Augusta Poniatowskiego. W prezbiterium znajduje się rokokowy ołtarz główny, wykonany w 1767 oku. Wyrzeźbione w 1800 roku przez brata Paschalisa ołtarze boczne w stylu klasycystycznym są poświęcone założycielom zakonu, św. Franciszkowi z Asyżu i św. Antoniemu z Padwy. Ambona powstała na przełomie XVII/XVIII wieku. W krużganku, we wnękach mieszczą się obrazy przedstawiające sceny z życia Chrystusa. Trzynaście z nich zostało namalowanych w 1792 roku w stylu rokokowym przez brata Linka – bernardyna. Następne trzy zostały namalowane na przełomie XIX/XX stulecia na miejscu starszych, mocno zniszczonych.

</doc>
<doc id="2904217" url="https://pl.wikipedia.org/wiki?curid=2904217" title="Ministerstwo Rozwoju Gospodarczego i Handlu Federacji Rosyjskiej">
Ministerstwo Rozwoju Gospodarczego i Handlu Federacji Rosyjskiej



</doc>
<doc id="2904219" url="https://pl.wikipedia.org/wiki?curid=2904219" title="Zasłużony Mistrz Sportu ZSRR">
Zasłużony Mistrz Sportu ZSRR

Zasłużony Mistrz Sportu (ZMS), (ros. Заслуженный мастер спорта СССР, [ЗМС]) – najwyższy honorowy tytuł sportowy ZSRR.
Tytuł Zasłużony Mistrz Sportu został wprowadzony uchwałą Centralnego Komitetu Wykonawczego ZSRR w 27 maja 1934 roku.
Uhonorowani sportowcy uprawiali różne dyscypliny, m.in. piłkę nożną, hokej na lodzie, tenis. Nazwa Zasłużony Mistrz Sportu ZSRR została ustanowiona dekretem Prezydium Rady Najwyższej ZSRR z dnia 21 września 1983 roku.

</doc>
<doc id="2904221" url="https://pl.wikipedia.org/wiki?curid=2904221" title="Choroba Alzheimera">
Choroba Alzheimera

Choroba Alzheimera (, , w skrócie "AD") – najczęstsza postać otępienia, nieuleczalna i postępująca choroba neurodegeneracyjna, prowadząca do śmierci pacjenta. Opisał ją po raz pierwszy niemiecki neuropatolog Alois Alzheimer w 1906 i od jego nazwiska pochodzi jej nazwa. Najczęściej spotyka się ją u osób po 65. roku życia, lecz pojawia się również wcześniej. W 2006 na świecie cierpiało na nią około 26,6 miliona chorych. Przewiduje się, że w 2050 dotknie ona jedną na 85 osób.
Chociaż choroba przebiega inaczej u każdego pacjenta, występuje wiele często spotykanych objawów. Wczesne symptomy często są błędnie wiązane z wiekiem lub ze stresem. We wczesnych stadiach najczęstszym objawem jest trudność w przypominaniu sobie niedawnych zdarzeń. W przypadku podejrzenia diagnoza stawiana jest dzięki testom oceniającym zachowanie i zdolności kognitywne, a następnie często jest wykonywane neuroobrazowanie, o ile istnieje taka możliwość. Z postępem choroby pojawić się mogą takie objawy, jak splątanie, drażliwość, agresja, wahania nastroju, trudności językowe, utrata pamięci długotrwałej. Chorzy wyłączają się w końcu z życia rodzinnego i społecznego. Stopniowo tracone są funkcje życiowe, co prowadzi do śmierci. Choroba u każdego pacjenta przebiega odmiennie, wobec czego prognozowanie w przypadku konkretnej osoby napotyka trudności. Nim choroba ujawni się w pełni, przebiega skrycie przez nieznany i zmienny okres, potrafi postępować bez rozpoznania przez lata. Średnia długość życia po postawieniu diagnozy wynosi 7 lat, mniej niż 3% chorych przeżywa ponad 14 lat.
Przyczyny i postęp choroby Alzheimera wciąż są słabo poznane. Badania wskazują, że wiąże się ona z plakami i splątkami neurofibrylarnymi (ang. "tangle") w mózgu. Obecnie możliwe jest jedynie leczenie objawowe. Nieznana jest terapia zatrzymująca lub odwracająca postęp choroby. Według stanu na 2012 w ponad 1000 badań klinicznych próbowano znaleźć sposoby leczenia AD, nie wiadomo jednak, czy którakolwiek z badanych metod zadziała. Ćwiczenia umysłowe, fizyczne i zrównoważona dieta są sugerowanymi sposobami na opóźnienie momentu ewentualnego powstania problemów z funkcjami poznawczymi (ale nie patologii mózgu) u zdrowych starszych osób, nie ma jednak dowodu potwierdzającego taki efekt.
Z uwagi na nieuleczalność i wyniszczający charakter choroby cierpiący na nią wymagają pomocy otoczenia. Rolę głównego opiekuna obejmuje zazwyczaj małżonek lub bliski krewny. AD związana jest z wielkim ciężarem nakładanym na opiekunów, obejmującym wiele płaszczyzn: społeczną, psychologiczną, fizyczną i ekonomiczną. W krajach rozwiniętych choroba należy do najbardziej kosztownych dla społeczeństwa.
Charakterystyka.
Przebieg choroby podzielono na 4 etapy o postępujących wzorcach uszkodzeń poznawczych i funkcjonalnych.
Predemencja.
Pierwsze objawy często mylnie przypisuje się starzeniu lub stresowi fizjologicznemu (inaczej biologicznemu lub somatycznemu). Szczegółowe testy neuropsychologiczne mogą ujawnić łagodne zaburzenia sfery poznawczej do ośmiu lat przed spełnieniem przez pacjenta klinicznych kryteriów pozwalających na postawienie diagnozy AD. Te wczesne objawy mogą dotyczyć najbardziej złożonych czynności codziennych. Najbardziej widoczny jest ubytek pamięci w postaci trudności z przypominaniem sobie niedawno zapamiętanych faktów i niemożność zapamiętywania nowych informacji.
Subtelne zaburzenia funkcji wykonawczych, na przykład uwagi, zdolności planowania, elastyczności poznawczej, myślenia abstrakcyjnego, lub uszkodzenie pamięci semantycznej (obejmującej znaczenia i powiązania między pojęciami) również mogą być symptomatyczne we wczesnych stadiach AD. Często obserwuje się wtedy apatię, pozostającą najbardziej uporczywym objawem neuropsychiatrycznym w przebiegu choroby. Przedkliniczny okres AD nazywa się także fazą łagodnych zaburzeń poznawczych (MCI – Mild Cognitive Impairment), aczkolwiek cały czas trwa dyskusja, czy ten termin określa pierwszy etap choroby, czy też osobne rozpoznanie diagnostyczne. Dla AD charakterystyczna jest postać amnestyczna MCI, w której dominują zaburzenia pamięci. Choroba ta może się też rozwinąć z MCI z nieznacznie zaburzonymi wieloma funkcjami poznawczymi, ta postać MCI może także przejść w otępienie naczyniopochodne, a inne postacie MCI w otępienie czołowo-skroniowe, otępienie z ciałami Lewy'ego lub otępienie w chorobie Parkinsona.
Wczesny etap.
Narastające pogorszenie zdolności uczenia się i pamięci prowadzi do ostatecznej diagnozy u pacjentów cierpiących na chorobę Alzheimera. W małym odsetku trudności językowe, związane z funkcjami wykonawczymi, percepcją (agnozja) czy wykonywaniem ruchów (apraksja) wydają się odgrywać większą rolę niż zaburzenia pamięci. AD nie niszczy w jednakowym stopniu wszystkich rodzajów pamięci. Pamięć długotrwała (epizodyczna), semantyczna i proceduralna są w mniejszym stopniu objęte chorobą niż zapamiętywanie nowych faktów oraz przywołanie niedawnych wspomnień.
Problemy językowe wynikają głównie z zubożenia słownictwa i spadającej fluencji słownej, co prowadzi do zubożenia języka mówionego i pisanego. Na tym etapie pacjent zazwyczaj jest zdolny do adekwatnego komunikowania podstawowych myśli. Podczas wykonywania czynności wymagających ruchów precyzyjnych (pisanie, rysowanie, ubieranie się) może wystąpić apraksja w postaci trudności w koordynacji i planowaniu pewnych ruchów; zazwyczaj jest ona niezauważana. Pacjenci często mogą próbować samodzielnie wykonywać liczne czynności, potrzebują jednak pomocy lub nadzoru w czynnościach wymagających sprawnych funkcji kognitywnych.
Etap umiarkowany.
Postęp choroby w końcu uniemożliwia samodzielność. Chorzy nie są w stanie wykonać najczęstszych codziennych czynności. Trudności językowe stają się wyraźne z powodu niemożliwości nazywania (anomia). Skutkuje to częstymi nieprawidłowymi zamianami słów (parafazja). Umiejętności czytania i pisania są także progresywnie tracone. Złożone sekwencje ruchowe stają się mniej skoordynowane wraz z postępem choroby, wzrasta więc też ryzyko upadków. Na tym etapie pogarszają się problemy z pamięcią, chory może mieć trudności z rozpoznawaniem bliskich krewnych. Pamięć długotrwała, wcześniej nietknięta, ulega uszkodzeniu.
Pojawiają się zmiany behawioralne i neuropsychiatryczne. Częstą manifestację stanowi błądzenie, złość i labilność afektu, co prowadzi do płaczu, wybuchów agresji i oporu stawianego opiekunom. Występuje również sundowning (objawy ulegają zaostrzeniu w godzinach popołudniowych i wieczornych). Średnio 30% ludzi cierpiących na chorobę Alzheimera rozwija urojeniowy syndrom błędnej identyfikacji i inne objawy urojeniowe. Tracą oni również wgląd na rozwój choroby i związane z tym ograniczenia (anosognozja). Może rozwinąć się nietrzymanie moczu. Objawy te prowadzą do stresu obejmującego krewnych czy innych opiekunów. Może go zredukować przeniesienie chorego spod opieki domowej do odpowiedniej placówki.
Etap zaawansowany.
W końcowym okresie choroby Alzheimera pacjent wykazuje całkowitą zależność od opiekunów. Jego język ulega redukcji do kilku fraz czy nawet kilku pojedynczych słów, w końcu może to doprowadzić do całkowitej utraty zdolności mowy. Pomimo utraty werbalnych umiejętności lingwistycznych chorzy mogą często rozumieć i odpowiadać na sygnały emocjonalne. W końcu nie są oni w stanie wykonać samodzielnie nawet najprostszego zadania bez pomocy. Masa mięśniowa i mobilność zmniejszają się, przykuwając pacjenta do łóżka, następuje utrata zdolności do samodzielnego jedzenia. Choroba prowadzi do śmierci pacjenta, która następuje zazwyczaj na skutek czynników zewnętrznych, jak infekcja odleżyn czy zapalenie płuc.
Przyczyny.
Przyczyna choroby Alzheimera pozostaje zasadniczo nieznana, pomijając od 1 do 5% przypadków, w których zidentyfikowano odmienności genetyczne.
Przyczynę próbuje wyjaśnić kilka konkurencyjnych hipotez.
Hipoteza cholinergiczna.
Najstarsza jest hipoteza cholinergiczna, na której bazują dostępne obecnie sposoby farmakoterapii. Proponuje ona, że za AD stoi zmniejszona synteza neuroprzekaźnika acetylocholiny. Hipoteza ta nie ma mocnego oparcia, bowiem leki mające za zadanie ingerować w niedobór acetylocholiny nie okazały się zbyt skuteczne. Zaproponowano też inne czynniki związane z układem cholinergicznym, jak inicjacja wielkoskalowej agregacji amyloidu, prowadząca do uogólnionego zapalenia tkanki nerwowej.
Hipoteza amyloidowa.
W 1991 pojawiła się hipoteza amyloidowa głosząca, że fundamentalną rolę w patogenezie choroby odgrywają depozyty β-amyloidu. Postulat ten wspiera fakt położenia genu APP (ang. "amyloid precursor protein", prekursorowe białko amyloidu) na chromosomie 21. Informacja ta wiąże się z prawie pewnym rozwinięciem AD przez 40 pierwszych lat życia u osób z zespołem Downa spowodowanym trisomią chromosomu 21. Poza tym specyficzna izoforma apolipoproteiny, APOE4, należy do głównych genetycznych czynników ryzyka AD. Apolipoproteina zwiększa rozpad β-amyloidu, jednakże niektóre jej formy, jak APOE4 właśnie, nieefektywnie spełniają to zadanie. W efekcie w mózgu gromadzi się nadmiar amyloidu. Dalsze argumenty pochodzą z badań nad transgenicznymi myszami, u których wywołano ekspresję zmutowanej ludzkiej formy genu APP. Gryzonie te wytwarzały włókienkowate plaki amyloidowe i przypominającą spotykaną w chorobie Alzheimera patologię mózgu z deficytami uczenia przestrzennego.
Stworzono eksperymentalną szczepionkę mającą usuwać płytki amyloidowe, przeprowadzono badania pierwszej fazy na ludziach, nie przyniosły one jednakże znacznego efektu w zwalczaniu demencji. Przywiodło to badaczy do podejrzeń, że nietworzące płytek oligomery βA stanowią pierwotną patogenną formę amyloidu. Te toksyczne oligomery, nazywane także ADDLs (ang. "amyloid-derived diffusible ligands", ligandy będące pochodnymi Aβ), wiążą powierzchniowe receptory neuronów i zmieniają strukturę synaps, zaburzając w ten sposób komunikację neuronalną.
Jeden z receptorów dla oligomerów βA może stanowić białko prionowe, które wiąże się także z chorobą szalonych krów, czyli gąbczastą encefalopatią bydła, jak również z ludzką chorobą Creutzfeldta-Jakoba, przez co mechanizm prowadzący do neurodegeneracji w tym chorobach wiąże się ze spotykanym w chorobie Alzheimera.
W 2009 hipotezę uaktualniono, sugerując, że bliski krewny białka Aβ, a niekoniecznie ono samo, może stanowić winowajcę. Wedle tego poglądu opierający się o amyloid mechanizm redukujący połączenia neuronalne w mózgu w fazie szybkiego wzrostu na początku życia osobniczego może zostać aktywowany przez związane ze starzeniem się procesy w starszym wieku, co prowadzi do charakterystycznego dla AD zamierania neuronów. N-APP, N-końcowy fragment APP, sąsiaduje z β-amyloidem; uwalnia go z cząsteczki APP ten sam enzym. N-APP aktywuje szlak samodestrukcji przez przyłączenie do neuronalnego receptora zwanego DR6 (ang. "death receptor 6", receptor śmierci 6, zwany też TNFRSF21). DR6 cechuje się wysoką ekspresją w regionach mózgu człowieka najbardziej obejmowanych przez chorobę, możliwe więc, że szlak N-APP/DR6 może prowadzić do uszkodzeń w starzejącym się mózgu. W tym modelu plaki beta-amyloidowe odgrywają uzupełniającą rolę, upośledzając funkcję synaps.
Niska skuteczność terapii zorientowanych na powstrzymanie odkładania się β-amyloidu w połączeniu ze znaczną niekiedy obecnością tego białka w zdrowych mózgach mogą sugerować, że hipoteza amyloidowa jest błędna.
Hipoteza tau.
Hipoteza tau zakłada, że nieprawidłowości białka tau rozpoczynają chorobowy łańcuch zdarzeń. W tym modelu hiperfosforylowane nici białka τ zaczynają łączyć się ze sobą. W końcu tworzą splątki neurofibrylarne (tangle) wewnątrz ciał neuronów. Powoduje to dezintegrację mikrotubuli, niszcząc system transportu neuronalnego. Skutkuje to wpierw upośledzeniem funkcjonowania komunikacji biochemicznej pomiędzy neuronami a później śmiercią komórek.
Zanieczyszczenie powietrza.
Od pierwszej dekady XXI wieku opublikowano bardzo wiele prac naukowych wiążących zanieczyszczenia środowiska z zaburzeniami funkcji poznawczych. Najbardziej powszechna postać choroby, LOAD ("Late Onset Alzheimer's Disease"), jest obecnie wiązana w 40-65% z czynnikami środowiskowymi, wśród których kluczowe jest zanieczyszczenie środowiska.
Jedną z pierwszych poszlak wiążących jakość powietrza ze zmianami w mózgu były badania bezpańskich psów w Meksyku - najbardziej zanieczyszczonego miasta na świecie według ONZ - przeprowadzone na początku pierwszej dekady XXI wieku. Wykryto u nich zmiany patologiczne przypominające te typowe dla choroby Alzheimera. Badania u ludzi z lat 2004-2008 roku potwierdziły, że „wdychanie zanieczyszczonego powietrza powinno być uznane za czynnik ryzyka”. 
W kolejnych latach podobne wnioski wysnuto z badań przeprowadzonych w Wielkiej Brytanii, Szwecji, na Tajwanie, i USA. W tych ostatnich badaniach objęły 60 milionów ludzi w wieku powyżej 65 lat, tj. prawie 97% populacji USA w tym przedziale wiekowym. Wszystkie te badania wskazują na silną korelację wczesnych zmiany neurodegeneracyjnych w mózgu z zanieczyszczeniami powietrza. Zmiany te odnajdywane są u ludzi w każdym wieku, nawet u niemowląt.
Za największa zagrożenie uznano cząstki pyłu zawieszonego PM2,5, tak jak o średnicy mniejszej od 2,5 mikrometra. Wiadomo już w sposób niepodważalny, że tak małe cząstki przenikają z płuc do układu krwionośnego a potem, pokonując barierę krew-mózg, do mózgu. Mogą też dostawać się bezpośrednio do opuszki węchowej poprzez nos i nerw węchowy. U osób narażonych na regularny kontakt z zanieczyszczeniami częściej diagnozowano demencję. Zależność była szczególnie silna między cząstkami PM2,5 a chorobą Alzheimera. 
Badanie związku przyczynowo-skutkowego nastręcza jednak pewnych problemów. Ze względów etycznych nie można zbudować ochotniczej grupy kontrolnej, która miałaby celowo wdychać zanieczyszczone powietrze. Brak jest centralnych rejestrów pacjentów, co umożliwiłoby badanie dużych kohort pacjentów. W niektórych miejscach świata jakość powietrza jest tak zła, że ludzie wcześniej umierają na choroby serca niż objawi się u nich choroba Alzheimera. Trudno jest też określić szkodliwość konkretnych cząstek pyłu zawieszonego. 
Badania na zwierzętach (myszach, szczurach) jednoznacznie wskazują, że im większa jest koncentracja pyłów w powietrzu, tym większe uszkodzenia mózgu powstają. Metale ciężkie w powietrzu w ciągu paru miesięcy potrafią przeniknąć do mózgu szczurów, gdzie, możliwe, że aktywują geny odpowiedzialne za zmiany nowotworowe i neurodegeneracyjne.
Zmiany inicjowane przez toksyny z zanieczyszczonego powietrza zachodzą zgodnie ze znanymi już mechanizmami rozwoju choroby Alzheimera. Zarówno u zwierząt jak i ludzi, zanieczyszczenia powodują wydzielanie cytokin z komórek mikrogleju, odpowiedzialnych za odpowiedź zapalną. Przewlekła odpowiedź zapalna może prowadzić do obumierania komórek nerwowych
Inne hipotezy.
Wirus opryszczki pospolitej typu 1 również podejrzewano o odgrywanie roli w powodowaniu choroby u ludzi o podatnych izoformach genu apolipoproteiny E.
Jeszcze inna hipoteza utrzymuje, że choroba Alzheimera może powodować związany z wiekiem rozpad mieliny w mózgu. Zaproponowano wydzielane podczas rozpadu mieliny żelazo jako przyczynę dalszych uszkodzeń. Homeostatyczna naprawa mieliny przyczynia się do rozwoju depozytów białkowych, takich jak beta-amyloid czy tau. Stwierdzono, że w powstawaniu blaszek amyloidowych odgrywają rolę metale przejściowe żelazo, miedź i cynk.
Stres oksydacyjny i zaburzenia homeostazy metabolizmu metali mogą grać ważną rolę w tworzeniu się patologii.
Chorzy z chorobą Alzheimera wykazują siedemdziesięcioprocentowy ubytek komórek miejsca sinawego wytwarzającego neuroprzekaźnik noradrenalinę, która dyfunduje lokalnie wśród neuronów, gleju i naczyń krwionośnych kory nowej i hipokampa jako endogenny czynnik przeciwzapalny. Wykazano, że noradrenalina stymuluje mikroglej mysi do supresji indukowanej β-amyloidem produkcji cytokin i fagozytozy βA. Sugeruje to, że degeneracja miejsca sinawego może odpowiadać za zwiększone odkładanie βA w mózgach chorych.
Stwierdzono znamiennie wyższe poziomy aktywacji komórek mikrogleju u osób z chorobą Alzheimera i otępieniem czołowo-skroniowym.
Patofizjologia.
Neuropatologia.
Choroba Alzheimera charakteryzuje się utratą neuronów i synaps kory mózgu i pewnych regionów podkorowych. Skutkuje to zanikiem w zajętych obszarach z degeneracją w płatach skroniowych i ciemieniowych, jak też w części płatów czołowych i zakrętach obręczy. Badania z użyciem MRI i PET udokumentowały redukcję rozmiarów specyficznych obszarów mózgu chorych na AD, gdy przechodzili oni z etapu łagodnych zaburzeń poznawczych do choroby Alzheimera, w porównaniu ze zdrowymi ludźmi w podeszłym wieku.
Płytki starcze i splątki neurofibrylarne dobrze widać pod mikroskopem w mózgach dotkniętych chorobą Alzheimera. Płytki tworzą gęste, w większości nierozpuszczalne złogi peptydów beta-amyloidowych i materiału komórkowego na zewnątrz komórek, wokół neuronów. Splątki neurofibrylarne to agregaty białek tau związanych z mikrotubulami, ulegających hiperfosforylacji, odkładających się w obrębie komórek. Chociaż niektórzy ludzie w starszym wieku wykształcają pewną ilość płytek i splątków w konsekwencji starzenia się, mózgi ludzi z chorobą Alzheimera cechują się większą ich liczbą w określonych rejonach mózgu, jak płat skroniowy. W mózgach cierpiących na chorobę Alzheimera nierzadkie są również ciała Lewy'ego.
Biochemia.
Chorobę Alzheimera zaliczono do chorób spowodowanych nieprawidłowościami białkowymi, dokładniej nieprawidłowym fałdowaniem łańcucha białkowego. Powoduje ją bowiem akumulacja nieprawidłowo sfałdowanego białka amyloidu beta i tau w mózgu. Płytki składają się z niewielkich peptydów liczących od 39 do 43 reszt aminokwasowych, nazywanych Aβ (amyloid beta). Stanowią one fragmenty większych białek zwanych APP (prekursorowe białko amyloidu). APP to białko przezbłonowe, penetrujące aksolemmę. Białko to pełni krytyczną rolę we wzroście neuronu, jego przeżyciu, jak i naprawie po uszkodzeniu. W chorobie Alzheimera nieznany bliżej proces powoduje podział APP na mniejsze fragmenty przez enzymy (proteoliza). Jeden z powstałych tak fragmentów daje początek włóknom amyloidowym tworzącym skupiska odkładające się na zewnątrz neuronów w gęstych tworach zwanych płytkami starczymi
Chorobę Alzheimera uznaje się również za tauopatię z powodu nieprawidłowej agregacji białka tau. Każdy neuron posiada cytoszkielet, wewnętrzne rusztowanie komórki tworzone częściowo przez mikrotubule. Uczestniczą one w transporcie substancji, w tym substancji odżywczych, z perykarionu wzdłuż aksonu do jego końca i w kierunku odwrotnym. Białko tau stabilizuje mikrotubule, gdy ulegnie fosforylacji, tworząc wtedy białko związane z mikrotubulami (MAP, od ang. "microtubule-associated protein"). W chorobie Alzheimera rzeczone białko przechodzi modyfikacje chemiczne, podlega hiperfosforylacji. Zyskuje wtedy zdolność łączenia się z innymi łańcuchami, tworząc splątki neurofibrylarne i dezintegrując układ transportujący w neuronie.
Mechanizm choroby.
Nie wiadomo dokładnie, jak zaburzenia tworzenia i agregacja amyloidowych peptydów dają początek patologii. Hipoteza amyloidowa tradycyjnie skupia się na akumulacji peptydów betaamyloidowych jako kluczowym elemencie spustowym dla degeneracji neuronów. Akumulacja zagregowanych włókien amyloidowych uważanych za toksyczną formę białek odpowiedzialnych za rozkojarzenie homeostazy wapniowej indukuje apoptozę, czyli programowaną śmierć komórki Wiadomo też, że βA selektywnie tworzy się w mitochondriach komórek mózgów dotkniętych AD, potrafiąc hamować funkcje pewnych enzymów i zużycie glukozy przez neurony.
Różne procesy zapalne i cytokiny mogą również grać rolę w patologii choroby Alzheimera. Zapalenie uważa się za marker uszkodzenia tkanek oraz odpowiedzi immunologicznej.
Zmiany w dystrybucji różnych czynników neurotropowych i w ekspresji receptorów również opisano w AD. Wymienia się tutaj BDNF (brain derived neurotrophic factor).
Genetyka.
Olbrzymią większość przypadków AD stanowią zachorowania sporadyczne. Oznacza to brak wpływów czynników dziedzicznych, wynikających z genów. Jednakże niektóre warianty genetyczne mogą stanowić czynniki ryzyka. Z drugiej bowiem strony około 1 promila przypadków AD stanowią formy rodzinne, dziedziczące się autosomalnie dominująco. Choroba rozpoczyna się w takim wypadku zazwyczaj przed 65. rokiem życia. Mówi się tutaj o chorobie Alzheimera o wczesnym początku.
Większość rodzinnych, dziedziczonych autosomalnie dominująco otępień w chorobie Alzheimera przypisuje się mutacjom trzech genów: prekursorowego białka amyloidu (APP) oraz presenilin 1 i 2. Większość mutacji w genach APP czy presenilin zwiększa wytwarzanie małego białka zwanego βA42, stanowiącego główny składnik płytek starczych. Niektóre mutacje po prostu zmieniają stosunek pomiędzy βA42 i innymi formami, jak βA40, nie zwiększając poziomu βA42. Sugeruje to, że mutacje preseniliny mogą powodować chorobę nawet wtedy, gdy zmniejszają całkowitą ilość produkowanego βA. Może to wskazywać na inne funkcje preseniliny lub też rolę zmian w funkcjonowaniu APP lub jego fragmentów innych niż βA.
Większość przypadków choroby Alzheimera nie wykazuje jednak dziedziczenia autosomalnego dominującego. Określa się je mianem sporadycznych. Niemniej odmienności genetyczne mogą grać w nich rolę czynników ryzyka. Najlepiej poznany genetyczny czynnik ryzyka to allel ε4 genu kodującego apolipoproteinę E (APOE). Pomiędzy 40 i 80% chorych na chorobę Alzheimera posiada co najmniej jeden allel APOEε4. Allel ten zwiększa ryzyko choroby trzykrotnie w przypadku heterozygot, a piętnastokrotnie u homozygot. Jednakże efekt ten nie jest jedynie funkcją genów. Przykładowo niektóre populacje nigeryjskie nie wykazują powiązań pomiędzy obecnością czy ilością APOEε4 i występowaniem czy czasem ujawnienia się choroby. Genetycy zgadzają się, że liczne inne geny również wpływają na rozwój choroby Alzheimera o późnym początku, grając rolę czynników ryzyka lub wykazując działanie ochronne, jednak rezultaty takie, jak w przypadku badań z Nigerii, jak również niecałkowita penetracja wszystkich genów-czynników ryzyka sporadycznej AD wskazują na znaczną rolę czynników środowiskowych. Ponad 400 genów zostało przebadanych pod kątem związku ze sporadyczną chorobą Alzheimera o późnym początku, w większości bez rezultatu.
Mutacje w genie "TREM2" powiązano z 3–5 razy wyższym ryzykiem rozwoju choroby Alzheimera. Ma on działanie przeciwzapalne.
Diagnoza.
AD diagnozuje się zazwyczaj klinicznie na podstawie medycznej historii pacjenta, uzupełnionej wywiadem rodzinnym i obserwacjami klinicznymi, bazując na obecności charakterystycznych cech neurologicznych i neuropsychologicznych oraz przeprowadzeniu rozpoznania różnicowego (diagnoza z wykluczenia). Zaawansowane metody obrazowania, jak tomografia komputerowa (CT) czy magnetyczny rezonans jądrowy (MRI), a nawet pozytonowa tomografia emisyjna (PET) i tomografia emisyjna pojedynczego fotonu (SPECT), stanowią narzędzie pomocne w wykluczeniu innych patologii mózgowych lub innych typów otępień. Co więcej, mogą one posłużyć do przewidzenia przejścia z etapów prodromalnych, jak łagodne zaburzenia poznawcze, do choroby.
Ocena funkcji intelektualnych, w tym testy pamięci, mogą na dalszym etapie scharakteryzować stan chorego. Organizacje medyczne stworzyły kryteria diagnostyczne mające za zadanie ułatwić i wystandaryzować proces diagnostyczny lekarzom. Diagnozę można potwierdzić z dużym stopniem pewności badaniem pośmiertnym. Wymaga ono dostępnego materiału z mózgu zmarłego. Podlega on wtedy badaniu histopatologicznemu.
Kryteria.
National Institute of Neurological and Communicative Disorders and Stroke (NINCDS) i Alzheimer's Disease and Related Disorders Association (ADRDA, obecnie Alzheimer's Association) sporządziły używane najpowszechniej w diagnostyce choroby Alzheimera NINCDS-ADRDA Alzheimer's Criteria w 1984, unowocześniane w szerokim zakresie do 2007. Kryteria te wymagają obecności upośledzenia poznawczego i podejrzenia zespołu demencji potwierdzonych przez badania neuropsychologiczne dla postawienia rozpoznania prawdopodobnej choroby Alzheimera. Potwierdzenie histopatologiczne obejmuje badanie mikroskopowe tkanek mózgu, jest konieczne dla postawienia ostatecznej diagnozy choroby Alzheimera. Wykazano dobre rzetelność i trafność pomiędzy kryteriami diagnostycznymi i ostatecznym rozpoznaniem histopatologicznym. Uszkodzeniu ulega najczęściej 8 domen kognitywnych: pamięć, język, percepcja, uwaga, zdolności konstruktywne, orientacja, rozwiązywanie problemów i zdolności funkcjonalne. Domeny te są równoważne kryteriom NINCDS-ADRDA, wymienia je DSM-IV (Diagnostic and Statistical Manual of Mental Disorders), stworzony przez American Psychiatric Association.
Techniki.
Testy neuropsychologiczne, jak MMSE, są szeroko używane do ewaluacji uszkodzeń zdolności kognitywnych, potrzebnych do postawienia rozpoznania. Bardziej wyczerpujące arkusze testowe wymagane są dla uzyskania wyników bardziej wiarygodnych, zwłaszcza na wcześniejszych etapach choroby. Badanie neurologiczne we wczesnej AD zazwyczaj nie wykazuje odchyleń poza oczywistym pogorszeniem funkcji kognitywnych, mogą one nie różnić się od zaburzeń wywołanych innymi procesami chorobowymi, w tym innymi typami demencji.
W diagnostyce różnicowej kluczowe są badania neurologiczne. Wywiady z członkami rodziny również okazują się pomocne w ocenie choroby. Opiekunowie mogą dostarczyć ważnych informacji o zdolności chorego do wykonywania czynności codziennych, jak również pogarszaniu się funkcji umysłowych w miarę upływu czasu. Punkt widzenia opiekuna jest bardzo ważny, bowiem pacjent często nie zdaje sobie sprawy z własnych deficytów (anosognozja). Wielokrotnie rodzina również ma trudności z wykryciem początkowych objawów i nie komunikuje lekarzowi dokładnych informacji.
Inny nowy obiektywny marker choroby stanowi analiza płynu mózgowo-rdzeniowego pod kątem obecności amyloidu β i białka τ, zarówno stężenia całkowitego, jak i postaci fosforylowanej tau181P. Wykrycie wymienionych białek za pomocą punkcji lędźwiowej pozwala przewidzieć wykrycie choroby Alzheimera z czułością pomiędzy 94% a 100%. Użycie tej metody wespół z neuroobrazowaniem umożliwia lekarzom identyfikację ludzi ze znacznymi ubytkami pamięci, którzy dopiero rozwijają chorobę. Testy badające płyn mózgowo-rdzeniowy są na świecie dostępne komercyjnie, w przeciwieństwie do najnowszych metod neuroobrazowania. Chorobę Alzheimera zdiagnozowano u ⅛ ludzi bez objawów w badaniu z 2010. Oznacza to, że choroba postępuje, zanim pojawią się objawy.
Uzupełniające testy dostarczają dodatkowych informacji na temat pewnych cech choroby, mogą też wykluczyć inne rozpoznania. Badanie krwi identyfikuje inne, niealzheimerowskie przyczyny otępień. Niektóre z nich mogą być odwracalne, choć zdarza się to rzadko. Często określa się funkcję tarczycy, oznacza się poziom witaminy B12, wyklucza kiłę i zaburzenia metaboliczne (przeprowadzając badania pracy nerek, oznaczając stężenia elektrolitów, wykluczając cukrzycę), oznacza się obecność metali ciężkich (ołowiu, rtęci), diagnozuje niedokrwistość, wyklucza się majaczenie.
Przeprowadza się też badania psychiatryczne w kierunku depresji, ponieważ depresja może pojawiać się równolegle z chorobą Alzheimera, może stanowić wczesny sygnał uszkodzenia funkcji kognitywnych czy nawet ich przyczynę.
Obrazowanie.
Jeśli są dostępne, metody neuroobrazowania za pomocą SPECT i PET mogą zostać użyte do potwierdzenia diagnozy choroby Alzheimera w połączeniu z oceną stanu umysłowego. U osoby już wykazującej otępienie SPECT wydaje się mieć przewagę w różnicowaniu choroby Alzheimera i innych możliwych przyczyn nad zwyczajowym postępowaniem z użyciem testów umysłowych i analizą historii choroby. Korzyści te doprowadziły do propozycji nowych kryteriów diagnostycznych.
Nowa technika znana jako PiB PET została stworzona w celu dokładnego i czytelnego obrazowania złogów betaamyloidowych in vivo z użyciem znacznika wiążącego się selektywnie z depozytami amyloidu β. PiB-PET wiąże się z użyciem izotopu 11C. Niedawne badania podają, że PiB-PET cechuje się dokładnością 86% w predykcji AD u ludzi z MDI w okresie dwóch lat, a w 92% wyklucza rozwój choroby Alzheimera.
PiB PET wymaga jeszcze badań, choć podobna metoda zastosowania PET z użyciem radiofarmaceutyku zwana florbetapir, nuklidu o dłuższym okresie zaniku 18F, została przetestowana jako narzędzie diagnostyczne i FDA wyraziła zgodę na takie użycie. Florbetapir, jak PiB, wiąże się z amyloidem β, jednakże używa wymienionego izotopu 18 fluoru o czasie połowicznego zaniku 110 minut, podczas gdy PiB stosuje radionuklid o okresie półtrwania 20 minut. Wong "et al." podali, że dłuższy okres połowicznego rozpadu pozwala znacznikowi znacznie lepiej zakumulować się w mózgach cierpiących na chorobę Alzheimera, zwłaszcza w obszarach związanych z odkładaniem się depozytów betaamyloidowych.
Jeden z przeglądów przewiduje, że obrazowanie amyloidu prawdopodobnie wejdzie do użycia w połączeniu z innymi markerami, nie jako ich rozłączna alternatywa.
Magnetyczny rezonans jądrowy wolumetryczny może wykryć zmiany objętości obszarów mózgu. Pomiary objętych zanikiem obszarów mózgów chorych na chorobę Alzheimera podczas progresji choroby może stać się w przyszłości wskaźnikiem diagnostycznym. Pociąga za sobą mniejsze koszty, niż inne badane obecnie metody.
Inne biomarkery.
Badania opublikowane w 2009 wykazały, że pacjenci z chorobą Alzheimera cechują się zmniejszonym poziomem glutaminianu (Glu), a także zmniejszonymi wartościami stosunków glutaminian/kreatyna (Cr), glutaminian/mioinozytol (mI), glutaminian/N-acetyloasparaginian (NAA) oraz NAA/Cr w porównaniu z ludźmi zdrowymi. Zarówno obniżona wartość NAA/Cr i obniżona zawartość glutaminianu w hipokampie mogą stanowić wczesne wskaźniki AD.
Wczesne eksperymenty na modelach mysich również mogły zidentyfikować markery choroby. Jednakże ich stosowalność nie została poznana.
Niewielkie badanie na ludziach z 2011 wykazało, że monitorowanie zmian poziomu dehydroepiandrosteronu (DHEA) we krwi w odpowiedzi na stres oksydacyjny może stanowić użyteczny test: pacjenci z MCI nie wykazują zmienności DHEA, w przeciwieństwie do zdrowych ludzi z grupy kontrolnej.
Opracowano mapę drogową badań klinicznch biomarkerów w AD stosując zasady podobne do badania biomarkerów w chorobach nowotworowych. Prioritety badawcze obejmują wartości biomarkerów dla wczesnego wykrywania choroby, opracowanie algorytmów diagnostycznych i rozwój zaleceń klicznych dla stosowania biomarkerów w praktyce klinicznej.
Prewencja.
Nie istnieje dowód, by jakiekolwiek szczególne działania były efektywne w prewencji choroby Alzheimera. Badania globalne działań zmierzających do opóźnienia pojawienia się choroby Alzheimera dostarczyły sprzecznych rezultatów. Badania epidemiologiczne wykazują jednakże związek pomiędzy pewnymi czynnikami modyfikowalnymi, jak między innymi dieta, ryzyko sercowo-naczyniowe, farmaceutyki, aktywność intelektualna i ryzykiem populacyjnym rozwinięcia choroby Alzheimera. Jednakże dopiero przyszłe badania, w tym badania kliniczne, mogą rozstrzygnąć, czy te czynniki mogą ustrzec przed chorobą Alzheimera.
Choć czynniki ryzyka sercowo-naczyniowego, jak hipercholesterolemia, nadciśnienie, cukrzyca i palenie, wiążą się z wyższym ryzykiem rozwinięcia się i przebiegu AD, statyny, leki obniżające poziom cholesterolu, nie okazały się efektywne w prewencji lub poprawie przebiegu choroby. Składniki diety śródziemnomorskiej, obejmującej owoce, warzywa, chleb, pszenicę i inne zboża, oliwę z oliwek, ryby, wino czerwone, mogą indywidualnie lub wspólnie obniżać ryzyko i wpływać na przebieg choroby. Jako mechanizm tego działania zaproponowano pozytywny wpływ diety na układ sercowo-naczyniowy. Istnieją ograniczone argumenty za tym, że umiarkowane spożycie alkoholu, szczególnie czerwonego wina, wiąże się z mniejszym ryzykiem choroby Alzheimera.
Badania przeglądowe na temat stosowania witamin nie podają wystarczających dowodów na skuteczność, by rekomendować stosowanie witaminy C, E czy kwasu foliowego z lub bez witaminy B12 jako prewencji czy leczenia choroby. Dodatkowo witamina E wiąże się z poważnym ryzykiem zdrowotnym. Badania z użyciem kwasu foliowego i innych witamin z grupy B nie wykazały żadnego istotnego związku z ubytkiem zdolności poznawczych.
Długofalowe używanie niesteroidowych leków przeciwzapalnych wiąże się ze zmniejszonym prawdopodobieństwem rozwinięcia choroby Alzheimera. Ludzkie badania pośmiertne, modele zwierzęce i eksperymenty in vitro także wspierają tezę, że NLPZ mogą redukować zapalenie związane z płytkami amyloidowymi. Badania oceniające ich zastosowanie w leczeniu paliatywnym nie dały pozytywnych rezultatów, natomiast eksperymentów dotyczących ich użycia w prewencji nie ukończono. Kurkumina z pikantnego ostryżu długiego w curry wykazała pewną efektywność w prewencji uszkodzenia mózgu w modelu mysim z powodu swych właściwości przeciwzapalnych. Hormonalna terapia zastępcza przestała być uznawana za zapobiegającą otępieniu, a w niektórych przypadkach może być nawet z nim związana. Nie ma zgody ani przekonującego dowodu na pozytywny efekt miłorzębu w uszkodzeniu funkcji poznawczych i demencji. Niedawne badanie stwierdza brak efektu redukcji częstości choroby Alzheimera. Dwudziestojednoletnie badanie wykazało, że pijący od 3 do 5 filiżanek kawy dziennie wykazywali o 65% mniejsze ryzyko demencji.
Ludzie angażujący się w aktywność intelektualną, jak czytanie, gry planszowe, krzyżówki, gra na instrumentach muzycznych czy regularne kontakty społeczne, wykazują zmniejszone ryzyko choroby Alzheimera. Zgadza się to z teorią rezerwy kognitywnej, wedle której pewne doświadczenia życiowe skutkują bardziej sprawnym funkcjonowaniem sieci neuronalnej, co zapewnia jednostce rezerwę kognitywną opóźniającą początek manifestowania się demencji. Edukacja opóźnia początek choroby, nie wiążąc się z wcześniejszą śmiercią po diagnozie. Aktywność psychiczna również wiąże się ze zredukowanym ryzykiem choroby Alzheimera.
Dwa badania wykazały, że medyczne użycie marihuany może być efektywne w hamowaniu postępu choroby Alzheimera. Składnik aktywny marihuany, tetrahydrokannabinol (THC), może zapobiegać tworzeniu w mózgu depozytów związanych z chorobą. Odkryto, że THC może hamować aktywność acetylocholinoesterazy bardziej efektywnie niż dostępne komercyjnie leki. Jeden przegląd badań klinicznych pokazał brak dowodów na efektywność kannabinoidów w poprawie zaburzeń zachowania lub w leczeniu innych objawów choroby Alzheimera lub demencji. Padł wniosek, że potrzeba jeszcze randomizowanych podwójnie zaślepionych kontrolowanych placebo badań klinicznych, by ustalić, czy kannabinoidy są efektywne klinicznie w terapii tej choroby. Przegląd z 2012 z "Philosophical Transactions of a Royal Society B" zasugerował, że aktywacja układu kannabinoidowego może pobudzać antyoksydanty w mózgu, usuwając uszkodzone komórki i polepszając wydajność mitochondriów. Przegląd podaje, że kannabinoidy mogą spowalniać pogorszenie funkcji kognitywnych.
Pewne badania wykazały zwiększone ryzyko rozwinięcia choroby Alzheimera w przypadku pewnych środowiskowych czynników ryzyka, jak podaż metali, zwłaszcza glinu, czy też ekspozycja na rozpuszczalniki. Jakość niektórych z tych badań zakwestionowano, a inne podawały brak związku pomiędzy tymi czynnikami środowiskowymi a rozwinięciem się AD.
Istnieją opinie, że pole elektromagnetyczne o skrajnie niskiej częstotliwości może zwiększać ryzyko choroby, jednakże hipoteza taka wymaga dalszych badań laboratoryjnych i epidemiologicznych. Palenie stanowi ważny czynnik ryzyka choroby Alzheimera. Ogólnoustrojowe markery wrodzonego układu immunologicznego stanowią czynniki ryzyka choroby o późnym początku.
Leczenie.
Nie można wyleczyć choroby Alzheimera. Dostępne leczenie oferuje jedynie niewielką redukcję objawów, pozostaje w zasadzie leczeniem paliatywnym. Obecne leczenie można podzielić na leczenie farmakoterapeutyczne, psychospołeczne i opiekę.
Farmakoterapia.
Farmakoterapia kognitywnych manifestacji choroby Alzheimera obejmuje obecnie pięć leków. Cztery z nich stanowią inhibitory acetylocholinoesterazy (takryna, rywastygmina, donepezil i galantamina). Ostatni z nich, memantyna, to antagonista receptora NMDA. Żaden lek nie opóźnia ani nie zatrzymuje progresji choroby.
Redukcja aktywności neuronów cholinergicznych stanowi dobrze poznaną cechę AD. Inhibitory acetylocholinoesterazy zmniejszają tempo rozkładu acetylocholiny (ACh), w związku z czym podnoszą stężenia tego neuroprzekaźnika w mózgu i przeciwdziałają utracie ACh spowodowanej śmiercią neuronów cholinergicznych. Inhibitory cholinesterazy zarejestrowane dla leczenia objawów AD to donepezil (sprzedawany pod nazwą handlową "Aricept"), galantamina ("Razadyne") i rywastigmina ("Exelon"). Nie ma dowodów na skuteczność tych leków w łagodnej i umiarkowanej chorobie Alzheimera, istnieją pewne przesłanki za stosowaniem ich w zaawansowanym etapie choroby. Jednak tylko donepezil został zarejestrowany do użycia w zaawansowanej demencji spowodowanej chorobą Alzheimera. Używanie tych środków w łagodnych zaburzeniach poznawczych nie odniosło żadnego efektu w postaci opóźnienia początku AD. Najczęstsze objawy niepożądane to nudności i wymioty, spowodowane nadmiarem przekaźników cholinergicznych. Objawy uboczne pojawiają się średnio u 10–20% pacjentów, osiągają stopień łagodny lub umiarkowany. Mniej częste efekty uboczne obejmują kurcze mięśniowe, bradykardię, spadek apetytu, ubytek masy ciała, zwiększoną produkcję kwaśnego soku żołądkowego.
Kwas glutaminowy stanowi użyteczny neuroprzekaźnik pobudzający w układzie nerwowym, aczkolwiek jego nadmiar w mózgu może prowadzić do śmierci komórek w procesie ekscytotoksyczności, polegającym na nadmiernej stymulacji receptorów glutaminianowych. Ekscytotoksyczność notuje się nie tylko w chorobie Alzheimera, ale także w innych schorzeniach neurologicznych, jak choroba Parkinsona czy stwardnienie rozsiane. Memantyna (nazwa handlowa "Akatinol") to niekompetencyjny antagonista receptora NMDA, użyty pierwotnie jako specyfik przeciwko grypie. Oddziałuje na układ glutaminianergiczny poprzez blokadę receptorów NMDA i inhibicję ich nadmiernej stymulacji przez glutaminian. Pokazano, że memantyna wykazuje umiarkowaną skuteczność w leczeniu umiarkowanej i ciężkiej choroby Alzheimera. Jej efekty w początkowych stadiach choroby pozostają nieznane. Odnotowane efekty uboczne memantyny nie zdarzają się często. Zaliczają się doń halucynacje, splątanie, zawroty głowy, ból głowy i uczucie zmęczenia. Kombinacja memantyny i donepezilu wydaje się cechować istotną statystycznie, ale marginalną klinicznie efektywnością
Leki przeciwpsychotyczne rzadko są używane w celu redukcji agresji i psychozy w chorobie Alzheimera z zaburzeniami behawioralnymi. Wiążą się jednak z poważnymi efektami ubocznymi, jak powikłania mózgowonaczyniowe, objawy pozapiramidowe czy spadek zdolności poznawczych. Nie używa się ich rutynowo. Używane długoterminowo, wiążą się ze zwiększoną śmiertelnością.
Hupercyna A, choć obiecująca, wymaga dalszych badań, nim będzie można zalecić jej użycie.
Oddziaływania psychospołeczne.
Oddziaływania psychospołeczne stosuje się dodatkowo poza leczeniem farmakologicznym. Wymienia się wśród nich podejścia nakierowane na zachowanie, emocje, zdolności poznawcze lub stymulację. Jednakże metody te nie posiadają badań potwierdzających ich skuteczność. Badania nad skutecznością poszczególnych terapii rzadko dotyczą wyłącznie choroby Alzheimera – zwykle obejmują różne postacie demencji.
Interwencje behawioralne starają się zidentyfikować i zmniejszyć wyznaczniki i konsekwencje zaburzeń behawioralnych. To podejście nie wykazało sukcesów w poprawie ogólnego funkcjonowania, ale może pomóc w redukcji pewnych specyficznych problemów behawioralnych, jak nietrzymanie moczu. Brakuje wiarygodnych danych potwierdzających efektywności tych technik w przypadku innych problemów, takich jak bezcelowe wędrowanie (ang. "wandering").
Interwencje ukierunkowane na emocje obejmują terapię reminiscencyjną (terapia wspomnieniowa), terapię walidacyjną, psychoterapię wspierającą, terapię integracji sensorycznej, terapię Snoezelen, terapię obecności symulowanej. Jest niewiele dowodów naukowych na skuteczność wsparcia psychoterapeutycznego, jednak wielu lekarzy uważa, że pomaga ono chorym z łagodnymi zaburzeniami przystosować się do choroby. Terapia reminiscencyjna polega na omówieniu dotychczasowych doświadczeń indywidualnie lub w grupie, często przy pomocy fotografii, artykułów gospodarstwa domowego, muzyki i nagrań dźwiękowych lub innych dobrze znanych przedmiotów z przeszłości. Chociaż istnieje niewiele badań o wysokiej jakości dotyczących skuteczności tej terapii, to może być ona korzystna dla funkcji poznawczych i nastroju.
Terapia obecności symulowanej jest oparta na teorii przywiązania, obejmuje odtwarzanie nagrania z głosami najbliższych krewnych pacjenta. Istnieją przesłanki wskazujące, że ta metoda może zmniejszyć trudne zachowania chorych. Terapia walidacyjna opiera się na akceptacji rzeczywistości oraz subiektywnej prawdy doświadczeń życiowych, podczas gdy terapia integracji sensorycznej jest oparta na ćwiczeniach mających na celu stymulowanie zmysłów. Jest mało dowodów na przydatność tej terapii.
Celem interwencji zorientowanych na funkcje poznawcze, które obejmują terapię orientacji rzeczywistości i rehabilitacje neurosensoryczną, jest zmniejszenie deficytu poznawczego. Terapia orientacji rzeczywistości obejmuje prezentacje informacji o czasie, miejscu i chorym w celu ułatwienia zrozumienia przez pacjenta jego otoczenia i jego miejscu w nim. Rehabilitacja neurosensoryczna usiłuje polepszyć obniżoną zdolność do pobudzenia możliwości umysłowych. Obie metody wykazały pewną skuteczność w poprawie zdolności poznawczych, choć w niektórych badaniach efekty te były przemijające, odnotowywano również negatywne efekty, takie jak frustracja.
Interwencje zorientowane na stymulacje obejmują terapię sztuką, muzykoterapię, zooterapię, fizjoterapię i innego rodzaju zajęcia rekreacyjne. Terapia ma pewien wpływ na poprawę nastroju, zachowania, w mniejszym stopniu poprawia funkcjonowanie. Niemniej jednak równie ważna jest zmiana rutyny pacjenta.
Opieka nad chorymi.
Choroba Alzheimera jest nieuleczalna i stopniowo upośledza zdolność do samodzielnej egzystencji, dlatego opieka nad chorymi zasadniczo jest formą leczenia, powinna być więc ostrożnie stosowana na różnych etapach choroby.
Na wczesnym i umiarkowanym etapie choroby poprzez odpowiednie zmiany w otoczeniu chorego oraz jego stylu życia można zwiększyć poczucie bezpieczeństwa chorych i zmniejszyć obciążenia pacjentów. Przykładem takich zmian może być stosowanie uproszczonych procedur medycznych, stosowanie zamków zabezpieczających, etykietowanie artykułów gospodarstwa domowego, aby wskazać zastosowanie przedmiotów codziennego użytku. Pacjenci mogą być niezdolni do samodzielnego spożywania pokarmów, dlatego mogą oni wymagać podawania jedzenia w postaci drobnych kawałków lub przetartego.
W przypadku wystąpienia dysfagii może być konieczne zastosowanie zgłębnika. W tej sytuacji zarówno medyczna skuteczność jak i wymiar etyczny są ważnymi aspektami dla opiekunów i rodziny chorego. Unieruchomienie jest rzadko konieczne, choć zdarzają się sytuacje, że jest ono niezbędne, aby zapobiec szkodom wyrządzonym samemu pacjentowi lub jego opiekunom.
W miarę postępu choroby mogą pojawić się różne problemy medyczne, takie jak: choroby jamy ustnej i zębów, odleżyny, niedożywienie, problemy higieniczne, infekcje oddechowe, skórne lub oczne. Staranna opieka może zapobiegać tym powikłaniom, jednak gdy już wystąpią, konieczne jest specjalistyczne leczenie.
W ostatnich stadiach choroby leczenie koncentruje się na łagodzeniu dolegliwości. W małym badaniu w Stanach Zjednoczonych wykazano, że pacjenci, których opiekunowie rzeczywiście rozumieli powikłania i rokowania późnego stadium demencji, pod koniec życia mieli mniej powikłań oraz konieczności intensywnego leczenia.
Zgłębniki.
Istnieją dowody na to, że żywienie dojelitowe w zaawansowanej chorobie nie pomaga zwiększyć masy, poprawić funkcjonowania, zapobiegać aspiracyjnemu zapaleniu płuc ani poprawić jakości życia.
Rokowanie.
Na wczesnych etapach chorobę Alzheimera trudno rozpoznać. Ostateczna diagnoza stawiana jest zazwyczaj, kiedy upośledzenie funkcji poznawczych dotyczy czynności dnia codziennego, chociaż chory może jeszcze żyć samodzielnie. Objawy rozwijają się z łagodnych zaburzeń poznawczych, jak zaniki pamięci, poprzez etapy zaburzeń poznawczych i innych, wykluczając możliwość samodzielnego funkcjonowania, zwłaszcza w późnych stadiach choroby.
Przewidywana długość życia chorych jest skrócona. Średnia długość życia po rozpoznaniu wynosi średnio 7 lat. Mniej niż 3% chorych żyje ponad 14 lat. Cechy choroby wykazujące silny związek ze zmniejszeniem przeżycia to zwiększone natężenie zaburzeń poznawczych, pogorszone funkcjonowanie, upadki w wywiadzie oraz nieprawidłowości w badaniu neurologicznym. Z krótszym przeżyciem wiążą się również choroby współistniejące: choroby serca, cukrzyca, alkoholizm. Im wcześniejszy początek choroby, tym dłużej ona trwa, jednak długość życia jest wtedy szczególnie skrócona w porównaniu z osobami zdrowymi. Rokowanie co do przeżycia u mężczyzn jest gorsze niż u kobiet.
Choroba stanowi główną przyczynę śmierci w 70% przypadków. Bezpośrednimi przyczynami zgonu są najczęściej zapalenie płuc i odwodnienie, podczas gdy osoby chore rzadziej niż cała populacja umierają na nowotwory.
Epidemiologia.
Podłużne badanie kohortowe ustaliło współczynnik zapadalności na 10–15 na 1000 osobolat dla otępień w ogólności oraz na 5–8 dla AD. Oznacza to, że połowa nowo rozpoznawanych corocznie otępień powodowana jest przez chorobę Alzheimera. Najważniejszym czynnikiem ryzyka jest tutaj zaawansowany wiek. Na każde 5 lat po ukończeniu wieku lat 65 ryzyko zachorowania ulega podwojeniu, wzrastając od 3 do aż 69 na 1000 osobolat. Występują różnice płciowe w zapadalności. Kobiety prezentują wyższe ryzyko rozwinięcia AD szczególnie w populacji po ukończeniu 85 lat.
Chorobowość związana z AD zależy od różnych czynników, w tym zachorowalności i przeżywalności. Jako że zachorowalność na AD wzrasta z wiekiem, szczególnie ważne jest uwzględnienie średniego wieku rozpatrywanej populacji. W roku 2000 w Stanach Zjednoczonych chorobowość wynosiła szacunkowo 1,6% w całej populacji (4,5 mln osób z AD na 281,4 mln osób) oraz w grupie wiekowej 65–74 (0,3 mln na 18,4 mln), przy czym wzrastała do 19% w grupie 75–84 (2,4 mln na 12,4 mln) i do 42% w grupie powyżej 84 lat (1,8 mln na 4,2 mln). Chorobowość w regionach gorzej rozwiniętych jest mniejsza. Światowa Organizacja Zdrowia szacuje, że w 2005 0,379% ludzi na świecie cierpiało na otępienie, do 2015 wartość ta ma wzrosnąć do 0,441%, natomiast do 0,556% w 2030. Inne badania wykazały podobne wnioski. Inne badanie oszacowało, że w 2006 0,40% światowej populacji (zakres 0,17–0,89%; w liczbach bezwzględnych 26,6 miliona z zakresem 11,4–59,4 miliona) cierpiało na AD, chorobowość ma się potroić, a wartość bezwzględna wzrosnąć poczwórnie do 2050.
Historia.
Filozofowie i lekarze starożytnych Grecji i Rzymu wiązali starszy wiek z narastaniem otępienia. Dopiero w 1901 niemiecki psychiatra Alois Alzheimer zidentyfikował pierwszy przypadek choroby nazwanej później jego nazwiskiem u pięćdziesięcioletniej kobiety, którą określał jako Auguste D. Zajmował się jej schorzeniem, nim zmarła w 1906, kiedy po raz pierwszy doniósł o tym. Podczas następnych 5 lat w literaturze medycznej opisano 11 podobnych przypadków, niekiedy używając terminu „choroba Alzheimera”. Jako odrębną chorobę opisał ją po raz pierwszy Emil Kraepelin po rezygnacji z pewnych objawów klinicznych (urojeń i omamów) i cech patologicznych (zmian arteriosklerotycznych) zawartych w oryginalnej pracy na temat Auguste D.. Chorobę Alzheimera, zwaną także „otępieniem przedstarczym”, uznano za podtyp „otępienia starczego” w 8. wydaniu podręcznika psychiatrii Kraepelina.
Przez większość XX wieku diagnoza choroby Alzheimera dotyczyła jedynie osób pomiędzy wiekiem 45 a 65 lat, które rozwijały objawy otępienia. Terminologię zmieniono po 1977, kiedy na konferencji na temat choroby Alzheimera padł wniosek, że kliniczne i patologiczne manifestacje otępienia przedstarczego i starczego są prawie identyczne, choć autorzy dodali też, że nie wyklucza to możliwości, że mają one odrębne przyczyny. Doprowadziło to do możliwości postawienia diagnozy „choroba Alzheimera” niezależnie od wieku. Termin „demencja starcza typu alzheimerowskiego” ("senile dementia of the Alzheimer type", SDAT) używany był długo dla opisania sytuacji osoby w wieku powyżej 65 lat, podczas gdy klasyczną chorobą Alzheimera określano to schorzenie u młodszych pacjentów. W końcu nazwę „choroba Alzheimera” formalnie zaadaptowano w nomenklaturze medycznej dla osób w każdym wieku o charakterystycznym częstym wzorcu objawów, przebiegu choroby i neuropatologii.
Kwestie społeczne i kulturowe.
Koszty społeczne.
Otępienie, a zwłaszcza choroba Alzheimera, może należeć do najkosztowniejszych chorób dla społeczności Europy i Stanów Zjednoczonych, podczas gdy jej koszty w innych państwach, jak Argentyna czy Korea Południowa, też są wysokie i nadal rosną. Prawdopodobnie powiększą się one wraz ze starzeniem się społeczeństwa, stając się ważnym problemem społecznym. Generowane przez AD koszty obejmują koszty bezpośrednie związane z medycyną, jak opieka pielęgniarska w domu, inne koszty bezpośrednie, jak codzienna opieka, oraz koszty niebezpośrednie, jak utrata produktywności pacjenta i jego opiekuna. Liczby zmieniają się pomiędzy badaniami, ale światowe koszty demencji ocenia się na około 160 miliardów dolarów, z czego koszty choroby w samym USA mogą wynosić 100 miliardów dolarów rocznie.
Najwięcej kosztów dla społeczeństwa generuje opieka długoterminowa przez pracowników służby zdrowia i szczególnie instytucjonalizacja, co odpowiada 2/3 całkowitych kosztów społecznych. Koszt życia w domu jest także bardzo wysoki, szczególnie gdy weźmie się pod uwagę koszty nieformalne ponoszone przez rodzinę, jak czas poświęcony przez opiekuna i jego utracone zarobki.
Koszty rosną wraz z ciężkością otępienia i pojawianiem się zaburzeń behawioralnych, wiążą się ze wzrastającym czasem, którego opiekun potrzebuje dla zapewnienia opieki fizycznej. W związku z tym każde leczenie opóźniające spadek zdolności poznawczych, odwlekające instytucjonalizację i redukujące godziny poświęcane przez opiekuna przyniesie korzyści ekonomiczne. Ewaluacje ekonomiczne współczesnych terapii pokazują ich pozytywne skutki.
Opieka.
Rolę głównego opiekuna przyjmuje zwykle partner bądź bliski krewny. Choroba znana jest ze znacznego obciążenia opiekuna pod względem społecznym, psychologicznym, fizycznym i ekonomicznym. Pacjenci i ich rodziny preferują taką opiekę. Opcja ta również opóźnia lub eliminuje zapotrzebowanie na bardziej profesjonalną i droższą opiekę. Niemniej dwie trzecie chorych pozostających pod opieką domową ma otępienia.
Opiekunowie wykazują wyższe wskaźniki zaburzeń psychicznych i fizycznych. Czynniki związane z większymi problemami psychospołecznymi głównych opiekunów obejmują posiadanie chorego w domu, pozostawanie z nim w związku, wymagające stany chorego, jak depresja, zaburzenia zachowania, halucynacje, problemy ze snem, zaburzenia chodzenia oraz izolację społeczną. Uwzględniając problemy ekonomiczne, opiekunowie rodzinni często rezygnują z pracy, poświęcając osobie z AD średnio 47 godzin tygodniowo, przy czym koszty opieki są dla nich wysokie. Koszty bezpośrednie i niebezpośrednie opieki nad pacjentem z AD wynoszą średnio pomiędzy 18.000 a 77.500 dolarów rocznie w Stanach Zjednoczonych, w zależności od badania.
Terapia poznawczo-behawioralna indywidualnie bądź grupowo wykazały swoją skuteczność w poprawie zdrowia psychicznego opiekunów.
Znane przypadki.
Choroba Alzheimera występuje bardzo często, rozwinęła się u wielu znanych osób. Wymienia się wśród nich zwłaszcza prezydenta Stanów Zjednoczonych Ronalda Reagana i irlandzką pisarkę Iris Murdoch. Oboje zostali opisani w artykułach naukowych opisujących, jak zdolności poznawcze pogarszały się wraz z postępem choroby. Inne przypadki to piłkarz Ferenc Puskás, premierzy Wielkiej Brytanii Harold Wilson i Hiszpanii Adolfo Suárez, aktorka Rita Hayworth, aktor Charlton Heston, pisarz Terry Pratchett, indyjski polityk George Fernandes i laureat Nagrody Nobla z 2009 z fizyki Charles K. Kao.
Chorych na chorobę Alzheimera sportretowano także w filmach takich jak: "Iris" (2001), bazującym na wspomnieniach Johna Bayleya o jego żonie Iris Murdoch, "Pamiętnik" (2004) na podstawie powieści Nicholasa Sparksa z 1996 o tym samym tytule, "A Moment to Remember" (2004), "Thanmathra" (2005), "Memories of Tomorrow (Ashita no Kioku)" (2006), na podstawie książki Hiroshiego Ogiwary o tym samym tytule, "Daleko od niej" (2006) na podstawie książki Alice Munro "The Bear Came over the Mountain". Dokumenty na temat AD obejmują "Malcolm and Barbara: A Love Story" (1999) i "Malcolm and Barbara: Love's Farewell" (2007), oba przedstawiające Malcolma Pointona.
Kierunki badań.
Wedle stanu na 2012 bezpieczeństwo i skuteczność ponad 400 farmakoterapii było badanych w 1012 badaniach klinicznych na całym świecie, średnio co czwarte z nich weszło do badań klinicznych III fazy, ostatniego etapu badań przed wprowadzeniem leku.
Jeden z obszarów badań klinicznych skupia się na patologii choroby. Redukcja ilości beta-amyloidu stanowi częsty cel badanych związków, wymienia się tu apomorfinę. Immunoterapia lub szczepienie przeciwko białku amyloidowemu stanowią jedną z możliwości poddawanych badaniu. W przeciwieństwie do prewencyjnych szczepień przypuszczalna terapia byłaby adresowana do osób z dopiero co rozpoznaną chorobą. Bazuje ona na koncepcie wyćwiczenia układu immnologicznego w rozpoznawaniu, atakowaniu i odwracaniu odkładania się złogów amyloidu, zmieniając przebieg choroby. Przykład takiej poddawanej badaniom szczepionki stanowi ACC-001, chociaż próby kliniczne zostały zawieszone w 2008. Inny podobny środek stanowi bapineuzumab, przeciwciało identyczne z naturalnym indukowanym beta-amyloidem. Inne próby obejmują środki neuroprotekcyjne, jak AL-108 i środki powodujące osłabienie interakcji z metaloproteinami, jak PBT2. Białko fuzyjne spełniające funkcję fałszywego receptora dla TNF-α, etanercept, doczekało się zachęcających wyników.
W 2008 dwa odrębne badania kliniczne dały pozytywne rezultaty w modyfikowaniu przebiegu choroby w łagodnym lub umiarkowanym AD. Użyto w nich chlorku metylotionimy, który hamuje agregację białka tau, i dimebonu, pełniącego rolę leku antyhistaminowego. Następcze badania kliniczne III fazy nie dały jednak pozytywnych efektów, zarówno w przypadku pierwotnych, jak i wtórnych punktów końcowych.
Wirus opryszczki pospolitej typu 1 gromadzi się razem z płytkami amyloidu. Zasugerowało to możliwość leczenia i prewencji AD lekami przeciwwirusowymi.
Wstępne badania efektów medytacji na temat odzyskiwania pamięci i funkcji poznawczych były zachęcające. Ograniczenia badania adresuje się do przyszłych badań i bardziej szczegółowych analiz.
Panel FDA w anonimowym głosowaniu zarekomendował akceptację florbetapiru, obecnie używanego w badaniach. Środek ten służy do wizualizacji płytek w mózgach cierpiących na AD, jednakże wymaga on dodatkowych badań klinicznych przed możliwym zastosowaniem komercyjnym.
31 grudnia 2012 badanie wspierane przez NASA doniosło, że załogowe loty kosmiczne mogą uszkadzać mózgi astronautów i przyśpieszać początek choroby Alzheimera.

</doc>
<doc id="2904222" url="https://pl.wikipedia.org/wiki?curid=2904222" title="Tomasz Kowalski (wspinacz)">
Tomasz Kowalski (wspinacz)

Tomasz Kowalski (ur. 7 kwietnia 1985 w Dąbrowie Górniczej, zm. 6 marca 2013 na grani Broad Peak w Karakorum) – polski alpinista, himalaista, uczestnik pierwszego zimowego wejścia na Broad Peak.
Życiorys.
Był zdobywcą 6 z 9 szczytów Korony Ziemi: Mont Blanc (2004), Kilimandżaro (2006), Elbrus (2008), Aconcagua (2009, trawers solo), Góra Kościuszki (2010), Denali (McKinley, 2010, trawers). Organizator i uczestnik kilkunastu wypraw górskich, m.in. w Alpach, Andach, Alasce oraz Pamirze i Tienszanie.
W latach 2001–2006 był członkiem KW Katowice, a później KW Warszawa.
Wspinał się w skałkach Jury Krakowsko-Częstochowskiej, w Sokolikach, w Tatrach latem i zimą, w Alpach, Andach, górach Alaski, Kanady, Afryki, w Kaukazie, Tienszanie, Pamirze.
5 marca 2013 roku Tomasz Kowalski, Adam Bielecki, Maciej Berbeka oraz Artur Małek dokonali pierwszego zimowego wejścia na Broad Peak (8047 m n.p.m.).
Wejścia wysokogórskie.
Za osiągnięcie to otrzymał wyróżnienie w konkursie Kolosy.
Osiągnięcia.
Tomek Kowalski był ultramaratończykiem. Niektóre z biegów, które ukończył, to:
Zwycięzca wielu rajdów typu Adventure Race, m.in.
Założyciel hostelu podróżniczego Poco Loco w Poznaniu. Autor artykułów publikowanych w miesięcznikach „Góry”, „Extremium”, „Bieganie”. Podróżował po całym świecie, odwiedził łącznie ponad 30 krajów na 6 kontynentach. W latach 2009–2010 odbył półtoraroczną podróż dookoła świata.
Nagrody, odznaczenia i upamiętnienie.
Tomasz Kowalski został laureatem Nagrody im. Andrzeja Zawady. Otrzymał również wyróżnienie w kategorii Alpinizm na Kolosach 2012 za to, że przybliżył się do rekordu czasowego w zdobywaniu Śnieżnej Pantery.
25 kwietnia 2015 prezydent RP Bronisław Komorowski odznaczył Tomasza Kowalskiego pośmiertnie Złotym Krzyżem Zasługi „za zasługi dla rozwoju sportów wysokogórskich, za promowanie imienia Polski w świecie”.
Jego nazwisko zostało upamiętnione na Pomniku Alpinistów w Katowicach, odsłoniętym 28 października 2015 roku.
W 2022 roku w filmie "Broad Peak" w rolę Kowalskiego wcielił się Maciej Raniszewski.

</doc>
<doc id="2904229" url="https://pl.wikipedia.org/wiki?curid=2904229" title="Transfer umysłu">
Transfer umysłu

Transfer umysłu, kopiowanie umysłu, emulacja mózgu – hipotetyczny proces skopiowania lub przeniesienia świadomości człowieka do komputera, poprzez precyzyjne zmapowanie wszystkich połączeń neuronalnych w mózgu i wierne odtworzenie ich działania w symulacji komputerowej. Symulacja taka mogłaby być częścią wirtualnej rzeczywistości, dostarczającej umysłowi bodźców i reagującej na jego zachowanie, bądź wchodzić w interakcję z rzeczywistym światem za pomocą zdalnie sterowanego robota lub biologicznego ciała.
Współczesna technologia nie umożliwia transferu umysłów, ale jest on rozważany przez futurologów jako cel, do którego dąży neuroinformatyka. Jest również analizowany jako jeden ze sposobów stworzenia sztucznej inteligencji oraz jako możliwość przedłużenia życia.
Opracowanie technologii transferowania umysłów miałoby drastyczne konsekwencje dla rozwoju ludzkości. W ciągu ostatnich lat wielu transhumanistów starało się przewidzieć konsekwencje społeczne takiego wydarzenia. Transfer umysłu jest również często wykorzystywanym motywem w fantastyce naukowej.
Wstęp.
Zgodnie ze współczesną wiedzą, umysł jest zjawiskiem emergentnym generowanym przez wymianę informacji pomiędzy miliardami neuronów w ludzkim mózgu. Potwierdzają to zarówno przypadki zmiany świadomości w wyniku uszkodzenia mózgu, wpływ substancji chemicznych na świadomość, jak i badanie aktywności mózgu.
Mózg człowieka zawiera 15–33 miliardów neuronów, z których każdy może mieć do 10 tysięcy połączeń synaptycznych. Pobudzenie każdego neuronu powoduje, że z jego synaps uwalniane są cząsteczki neuroprzekaźników, pochłaniane przez receptory na dendrytach innych neuronów. W pracy mózgu duże znaczenie mają też komórki glejowe, których liczba jest szacowana na 50–65 miliardów.
Informatycy i neurobiolodzy spodziewają się, że w przyszłości moc obliczeniowa komputerów umożliwi symulowanie działania ludzkiego mózgu w pamięci komputera, co powinno spowodować pojawienie się w tej symulacji umysłu analogicznego z ludzkim. Opinię taką wyrazili między innymi Christof Koch, Giulio Tononi, Douglas Hofstadter, Jeff Hawkins, Marvin Minsky, Randal A. Koene i Rodolfo Llinas. Henry Markram, kierujący Blue Brain Project oszacował, że ilość informacji potrzebnych do odtworzenia funkcjonalności ludzkiego mózgu w pamięci komputera wynosi 500 petabajtów, a moc obliczeniowa potrzebna do symulowania go w czasie rzeczywistym wynosi 1 EFLOPS. Wykracza to poza możliwości współczesnych komputerów. Przy obecnym tempie rozwoju informatyki, superkomputery umożliwiające przetwarzanie takich ilości informacji powinny zostać zbudowane około roku 2020. Według Raya Kurzweila komputery osobiste umożliwiające emulowanie ludzkiego umysłu zostaną wyprodukowane przed 2050 rokiem. Dla przykładu, wydajność procesora Intel i7-3630QM z września 2012 roku wynosi 147.2 GFLOPS, natomiast wydajność najszybszego superkomputera z roku 1993, Intel Paragon XP/S 140 wynosiła 143.4 GFLOPS. Tak więc wystarczyło 19 lat aby procesor za 378$ przegonił wydajnością najszybszy superkomputer.
Potencjalne zastosowania.
Nieśmiertelność.
Jeśli umysł człowieka można by było przenieść z biologicznego ciała do komputera, jego istnienie nie byłoby ograniczone maksymalną długością życia człowieka. Dodatkowo transfer umysłu mógłby zostać wykorzystany do utworzenia kopii zapasowych, zabezpieczając się przed ryzykiem śmierci w wyniku zdarzeń losowych. Taka technologia umożliwiłaby więc praktyczną nieśmiertelność, choć istnieją uzasadnione wątpliwości, czy przeniesiony umysł byłby nadal danym człowiekiem, czy tylko nieśmiertelną jego kopią.
Przyspieszenie.
Symulacja komputerowa mózgu człowieka potencjalnie mogłaby działać wielokrotnie szybciej niż ludzki mózg. Neurony w ludzkim mózgu przesyłają informacje maksymalnie z prędkością około 150 metrów na sekundę, podczas gdy światłowody mogą je przesyłać z prędkością światła, około 2 miliony razy szybciej. Podobnie neurony mogą być pobudzane maksymalnie 200 do 1000 razy na sekundę, podczas gdy współczesne procesory wykonują kilka miliardów cykli na sekundę. Eliezer Yudkowsky z Singularity Institute for Artificial Intelligence oszacował, że jeśli możliwe byłoby przeprowadzenie symulacji ludzkiego mózgu w maszynie o podobnej wielkości i działającej w podobnej temperaturze jak ciało człowieka, ta symulacja mogłaby działać milion razy szybciej niż biologiczny mózg, doświadczając około roku subiektywnego czasu w ciągu 31 sekund.
Maszyna taka musiałaby jednak emulować każdy z kilkudziesięciu miliardów neuronów w osobnej jednostce obliczeniowej, połączonej bezpośrednio z kilkoma tysiącami innych jednostek obliczeniowych. Dla porównania, jeden z największych istniejących superkomputerów w 2013 roku, Sequoia, posiada około 1,5 miliona jednostek obliczeniowych (rdzeni procesora). Przy takiej architekturze emulacja sieci neuronowej też jest możliwa, ale ze względu na konieczność symulowania wielu neuronów na jednym rdzeniu prędkość tej symulacji jest o wiele mniejsza. Ponadto dużym ograniczeniem jest wydajność przesyłania informacji pomiędzy rdzeniami. Współczesna technologia umożliwia jednak symulowanie mózgów małych ssaków.
Loty kosmiczne.
Transfer umysłu może potencjalnie ułatwić podróże kosmiczne na kilka sposobów. Po pierwsze, przechowanie umysłów w niestarzejących się maszynach może umożliwić dowolnie długie loty kosmiczne, w czasie których załoga nie doświadcza upływu czasu i nie starzeje się. Po drugie, przechowywane w ten sposób umysły nie będą wymagały pożywienia i tlenu na długą podróż, jak również mogą zajmować o wiele mniej miejsca niż biologiczni ludzie. Dzięki temu pojazd kosmiczny mógłby być mniejszy i zabierać więcej pasażerów. Po trzecie, pojazd taki mógłby wytrzymywać o wiele większe przeciążenia niż wytrzymuje ludzkie ciało, co umożliwiłoby efektywniejsze przyspieszanie i hamowanie. Po czwarte, transfer umysłu mógłby zostać wykorzystany do przesyłania całych umysłów w postaci informacji cyfrowej z prędkością światła, za pomocą fal radiowych bądź lasera, między nadajnikiem i odbiornikiem umieszczonymi nawet w międzygwiezdnych odległościach. Z punktu widzenia podróżującego taka podróż byłaby natychmiastowa.
Zwielokrotnienie umysłu.
Transfer umysłu potencjalnie mógłby umożliwić utworzenie kilku kopii umysłu, działających jednocześnie. Każda z tych kopii istniałaby jako osobny umysł, istniejący niezależnie od pozostałych i posiadający wspólne wspomnienia z pozostałymi. W literaturze fantastycznonaukowej pojawia się również koncepcja potencjalnego scalenia takich kopii powtórnie w jeden umysł, posiadający wspomnienia wszystkich kopii.
Wymagane technologie.
Stworzenie modelu.
Sztuczna inteligencja to dziedzina obejmująca badanie wysokopoziomowych funkcji umysłu i próby odtworzenia ich za pomocą komputerów. Transfer umysłu postuluje odwrotne podejście: zamiast tworzyć formalny model całego umysłu, stworzyć niskopoziomową emulację działania mózgu, aby odtworzyć wszystkie jego funkcje bez potrzeby ich rozumienia. W analogii informatycznej odpowiada to przetłumaczeniu kodu źródłowego na inny język, zamiast odtwarzania działania programu przy użyciu inżynierii wstecznej.
Działanie ludzkiego mózgu opiera się na wymianie sygnałów pomiędzy neuronami. Współczesna wiedza nie pozwala jednak rozstrzygnąć, jak dokładnie trzeba odwzorować to działanie, żeby uzyskać funkcjonalność identyczną z mózgiem. Najprostsze modele zakładają modelowanie neuronów jako prostych procesorów sygnałowych, sumujących sygnały na wejściu i aplikujących do uzyskanego wyniku jakąś nieliniową funkcję. Bardziej zaawansowane modele uwzględniają zależności czasowe między sygnałami i czas przemieszczania się tych sygnałów przez sieć (SNN). Jeszcze bardziej zaawansowane modele uwzględniają również metabolizm neuronów, w tym wpływ hormonów i innych substancji chemicznych na ich działanie, współpracę z komórkami glejowymi, oraz powstawanie i znikanie połączeń pomiędzy neuronami umożliwiające istnienie pamięci długotrwałej.
Każdy kolejny element modelu zwiększa wymagania na moc obliczeniową dla emulacji. Teoretycznie, dla działania mózgu istotne może być nawet położenie wszystkich cząsteczek chemicznych w neuronach i kwantowe oddziaływania pomiędzy nimi. Konieczność symulowania tego poziomu złożoności uznawana jest jednak za mało prawdopodobną.
Możliwości komputerów.
Większość proponowanych modeli ludzkiego mózgu ma zbyt dużą złożoność, aby można ją było emulować przy wykorzystaniu współczesnej technologii. Futurolodzy wskazują jednak na prawo Moore’a, zgodnie z którym możliwości komputerów podwajają się co około 24 miesięcy. Taki trend dla mocy obliczeniowej superkomputerów utrzymuje się przynajmniej od 1993 roku. Jeśli utrzyma się przez kolejne lata, emulowanie przy użyciu kolejnych modeli stanie się możliwe w kolejnych dziesięcioleciach.
Poniższa tabela przedstawia szacowania mocy obliczeniowej i roku w którym będzie ona dostępna dla wybranych modeli:
Skanowanie mózgu.
Aby skopiować konkretny umysł, konieczne jest zmapowanie wszystkich neuronów z odpowiednią dla danego modelu dokładnością. Współczesna technologia umożliwia destrukcyjne mapowanie połączeń synaptycznych poprzez pocięcie tkanki na cienkie plastry za pomocą ultra-mikrotomu, zeskanowanie ich za pomocą mikroskopu i połączenie skanów w trójwymiarowy obraz. Najdokładniejszy dotychczas wykonany tą techniką skan ludzkiego mózgu ma rozdzielczość 20 μm i zajmuje około 1 TB. Aby uzyskać informacje o grubości połączeń między neuronami potrzebna byłaby rozdzielczość poniżej 1 μm. Taki obraz dla ludzkiego mózgu zajmowałby około 20000 TB i byłby wystarczający dla modeli mózgu nie uwzględniających wewnętrznego metabolizmu neuronów. Dodatkowo nie zawierałby aktualnego stanu wyładowań w neuronach, w którym między innymi zawarta jest pamięć krótkotrwała. Emulacja tak zeskanowanego mózgu prawdopodobnie nie posiadałaby więc pamięci wydarzeń bezpośrednio poprzedzających skanowanie.
Niedestrukcyjne mapowanie połączeń w mózgu jest możliwe za pomocą technik neuroobrazowania, w szczególności łączenia fMRI i MEG. Rozdzielczość tych technik nie jest obecnie wystarczająca do odtworzenia połączeń między poszczególnymi neuronami, ale szybki postęp w tych dziedzinach pozwala przypuszczać, że w przyszłych dziesięcioleciach może stać się to możliwe.
Techniką, która może umożliwić niedestrukcyjne mapowanie z dokładnością do pojedynczych neuronów jest optogenetyka. Zmodyfikowane genetycznie komórki nerwowe, zawierające fluorescencyjne barwniki aktywujące się w odpowiedzi na zmianę koncentracji jonów, umożliwiają obserwowanie ich pracy za pomocą mikroskopów w czasie rzeczywistym. W 2013 roku zobrazowano w ten sposób pracę 80% ze 100 000 neuronów rozwijającej się larwy danio pręgowanego z rozdzielczością 1,3 sekundy.
Dotychczasowe badania.
Dotychczas nie stworzono funkcjonalnego modelu ludzkiego mózgu, ale powstało kilka funkcjonalnych modeli mózgów mniejszych zwierząt. Stworzono również wiele modeli sieci neuronowych nie wzorowanych na prawdziwych układach nerwowych, ale odpowiadających im skalą i złożonością.
Symulacja nicienia "C. elegans".
W 1985 roku została odtworzona mapa połączeń w układzie nerwowym nicienia "C. elegans". W 1993 roku przeprowadzono częściową symulację jej działania. W kolejnych latach powstało kilka modeli łączących tę sieć z symulacją działania mięśni "C. elegans" w prostym otoczeniu. Działanie tej sieci i sposób w jaki generuje ona zaskakująco różnorodne zachowania nicienia, jest jednak wciąż słabo zrozumiane.
Symulacja mózgu muszki owocowej.
W 2010 roku stworzono i zasymulowano model mózgu muszki owocowej, stworzony z uwzględnieniem działania poszczególnych genów w poszczególnych partiach mózgu.
Symulacja mózgu szczura.
Blue Brain Project rozpoczęty w 2005 roku ma na celu odtworzenie działania mózgu ssaków za pomocą inżynierii wstecznej. Pierwszym etapem, ukończonym w 2006 roku, była symulacja pojedynczej kolumny neuronalnej mózgu szczura, zawierającej około 10000 neuronów i około miliona synaps. W 2011 roku, za pomocą superkomputera Blue Gene/P o mocy 56 TFLOPS stworzono symulację obwodu zawierającego 100 kolumn neuronalnych. Symulacja ta zawierała około miliona neuronów i około miliarda połączeń neuronalnych. Odpowiada to skali mózgu pszczoły. W 2014 planowane jest stworzenie symulacji całego mózgu szczura (około 100 razy większej).
Symulacja mózgu człowieka.
Henry Markram, kierujący projektem Blue Brain, szacuje że osiągnięcie skali ludzkiego mózgu wymaga komputera o pamięci 500 petabajtów. Aby umożliwić osiągnięcie tej skali, powołał Human Brain Project, który w styczniu 2013 roku został wybrany jako Europejski Projekt Flagowy i w latach 2014–2020 ma uzyskać do 1 miliarda Euro dofinansowania.
W Stanach Zjednoczonych w 2013 roku zainicjowano projekt Brain Activity Map, który ma w ciągu 10 lat umożliwić poznanie kompletnego ludzkiego konektomu. Projekt jest wzorowany na projekcie poznania ludzkiego genomu, w który w latach 1990–2000 zainwestowano 3,8 miliarda dolarów.
Sztuczne mózgi.
Niezależnie od prób symulowania rzeczywistych mózgów, powstają coraz większe symulacje sztucznych sieci neuronowych o coraz większych skalach. Symulacje te nie odpowiadają funkcjom mózgów zwierząt, ale umożliwiają testowanie technik potrzebnych do symulowania rzeczywistych sieci.
W 2007 stworzono symulację o skali odpowiadającej mózgowi myszy: 8 milionów neuronów posiadających do 6000 synaps. Jedna sekunda pracy sieci odpowiadała dziesięciu sekundom symulacji.
W 2009 stworzono symulację o skali odpowiadającej mózgowi kota: 1,6 miliarda neuronów i 9 bilionów synaps. Symulacja działała w tempie 1/83 rzeczywistej.
W 2012 stworzono symulację o skali odpowiadającej mózgowi małpy: 65 miliardów neuronów połączonych 16 bilionami synaps. Symulacja ta działała w tempie 388 razy wolniejszym od rzeczywistości. W tym samym roku powiększono jeszcze tę symulację przy użyciu superkomputera Sequoia do 530 miliardów neuronów i 137 bilionów synaps. Symulacja ta działała w tempie 1542 razy wolniejszym od rzeczywistości.
Konsekwencje.
Pojawienie się technologii umożliwiającej transfer umysłu jest w ostatnich latach analizowane przez wielu futurologów i transhumanistów, starających się przewidzieć związane z nią nowe możliwości i zagrożenia.
Kwestia tożsamości i praw.
Kwestia zależności umysłu od ciała była rozważana przez filozofów już od czasów starożytnych. Jednym z problemów pojawiających się przy kopiowaniu umysłu jest kwestia tego, czy skopiowany umysł jest „tym samym” umysłem, czy nowym umysłem posiadającym tylko pamięć poprzedniego. Ten problem jest wariantem problemu statku Tezeusza, odnoszącego się również do innych obiektów. W przypadku umysłu rodzi jednak dodatkowe problemy prawne: Czy skopiowany umysł posiada wszystkie prawa i obowiązki, które miał oryginał? Czy stanowi nową osobowość prawną? Co się dzieje ze zobowiązaniami i umowami osoby, która dokonała transferu? Czy osoba której transferu dokonano, ale kopia nie została uruchomiona przez długi czas, powinna zostać uznana za martwą? Te wszystkie kwestie powinny zostać rozważone.
Możliwość wielokrotnego kopiowania.
Większość proponowanych technik skanowania mózgu jest destrukcyjna, ale powstała cyfrowa kopia może być już powielana w dowolnej liczbie egzemplarzy. Pojawienie się dużej ilości takich kopii umożliwiłoby olbrzymi wzrost gospodarczy. Wielokrotne kopiowanie specjalistów o największym umiejętnościach sprawiłoby, że dostępność specjalistów i naukowców przestałaby być ograniczeniem dla rozwoju gospodarki i nauki, co mogłoby doprowadzić w krótkim czasie do technologicznej osobliwości. Jednocześnie drastycznie zmieniłaby się rola ludzi w społeczeństwie. Współczesne społeczeństwa oparte są na założeniu, że wychowanie i wykształcenie człowieka trwa wiele lat. Możliwość błyskawicznego kopiowania obywateli, ograniczona jedynie dostępnością mocy obliczeniowej, uniemożliwiłaby zagwarantowanie wszystkim jakichkolwiek minimalnych dochodów. Dodatkowo nieograniczona dostępność specjalistów we wszystkich dziedzinach podważyłaby sensowność edukowania kolejnych pokoleń, a możliwość wielokrotnego kopiowania się najbogatszych obywateli podważyłaby założenia demokracji.
Możliwość modyfikowania umysłu.
Cyfrowa kopia umysłu mogłaby być modyfikowana o wiele łatwiej niż biologiczny mózg. W szczególności możliwe byłoby tworzenie kopii zapasowych dla bezpieczeństwa. Otwierałoby to możliwość dowolnego eksperymentowania na tych umysłach i wycofywania potencjalnie niebezpiecznych zmian poprzez powrót do kopii zapasowej. Mogłoby to prowadzić do znacznego rozwoju wiedzy o umyśle i opracowaniu technik zwiększania jego możliwości. Jednocześnie rodziłoby problemy związane z etycznym traktowaniem kopii, które potem mają zostać skasowane. Dodatkowo odtwarzanie z kopii zapasowej wymagałoby odpowiedniego traktowania zobowiązań i relacji które nawiązała taka kopia, a których pamięć nie zachowała się po odtworzeniu z kopii zapasowej.
Transfer umysłu w fantastyce naukowej.
Idea przenoszenia umysłów do pamięci komputera pojawiła się w dziełach SF krótko po pojawieniu się pierwszych komputerów, w latach 50. XX wieku. Pierwszymi autorami, którzy ją wykorzystywali byli Frederik Pohl ("The Tunnel Under The World", 1955), Stanisław Lem ("Dzienniki gwiazdowe", 1957), Isaac Asimov ("The Last Question", 1956) i Arthur C. Clarke ("The City and the Stars", 1956). W pierwszych latach transfer umysłu był przedstawiany jako droga do uniknięcia śmierci i osiągnięcia nieśmiertelności. W późniejszych latach pojawiły się książki poruszające temat praw posiadanych przez skopiowane umysły (Robert Silverberg "To Live Again", 1969), możliwości powrotu do biologicznego ciała (Janusz A. Zajdel, "Ten piękny dzień", 1975), transferowania tylko części umysłu i składania umysłów z części różnych umysłów (Michael Berlyn, "The Integrated Man", 1980), tworzenia kopii własnego umysłu, uruchamiania emulacji w tempie innym niż rzeczywisty i relacji pomiędzy oryginałem a jego kopiami (Greg Egan, "Miasto Permutacji", 2007), jak również scalania kopii w jeden umysł i możliwości swobodnego edytowania siebie samych przez cyfrowe umysły (Jacek Dukaj, "Perfekcyjna niedoskonałość", 2004). Umysły w postaci cyfrowej są przez autorów SF często łączone z ideą sztucznej inteligencji, z rzeczywistością wirtualną oraz z pojęciem duszy.

</doc>
<doc id="2904234" url="https://pl.wikipedia.org/wiki?curid=2904234" title="Aughagower">
Aughagower

Aughagower (irl. " Achadh Ghobhair") – wieś w Irlandii, w prowincji Connacht, w hrabstwie Mayo. W 1996 roku wieś liczyła 789 mieszkańców.
Wieś Aughagower jest położona w połowie drogi starego szlaku pielgrzymkowego Phadraig Tochar. . W Aughagower zachowały się kapliczki i pomniki z wcześniejszych lat.

</doc>
<doc id="2904240" url="https://pl.wikipedia.org/wiki?curid=2904240" title="Tako rzecze Zaratustra (poemat symfoniczny)">
Tako rzecze Zaratustra (poemat symfoniczny)



</doc>
<doc id="2904245" url="https://pl.wikipedia.org/wiki?curid=2904245" title="Aughleam">
Aughleam

Aughleam (irl. "Eachléim") – wieś w Irlandii, w prowincji Connacht, w hrabstwie Mayo.

</doc>
<doc id="2904246" url="https://pl.wikipedia.org/wiki?curid=2904246" title="Henryk Saar">
Henryk Saar

Henryk (Heinrich) Saar (zm. w 1863) – pierwszy honorowy obywatel miast Jarosławia (1857) i Przemyśla (1858).
Był urzędnikiem gubernialnym we Lwowie, c.k. starostą obwodowym w Przemyślu (1846–1862), dyrektorem c.k. gimnazjum przemyskiego (1846–49). 
Pochodził z arystokratycznej rodziny z Czech. Jego żoną była Matylda z domu Smolka (1805–1880), siostra Franciszka Smolki, pierwsza dyrektorka teatru amatorskiego w Przemyślu (1848).
Odznaczony Orderem Franciszka Józefa.

</doc>
<doc id="2904247" url="https://pl.wikipedia.org/wiki?curid=2904247" title="Śmiertelne zauroczenie">
Śmiertelne zauroczenie

Śmiertelne zauroczenie (ang. "Heathers") – amerykańska czarna komedia, która ukazała się w 1988 roku (we Włoszech), następnie w 1989 (w USA), w reżyserii Michaela Lehmanna.
Fabuła.
17-letnia Veronica Sawyer (Winona Ryder) należy do szkolnej elity, w której królują: liderka Heather Chandler (Kim Walker), podatna na wpływy Heather McNamara (Lisanne Falk) oraz bulimiczka Heather Duke (Shannen Doherty). Podczas jednej z przerw Veronica poznaje tajemniczego chłopaka o opinii buntownika, Jasona Deana (Christian Slater), który okazuje się mieć przy sobie broń. JD zainteresował się Veronicą, lecz Chandler stara się zapobiec czemukolwiek pomiędzy nimi.
Heather Chandler zaprasza Veronicę na imprezę w popularnym akademiku, gdzie panuje niekontrolowany chaos. Po spotkaniu z natrętnym chłopakiem Veronica wychodzi zdenerwowana, a za nią biegnie Heather, która wyzywa ją od najgorszych i grozi, że każdemu o tym opowie.
Tego samego wieczoru Veronica odwiedza JD i spędza z nim noc. Rano udają się do domu pijanej Heather, by zrobić jej kawał. Chcą napluć jej do napoju, lecz Jason wlewa do jednego kubka kwas żrący, a Veronica do drugiego kubka mleko z sokiem pomarańczowym. Dziewczyna przypadkowo myli naczynia i zanosi koleżance kwas do wypicia. Heather umiera praktycznie natychmiastowo po wypiciu, po czym upada na swój szklany stolik. Choć Veronica jest w szoku, JD nie traktuje tego poważnie i przekonuje dziewczynę, by sporządzić fałszywy list samobójczy, podrabiając pismo Chandler. Cała szkoła jest w szoku, a Heather Chandler, również dzięki emocjonalnemu listowi, po śmierci staje się jeszcze bardziej popularna.
Po pogrzebie Heather McNamara namawia Veronicę na podwójną randkę z dwoma sportowcami ze szkoły. Dziewczyna niechętnie się zgadza, lecz uważa ich za żenujących i gdy są oni pijani, ucieka z randki. Zauważa ją JD, mający wcześniej porachunki z chłopakami, którzy następnego dnia rozpuszczają w zemście plotki o rzekomym trójkącie z Veronicą.
JD przychodzi do Veronici i razem knują zemstę na sportowcach. Chłopak proponuje nastraszyć ich, strzelając do nich z pistoletu ślepakami „Ich lüge” (z niemieckiego „ja kłamię”), które nie zabiją ich, tylko lekko zranią. Veronica spotyka się ze sportowcami w lesie, mówiąc, że chce, aby ich opowieści stały się prawdą. JD strzela do Rama, który umiera, a potem goni i zabija Kurta, strzelając do niego. Veronica jeszcze raz podrabia list samobójczy, tym razem przypisując sportowcom samobójstwo z powodu nieakceptacji ich homoseksualnej miłości. 
Szkoła jest poruszona, a wydarzenie wywołuje, również dzięki szkolnej psycholog, dyskusję na temat homofobii i samobójstw młodzieży. Nie jest jednak to w stanie powstrzymać wyśmiewanej przez uczniów Marthy Dunnstock od samobójczej próby rzucenia się pod samochód. Dziewczyna przeżywa, ale jest ciężko ranna, a Heather Duke wyśmiewa się z jej próby "imitowania popularnych dzieciaków". Heather McNamara dzwoni do audycji radiowej, gdzie opowiada o swoich problemach, podczas gdy Veronica i Heather Duke słuchają. Ta druga postanawia opowiedzieć o tym klasie i wyśmiać McNamarę. Dziewczyna jest załamana i na jednej z przerw próbuje przedawkować leki. W ostatniej chwili ratuje ją Veronica.
Niedługo po tej sytuacji Veronica ma dość chaosu, który powstał, kłóci się z JD i para zrywa ze sobą.
Heather Duke staje się królową elity. JD szantażuje Heather Duke, wysyłając jej czerwoną wstążkę Chandler, i każe jej przekonać wszystkich uczniów do podpisania petycji na temat koncertu zespołu BigFun w szkole. Jego prawdziwym celem jest zebranie wszystkich w jednym miejscu, by wysadzić szkołę. Heather jest nieświadoma prawdziwej idei pisma oraz jakichkolwiek konsekwencji. Veronica odmawia podpisania petycji.
Gdy Veronica wraca do domu, rodzice mówią jej, że JD poinformował ich o jej myślach samobójczych i przekazują jej list od niego. Jest to kartka z napisem "„Do you recognize the handwriting?”" ("Czy poznajesz to pismo?"), a w pokoju dziewczyny znajduje się lalka z pętlą na szyi.
Veronica ma sen, w którym razem z JD znajduje się w domu Heather Duke, którą chłopak zabija nożem, mimo kłótni z Veronicą. Po obudzeniu dziewczyna domyśla się, że JD wróci do jej domu, dlatego markuje powieszenie się na prześcieradle. Kiedy chłopak powraca z bronią, jest w szoku. Mówi do dziewczyny, że kochał ją, jednak przyszedł do jej domu, by ją zabić.
Następnego dnia Veronica idzie do szkoły z zamiarem powstrzymania JD. Okazuje się, że jest on w kotłowni pod salą gimnastyczną. Veronica wyjmuje broń i podąża za nim, grożąc mu. Chłopak uderza ją i wraca do zakładania ładunków wybuchowych w kotłowni. Kiedy dziewczyna go znowu atakuje, bomba jest już uruchomiona. Veronica oddaje do JD trzy strzały, po czym on zdradza, jak wyłączyć ładunek w ostatnich dziesięciu sekundach. Chłopak stwierdza, że i tak jedynym miejscem, w którym każdy może żyć ze sobą w zgodzie, jest niebo i że motywem jego zachowania jest to, że nikt go nigdy nie kochał. JD upada, zatrzymując bombę.
Veronica, cała w popiele, brudzie i z zakrwawioną głową opuszcza budynek. Po chwili wychodzi z niego JD, uśmiecha się do niej i mówi, że jest pod wrażeniem jej siły. Odsłania swój płaszcz i Veronica dostrzega jedną z bomb, która miała wysadzić szkołę. Chłopak daje sobie 45 sekund, odchodzi od dziewczyny kilka kroków i po kilku sekundach wybucha wraz z ładunkiem, co zapala papierosa Veronici. Kiedy inni uczniowie biegną na miejsce eksplozji, pojawia się Heather Duke, zdziwiona wyglądem koleżanki. Veronica zabiera jej czerwoną wstążkę Chandler i wypowiada słowa "Heather, my love--there's a new sheriff in town." ("Heather, kochanie, nowy szeryf jest w mieście"), wskazując, że to ona przejmuje kontrolę nad życiem towarzyskim szkoły i zamierza zmienić stan rzeczy.
Ponieważ jej para na bal szkolny, JD, nie żyje, Veronica zaprasza Marthę Dunnstock, żeby razem oglądać filmy w noc balu. Martha, dochodząca do siebie po próbie samobójczej na wózku inwalidzkim, z radością kręci się wokół Veronici.

</doc>
<doc id="2904249" url="https://pl.wikipedia.org/wiki?curid=2904249" title="Eachléim">
Eachléim



</doc>
<doc id="2904250" url="https://pl.wikipedia.org/wiki?curid=2904250" title="Wasilij Wysocki">
Wasilij Wysocki

Wasilij Fomicz Wysocki, ros. Василий Фомич Высоцкий (ur. w 1893 r. we wsi Strawieniki w rejonie Wilna, zm. 14 sierpnia 1937 r. w Moskwie) – Białorusin, radziecki funkcjonariusz służb specjalnych.
Ukończył szkołę cerkiewną w Wilnie. W 1914 r. został zmobilizowany do armii rosyjskiej. Brał udział w I wojnie światowej. Służył w lejbgwardii Warszawskiego Pułku Ułanów. Doszedł do stopnia chorążego. 
Pod koniec 1917 r. wstąpił do Czerwonej Gwardii. Dowodził Samodzielnym Oddziałem Kawalerii w Charkowie, walcząc z Niemcami i Ukraińcami. Następnie brał udział w formowaniu Samodzielnego Szwadronu Kawalerii Gubwojenkomatu w Saratowie, obejmując funkcję komisarza wojskowego. Od lutego 1918 r. należał do Rosyjskiej Partii Komunistycznej (bolszewików). W tym samym roku skierowano go do prowadzenia nielegalnej działalności wywiadowczej na Litwie. Po zajęciu Wilna przez wojska bolszewickie w 1919 r., został komisarzem miejscowej milicji miejskiej. Po odzyskaniu miasta przez Wojsko Polskie był aresztowany. W 1920 r. wymieniono go na Polaków aresztowanych na terytorium Rosji Sowieckiej. 
Wstąpił do CzeKa. Początkowo był funkcjonariuszem Oddziału Kontrwywiadowczego. Następnie stał na czele wydziału agenturalnego Oddziału Specjalnego wileńskiej CzeKa. Do 1921 r. był zastępcą szefa jednego z wydziałów Oddziału Specjalnego CzeKa. W 1921 r. przeszedł do wywiadu zagranicznego CzeKa. Do 1922 r. pełnił funkcję zastępcy szefa Oddziału Agenturalnego INO CzeKa. Następnie był zastępcą szefa jednego z wydziałów Oddziału Kontrwywiadowczego CzeKa. W latach 1926-1930 był rezydentem OGPU w Warszawie. Po powrocie do Moskwy został starszym funkcjonariuszem 1 wydziału INO OGPU, a następnie starszym funkcjonariuszem 3 wydziału Oddziału Informacyjnego OGPU. W 1931 r. stanął na czele Oddziału Sekretno-Politycznego OGPU. Jednocześnie pełnił funkcję sekretarza przedstawiciela pełnomocnego OGPU do Spraw Kraju Północno-Kaukaskiego. Od 1933 r. był szefem Oddziału Operacyjnego OGPU do Spraw Azji Środkowej. Od 1935 r. stał na czele Oddziału Operacyjnego UGB NKWD do Spraw Obwodu Saratowskiego. Jednocześnie w 1936 r. został inspektorem grupy inspektorskiej UNKWD. Doszedł do stopnia kapitana bezpieczeństwa państwowego. 
Na pocz. lipca 1937 r. został aresztowany, a następnie po procesie rozstrzelany 14 sierpnia tego roku.
Został zrehabilitowany 1 lutego 1958.

</doc>
<doc id="2904252" url="https://pl.wikipedia.org/wiki?curid=2904252" title="Midori (zespół muzyczny)">
Midori (zespół muzyczny)

 – japońska grupa wykonująca muzykę z pogranicza jazzu i punku. Zespół powstał w 2003 w Osace.

</doc>
<doc id="2904253" url="https://pl.wikipedia.org/wiki?curid=2904253" title="Krasnogorsk (obwód moskiewski)">
Krasnogorsk (obwód moskiewski)



</doc>
<doc id="2904262" url="https://pl.wikipedia.org/wiki?curid=2904262" title="Boris Winogradow (funkcjonariusz OGPU)">
Boris Winogradow (funkcjonariusz OGPU)

Boris Dmitrijewicz Winogradow, ros. Борис Дмитриевич Виноградов (ur. 1903 w Kałudze, zm. 28 sierpnia 1938 w miejscu egzekucji Kommunarka) – funkcjonariusz INO (wywiadu) OGPU i NKWD, wykładowca Instytutu Czerwonej Profesury w Moskwie.
Od 1919 członek Rosyjskiej Partii Komunistycznej (bolszewików). Od 1920 sekretarz gubkoma Komsomołu, zaś od 1921 r. gubkom RKP(b) w Kałudze. W 1924 ukończył studia na wydziale nauk społecznych uniwersytetu w Moskwie, po czym skierowano go do służby w INO OGPU. Od 1925 pod dyplomatycznym przykryciem prowadził działalność wywiadowczą w Wiedniu. Po powrocie do Moskwy został w 1926 został pracownikiem naukowym Instytutu Gospodarstwa i Polityki Światowej. Jednocześnie od 1927 wykładał w Instytucie Czerwonej Profesury. W latach 1930–1935 prowadził działalność wywiadowczą w Berlinie pod przykryciem pełnienia funkcji II, a potem I sekretarza poselstwa dyplomatycznego ZSRR. Z powodu nawiązania romansu z córką ambasadora USA w Niemczech został odwołany do ojczyzny. Od 1937 prowadził z kolei działalność wywiadowczą w Polsce jako I sekretarz ambasady ZSRR. W okresie wielkiego terroru po wezwaniu do Moskwy został 3 lutego 1938 aresztowany przez NKWD pod zarzutem szpiegostwa. 28 sierpnia 1938 Kolegium Wojskowe Sądu Najwyższego ZSRR skazało go na karę śmierci. Wyrok wykonano w miejscu egzekucji Kommunarka pod Moskwą, ciało pochowano anonimowo. 
Zrehabilitowany 4 sierpnia 1956 postanowieniem Kolegium Wojskowego SN ZSRR.

</doc>
<doc id="2904263" url="https://pl.wikipedia.org/wiki?curid=2904263" title="Borys Winogradow">
Borys Winogradow



</doc>
<doc id="2904265" url="https://pl.wikipedia.org/wiki?curid=2904265" title="Nikołaj Wollenberg">
Nikołaj Wollenberg

Nikołaj Lwowicz Wollenberg (ros. Николай Львович Волленберг, ur. 1892 w Dyneburgu, zm. w grudniu 1937 w Moskwie) – radziecki funkcjonariusz służb specjalnych.
Życiorys.
Uczył się w szkole miejskiej w Warszawie, a następnie w Rzeczycy, którą ukończył w 1910. Następnie pracował jako marynarz w czarnomorskiej flocie handlowej. W 1914 ukończył średnią szkołę rolniczą w Pskowie.
Po wybuchu I wojny światowej został zmobilizowany do armii rosyjskiej. Po rewolucji bolszewickiej 1917 wstąpił do Rosyjskiej Partii Komunistycznej (bolszewików). Współorganizował Gwardię Czerwoną na Białorusi. Pełnił różne funkcje partyjne w miastach Konow, Mohylew i Homel.
Od stycznia 1920 służył w CzeKa. Stanął na czele struktur Czeki w Homlu. Doprowadził do likwidacji konspiracyjnego Zachodniego Komitetu Obwodowego. Od końca grudnia 1921 szefował Czeką w Baszkirii. Na pocz. lipca 1922 objął funkcję naczelnika baszkirskiego obwodowego OGPU w Sterlitamaku. Od 1926 służył w centrali OGPU w Moskwie. Początkowo był zastępcą szefa Zarządu Ekonomicznego, a następnie zastępcą szefa Wschodniego Oddziału OGPU (faktycznie kierował jego działalnością). Od 1928 pełnił funkcję pełnomocnego przedstawiciela OGPU w Kazachstanie.
W 1930 powrócił do Moskwy. Do 1933 znajdował się w rezerwie specjalnej OGPU, uczestnicząc w kierowniczych kursach marksizmu-leninizmu. Następnie przeszedł do służby w INO OGPU, zostając rezydentem służby w Persji. Od listopada 1934 był rezydentem OGPU w Wolnym Mieście Gdańsku pod dyplomatyczną przykrywką wicekonsula ZSRR. Prowadził działania wywiadowcze wymierzone w Polskę. Pod koniec sierpnia 1936 z powodów zdrowotnych odesłano go do Moskwy. Doszedł do stopnia majora bezpieczeństwa państwowego. Był odznaczony Orderem Czerwonego Sztandaru i dwoma odznakami "Honorowy Funkcjonariusz Czeki/OGPU".

</doc>
<doc id="2904268" url="https://pl.wikipedia.org/wiki?curid=2904268" title="Paolo Malco">
Paolo Malco

Paolo Malco (ur. 10 kwietnia 1947) - włoski aktor filmowy i telewizyjny.

</doc>
<doc id="2904271" url="https://pl.wikipedia.org/wiki?curid=2904271" title="Jakow Gercberg">
Jakow Gercberg

Jakow Lwowicz Gercberg, ros. Яков Львович Герцберг (ur. 10 stycznia 1898 w Warszawie, zm. 26 października 1937 w Moskwie) – polski działacz polityczny, radziecki funkcjonariusz służb specjalnych.
Był członkiem Polskiej Partii Socjalistycznej (PPS), ale jego poglądy wyewoluowały w kierunku komunistycznym. W 1919 wstąpił do Rosyjskiej Partii Komunistycznej (bolszewików). Do 1920 służył w wojsku bolszewickim, walcząc na froncie zachodnim z Polakami. Został ranny. Po wyleczeniu pod fałszywym nazwiskiem Walter prowadził nielegalną działalność wywiadowczą w Polsce i Niemczech na rzecz INO OGPU. W 1923 wstąpił formalnie do OGPU. Pracował jako inżynier-ekonomista w czarnomorskicm przedsiębiorstwie naftowym. 24 sierpnia 1937 został aresztowany przez NKWD. Po procesie skazano go na karę śmierci wykonaną 26 października tego roku przez rozstrzelanie.

</doc>
<doc id="2904275" url="https://pl.wikipedia.org/wiki?curid=2904275" title="Jakow Hercberg">
Jakow Hercberg



</doc>
<doc id="2904277" url="https://pl.wikipedia.org/wiki?curid=2904277" title="Siemion Firin">
Siemion Firin

Siemion Grigorjewicz Firin (; ur. w 1898 w Wilnie, zm. 14 sierpnia 1937 w Moskwie) – w latach 1920–1930 oficer wywiadu wojskowego Armii Czerwonej Razwiedupr, następnie funkcjonariusz OGPU/NKWD w pionie zarządu łagrów, m.in. zastępca szefa Gułagu.
Życiorys.
Urodził się pod nazwiskiem Pupko w rodzinie biednego żydowskiego rzemieślnika. Ukończył szkołę miejską w Wilnie, po czym znalazł pracę pomocnika fizycznego w fabryce obuwia w Witebsku. W czasie I wojny światowej został zmobilizowany do armii rosyjskiej, ale po pewnym czasie zdezerterował. W 1917 pod nazwiskiem Firin zaangażował się w działalność rewolucyjną w Rosji. Brał udział w rewolucji bolszewickiej. Od 1918 był członkiem Rosyjskiej Partii Komunistycznej (bolszewików). Następnie wstąpił do nowo formowanych wojsk bolszewickich.
Od maja do czerwca 1919 uczestniczył w walkach z białogwardzistami i Niemcami na Białorusi i Litwie. Następnie uczestniczył w wojnie polsko-bolszewickiej. Od lutego 1920 pełnił funkcję zastępcy szefa agentury wydziału politycznego Samodzielnej Brygady Spartakowskiej, złożonej z Niemców. W październiku tego roku został podporządkowany Rewolucyjnej Radzie Wojennej Frontu Zachodniego. Do jego zadań należało organizowanie partyzanckich oddziałów dywersyjnych, przerzucanych na tyły frontu sowiecko-polskiego.
Wstąpił do Razwiedupra Armii Czerwonej. W styczniu 1921 został skierowany do Berlina, gdzie pełnił funkcję zastępcy rezydenta wywiadu wojskowego. Od 1922 prowadził nielegalną działalność wywiadowczą w Bułgarii, zaś od 1923 we Francji. W lutym 1924 został rezydentem Razwiedupra w Warszawie. Następnie powrócił do Niemiec, gdzie na początku lat 30. aresztowano go. Udało mu się zbiec z więzienia, po czym przedostał się do ZSRR. Od 1931 służył w Oddziale Specjalnym OGPU, stając wkrótce na jego czele. Od 1932 kierował Białomorsko-Bałtyckim Zarządem Łagrów. Jednocześnie w 1933 objął funkcję zastępcy szefa GUŁAGu. Po ukończeniu budowy Kanału Białomorskiego został szefem Dmitłagu. W 1935 awansował do stopnia starszego majora bezpieczeństwa państwowego.
Odznaczony Orderem Lenina i Orderem Czerwonego Sztandaru.
W okresie „wielkiej czystki” 9 maja 1937 został aresztowany przez NKWD, jako współpracownik Gienricha Jagody. 14 sierpnia 1937 skazany przez Kolegium Specjalne NKWD na śmierć z zarzutu o „udział w kontrrewolucyjnym spisku w organach NKWD”, stracony tego samego dnia. Ciało skremowano w krematorium na Cmentarzu Dońskim, prochy pochowano anonimowo.
Zrehabilitowany 2 czerwca 1956 postanowieniem Kolegium Wojskowego Sądu Najwyższego ZSRR.
Jego żoną była Zofia Zaleska (1903–1937) - rezydent i kurier Razwiedupra.

</doc>
<doc id="2904278" url="https://pl.wikipedia.org/wiki?curid=2904278" title="Posłowie na Sejm Rzeczypospolitej Polskiej I kadencji (1922–1927)">
Posłowie na Sejm Rzeczypospolitej Polskiej I kadencji (1922–1927)

Posłowie na Sejm Rzeczypospolitej Polskiej I kadencji zostali wybrani podczas wyborów parlamentarnych, które odbyły się w dniu 5 listopada 1922.
Pierwsze posiedzenie odbyło się 28 listopada 1922, a ostatnie, 340. – 3 listopada 1927. Kadencja Sejmu trwała od 28 listopada 1922 do 28 listopada 1927.
Marszałek senior 27 listopada 1922
Marszałek Sejmu od 1 grudnia 1919
Wicemarszałkowie Sejmu

</doc>
<doc id="2904279" url="https://pl.wikipedia.org/wiki?curid=2904279" title="Chungbuk Chungju Hummel FC">
Chungbuk Chungju Hummel FC



</doc>
<doc id="2904281" url="https://pl.wikipedia.org/wiki?curid=2904281" title="Allihies">
Allihies

Allihies (irl. "Na hAilichí") – wieś w Irlandii, w prowincji Munster, w hrabstwie Cork.

</doc>
<doc id="2904283" url="https://pl.wikipedia.org/wiki?curid=2904283" title="Siemion Firyn">
Siemion Firyn



</doc>
<doc id="2904285" url="https://pl.wikipedia.org/wiki?curid=2904285" title="Alexander Gutsalyuk">
Alexander Gutsalyuk



</doc>
<doc id="2904289" url="https://pl.wikipedia.org/wiki?curid=2904289" title="Filipp Woronkow">
Filipp Woronkow

Filipp Woronkow (ur. 25 marca 1983) – rosyjski siatkarz grający na pozycji atakującego.
Sukcesy klubowe.
Puchar CEV:
Mistrzostwo Rosji:
Puchar Rosji:
Liga Mistrzów:

</doc>
<doc id="2904290" url="https://pl.wikipedia.org/wiki?curid=2904290" title="Buttevant">
Buttevant

Buttevant (irl. " Cill na Mullach") – miasteczko w Irlandii, w prowincji Munster, w hrabstwie Cork. Miejscowość w 2011 roku liczyła 1706 mieszkańców. Buttevant jest oddalone o 28 km od Cork. Miejscowość pochodzi ze średniowiecza.
W Buttevant organizowane są bardzo stare targi konne Cahirmee Horse Fair. Uważa się, że koń Napoleona Bonaparte został kupiony właśnie na tych targach.

</doc>
<doc id="2904292" url="https://pl.wikipedia.org/wiki?curid=2904292" title="Stanisław Glinski">
Stanisław Glinski

Stanisław Martynowicz Glinski, ros. Станислав Мартынович Глинский (ur. w 1894 w Warszawie, zm. 9 grudnia 1937 w Moskwie) – radziecki funkcjonariusz służb specjalnych.
W 1910 r. ukończył szkołę rzemieślniczą w Warszawie, po czym znalazł pracę w odlewni metalurgicznej. W 1911 r. wstąpił do Socjaldemokratycznej Partii Robotniczej Rosji (RSDRP). Wkrótce został sekretarzem Komitetu Mokotowskiego RSDRP. W 1913 r. wraz z rodziną wyjechał na Syberię, gdzie odbywał karę zesłania jego ojciec. Tam zaangażował się w działalność rewolucyjną. Dwa razy był aresztowany przez Ochranę. Udało mu się zbiec z więzienia, ale był zmuszony ukrywać się. W maju 1917 r. zmobilizowano go do 12 Syberyjskiego Pułku Piechoty, który skierowano do Łotwy na Front Północny. Stanisław Glinski z ramienia bolszewików prowadził agitację rewolucyjną wśród żołnierzy. Wkrótce przeniesiono go do 17 Syberyjskiego Pułku Piechoty, w którym stanął na czele rewolucyjnego komitetu pułkowego. Od końca stycznia 1918 r. pułk, wchodząc w skład nowo formowanego wojska bolszewickiego, walczył na Uralu z Kozakami. Od maja tego roku S. Glinski dowodził bolszewickim oddziałem partyzanckim w walkach z Korpusem Czechosłowackim. Następnie objął funkcję szefa sztabu 30 Dywizji Piechoty. Od listopada 1918 r. służył w strukturach Czeka w Jekaterynburgu. Początkowo był funkcjonariuszem Oddziału Specjalnego Czeka, a następnie stanął na jego czele. We wrześniu 1920 r. przeniesiono go do centrali Czeka w Moskwie. Wyznaczono go zastępcą szefa ds. pracy agenturalnej Oddziału Specjalnego 16 Armii. W 1921 r. prowadził działania skierowane przeciwko Ludowemu Związkowi Obrony Ojczyzny i Wolności. Występował wobec „sawinkowców” jako działacz antykomunistycznej organizacji Liberalni Demokraci. Brał udział w czynnym rozpracowaniu partyzanckiego oddziału „sawinkowców”, który ukrywał się w jednym z chutorów w rejonie horeckim guberni mohylewskiej. Ponadto S. Glinski działał przeciwko „bałachowcom”. W tym czasie zajmował następujące stanowiska: od czerwca 1921 r. był szefem wydziału specjalnego białoruskiej Czeka, zaś od lipca tego roku – pełnomocnikiem grupy uderzeniowej do spraw rozpracowania misji zagranicznych na Białorusi; w czerwcu 1922 r. został szefem Zasławskiego Pogranicznego Oddziału Specjalnego. W 1923 r. objął funkcję szefa Oddziału Specjalnego Mińskiego OGPU. W sierpniu 1924 r. uczestniczył w napadzie dywersyjnym na Stołpce. Pod koniec 1924 r. został zastępcą kierownika OGPU na Białorusi. Na pocz. 1925 r. przeniesiono go do centrali OGPU w Moskwie, gdzie służył w Oddziale Kontrwywiadowczym. Wkrótce przeszedł jednak do INO OGPU. Na pocz. 1926 r. skierowano go do Wolnego Miasta Gdańska jako zastępcę rezydenta INO OGPU, zaś po kilku miesiącach do Warszawy. Wziął udział w operacji „Trust”. Kierował też działania dezinformacyjnymi wobec polskiego wywiadu wojskowego dotyczącymi siły bojowej Armii Czerwonej. Na pocz. 1927 r. powrócił do Moskwy. W lutym 1928 r. został rezydentem INO OGPU w Helsinkach, w 1930 r. w Rydze, zaś w 1931 r. w Pradze. W 1934 r. odesłano go do Moskwy, po czym skierowano jako rezydenta NKWD do Paryża. W 1936 r. awansował do stopnia starszego majora bezpieczeństwa państwowego. W sierpniu 1937 r., po ponownym przybyciu do Moskwy, został aresztowany przez NKWD. Po procesie skazano go na karę śmierci, wykonaną 9 grudnia tego roku przez rozstrzelanie.

</doc>
<doc id="2904296" url="https://pl.wikipedia.org/wiki?curid=2904296" title="Filipp Voronkov">
Filipp Voronkov



</doc>
<doc id="2904297" url="https://pl.wikipedia.org/wiki?curid=2904297" title="Ballylickey">
Ballylickey

Ballylickey (irl. " Béal Átha Leice") – wieś w Irlandii, w prowincji Munster, w hrabstwie Cork.

</doc>
<doc id="2904299" url="https://pl.wikipedia.org/wiki?curid=2904299" title="Heisri">
Heisri

Heisri – wieś w Estonii, w prowincji Põlva, w gminie Kanepi.

</doc>
<doc id="2904305" url="https://pl.wikipedia.org/wiki?curid=2904305" title="Stanisław Gliński (oficer)">
Stanisław Gliński (oficer)

Stanisław Gliński, ps. „Witold Korczak” (ur. 10 marca 1900 w Warszawie, zm. 26 lutego 1994 w Launceston) – pułkownik broni pancernych Wojska Polskiego.
Życiorys.
Urodził się w rodzinie Jana i Eugenii z Amirowiczów. Miał pięcioro rodzeństwa. Jego starszym bratem był Jerzy (1896–1940), podpułkownik broni pancernych Wojska Polskiego.
Był członkiem Związku Strzeleckiego. Jako uczeń warszawskiego Gimnazjum im. Mikołaja Reja został w maju 1915 aresztowany przez władze carskie za działalność w tajnym harcerstwie. Po wywiezieniu w głąb Rosji został zwolniony z więzienia pod koniec 1915 i przeniósł się do Charkowa, gdzie został hufcowym w harcerstwie oraz komendantem Polskiej Organizacji Wojskowej. Latem 1918 przedostał się do Lwowa, skąd POW przerzuciła go do Kraśnika, a w listopadzie był już w Warszawie, gdzie uczestniczył w rozbrajaniu Niemców.
W styczniu 1919 otrzymał przydział do 3 pułku ułanów Lubelskich, z którym uczestniczył w oswobodzeniu Wilna. Na froncie litewsko-białoruskim walczył w szwadronie 2 pułku strzelców konnych przydzielonego do 2 Dywizji Piechoty Legionów. Zimą tego roku wrócił do Warszawy, zdał maturę w państwowej szkole dla byłych wojskowych, rozpoczął studia na Politechnice Warszawskiej, ale po roku studiów wyjechał ochotniczo brać udział w walce Górnego Śląska o polskość. Brał udział w II i II powstaniu śląskim pod pseudonimem „Witold Korczak”. Otrzymał przydział do referatu do specjalnych poruczeń Dowództwa Polskiej Organizacji Wojskowej Górnego Śląska. W sierpniu 1920 uczestniczył w II powstaniu śląskim. Po powstaniu został dowódcą ochrony Wojciecha Korfantego. Pod koniec tego roku przeszedł do nowo utworzonego Referatu Destrukcji Dowództwa Obrony Plebiscytu. W wojskowych przygotowaniach do III powstania śląskiego objął dowodzenie oddziałem destrukcyjnym w grupie „UE”, na czele którego uczestniczył w akcji „Mosty” w nocy z 2 na 3 maja 1921, rozpoczynającej III powstanie śląskie. Dowodzony przez niego oddział wysadził most kolejowy na Osłobodze niedaleko Racławic Śląskich.
Po zakończeniu powstania przydzielono go do 4 pułku strzelców konnych. 16 listopada 1923 został przemianowany z dniem 1 listopada 1923 na oficera zawodowego w stopniu porucznika ze starszeństwem z 1 czerwca 1920 i 33. lokatą w korpusie oficerów jazdy. W 1924 ukończył Centralną Szkołę Kawalerii w Grudziądzu. 2 kwietnia 1929 został awansowany do stopnia rotmistrza ze starszeństwem z dniem 1 stycznia 1929 i 11. lokatą w korpusie oficerów kawalerii. W latach 1930–1933 pozostawał w dyspozycji szefa Departamentu Kawalerii Ministerstwa Spraw Wojskowych. Przebywał wówczas we Francji w ramach pracy dla Oddziału II Sztabu Głównego. 26 stycznia 1934 ogłoszono jego przeniesienie do Sztabu Głównego. 7 czerwca 1934 został przeniesiony do 4 psk w Płocku. Później został wykładowcą w Centrum Wyszkolenia Czołgów i Samochodów Pancernych, a potem dyrektorem nauk w Centrum Wyszkolenia Broni Pancernych w Modlinie. Na stopień majora został mianowany ze starszeństwem z 1 stycznia 1936 i 23. lokatą w korpusie oficerów kawalerii. W 1937, w tym samym stopniu i starszeństwie, został przeniesiony do korpusu oficerów broni pancernych, grupa liniowa. W 1938 skierowano go na staż liniowy do 12 batalionu pancernego w Łucku na stanowisko zastępcy dowódcy. W sierpniu 1939 objął dowodzenie nowo utworzoną w ramach mobilizacji jednostką – 21 dywizjonem pancernym.
1 września 1939 dowodził dywizjonem w czasie bitwy pod Mokrą. Po wkroczeniu Armii Czerwonej do Polski Stanisław Gliński przekroczył wraz ze swoją jednostką 21 września granicę polsko-węgierską, gdzie został internowany. Po przedostaniu się do Francji walczył w 1940 w rejonie Vertuze – Avize, Champaubert i Montgivroux. Brał udział w kampanii francuskiej jako dowódca 1 batalionu czołgów 1 pułku czołgów 10 Brygady Kawalerii Pancernej. Po klęsce Francji przedostał się do Anglii. Został komendantem Ośrodka Zapasowego Broni Pancernej przemianowanego w grudniu 1941 na Centrum Wyszkolenia Broni Pancernej i Motorowej.
W 1942 został skierowany na Bliski Wschód. W dniu 2 czerwca 1942 został dowódcą 1 batalionu czołgów w Palestynie, a następnie 4 pułku pancernego „Skorpion”, który walczył m.in. pod Monte Cassino. W walkach o Ankonę został ciężko ranny. 
Po zakończeniu wojny pozostał za granicą. Był komendantem Centrum Wyszkolenia Pancernego i Technicznego. W latach 1947–1949 wykładał taktykę broni pancernej w polskiej Wyższej Szkole Wojennej w Szkocji. W 1964 przeszedł na emeryturę i osiedlił się w Launceston na Tasmanii, gdzie 26 lutego 1994 zmarł. 24 września 1994 został pochowany na cmentarzu komunalnym w Opolu (sektor 1G/1/45).

</doc>
<doc id="2904306" url="https://pl.wikipedia.org/wiki?curid=2904306" title="Hino (Kanepi)">
Hino (Kanepi)

Hino – wieś w Estonii, w prowincji Põlva, w gminie Kanepi.

</doc>
<doc id="2904309" url="https://pl.wikipedia.org/wiki?curid=2904309" title="Hurmi">
Hurmi

Hurmi – wieś w Estonii, w prowincji Põlva, w gminie Kanepi.

</doc>
<doc id="2904310" url="https://pl.wikipedia.org/wiki?curid=2904310" title="Jõgehara">
Jõgehara

Jõgehara – wieś w Estonii, w prowincji Põlva, w gminie Kanepi.

</doc>
<doc id="2904313" url="https://pl.wikipedia.org/wiki?curid=2904313" title="Jõksi">
Jõksi

2 miejscowości w Estonii:
Inne:

</doc>
<doc id="2904316" url="https://pl.wikipedia.org/wiki?curid=2904316" title="Jõksi (Kanepi)">
Jõksi (Kanepi)

Jõksi – wieś w Estonii, w prowincji Põlva, w gminie Kanepi.

</doc>
<doc id="2904318" url="https://pl.wikipedia.org/wiki?curid=2904318" title="Kaagna">
Kaagna

Kaagna – wieś w Estonii, w prowincji Põlva, w gminie Kanepi.

</doc>
<doc id="2904320" url="https://pl.wikipedia.org/wiki?curid=2904320" title="Andriej Zubkow">
Andriej Zubkow

Andriej Władimirowicz Zubkow (ur. 14 lipca 1981) – rosyjski siatkarz grający na pozycji rozgrywającego. 
Sukcesy klubowe.
Superpuchar Rosji:
Liga Mistrzów:
Liga rosyjska:
Puchar Rosji:
Klubowe Mistrzostwa Świata:
Liga białoruska: 
Sukcesy reprezentacyjne.
Mistrzostwa Świata Juniorów:

</doc>
<doc id="2904321" url="https://pl.wikipedia.org/wiki?curid=2904321" title="Kaagvere (Kanepi)">
Kaagvere (Kanepi)

Kaagvere – wieś w Estonii, w prowincji Põlva, w gminie Kanepi.

</doc>
<doc id="2904323" url="https://pl.wikipedia.org/wiki?curid=2904323" title="Nadodi Mannan">
Nadodi Mannan

Nadodi Mannan – indyjski film z 1958, w języku tamilskim, w reżyserii M. G. Ramachandrana. Jest adaptacją powieści A. Hope'a "Więzień na zamku Zenda". Stanowi jeden z licznych przykładów ścisłego związku między polityką a kinem w Tamil Nadu. Zarówno w piosenkach jak i w dialogach wielokrotnie pojawia się słowo "Dravida", natomiast główny bohater po swojej koronacji wydaje dekret w wielu punktach pokrywający się z założeniami programu Drawidyjskiej Federacji Postępu (DMK).
Obsada.
Źródła:
Piosenki filmowe.
Twórcami ich tekstów byli Muthukoothan, Athmanathan, Pattukottai Kalyana Sundaram i C. A. Laxmanadas. Swoich głosów w playbacku użyczyli m.in. T. M. Soundararajan, Seerkazhi Govindarajan i Jikki.
Odbiór i popularność.
Spotkał się z pozytywną oceną C.N. Annaduraia, który podkreślał umiejętne wyeksponowanie w fabule odniesień do ideologii drawidyjskiej. Wskazuje się, że "Nadodi Mannan" wyznaczył nowe standardy jeśli chodzi o sposób narracji czy rozwiązania techniczne. Można spotkać także stwierdzenia, iż jest produkcją, która zrewolucjonizowała kino tamilskie.
Odniósł ogromny sukces komercyjny. W kilkudziesięciu kinach wyświetlany był nieprzerwanie przeszło 100 dni od daty premiery. Zdobył uznanie również poza Indiami, między innymi w Malezji, Birmie oraz na Sri Lance. Był pierwszym filmem tamilskim wyświetlanym w Londynie nieprzerwanie przez osiem tygodni. Stale obecny w kinach i teatrach jest również współcześnie. Tylko w okresie od stycznia do grudnia 2006 zorganizowano jego seanse w 24 miejscach. Rocznice jego premiery są okazją do organizacji specjalnych wydarzeń kulturalnych czy uroczystości. W czerwcu 2013 została wydana poświęcona filmowi książka. Publikacja zawiera między innymi scenariusz obrazu, teksty wszystkich piosenek oraz liczne zdjęcia.

</doc>
<doc id="2904324" url="https://pl.wikipedia.org/wiki?curid=2904324" title="Karste">
Karste

Karste – wieś w Estonii, w prowincji Põlva, w gminie Kanepi.

</doc>
<doc id="2904327" url="https://pl.wikipedia.org/wiki?curid=2904327" title="Koigera">
Koigera

Koigera – wieś w Estonii, w prowincji Põlva, w gminie Kanepi.

</doc>
<doc id="2904328" url="https://pl.wikipedia.org/wiki?curid=2904328" title="Kooraste">
Kooraste

Kooraste – wieś w Estonii, w prowincji Põlva, w gminie Kanepi. Na południe od wsi przepływa rzeka Pühäjõgi, oraz położone są jeziora należące do pojezierza Kooraste (est. "Kooraste järved"): Kooraste Pikkjärv, Vaaba, Hatsike, Kooraste Suurjärv, Uiakatsi, Mudsina, Kooraste Kõvvõrjärv, Kooraste Linajärv.

</doc>
<doc id="2904329" url="https://pl.wikipedia.org/wiki?curid=2904329" title="Lauri (Kanepi)">
Lauri (Kanepi)

Lauri – wieś w Estonii, w prowincji Põlva, w gminie Kanepi.

</doc>
<doc id="2904331" url="https://pl.wikipedia.org/wiki?curid=2904331" title="Mistrzostwa Świata do lat 23 w Saneczkarstwie 2013">
Mistrzostwa Świata do lat 23 w Saneczkarstwie 2013

3. Mistrzostwa świata do lat 23 w saneczkarstwie 2013 odbyły się w dniach 1 – 2 lutego w Whistler, w Kanadzie. Zawodnicy rywalizowali w trzech konkurencjach: jedynkach kobiet, jedynkach mężczyzn, dwójkach mężczyzn.

</doc>
<doc id="2904332" url="https://pl.wikipedia.org/wiki?curid=2904332" title="Lista chorążych reprezentacji Wysp Dziewiczych Stanów Zjednoczonych na igrzyskach olimpijskich">
Lista chorążych reprezentacji Wysp Dziewiczych Stanów Zjednoczonych na igrzyskach olimpijskich

Lista chorążych reprezentacji Wysp Dziewiczych Stanów Zjednoczonych na igrzyskach olimpijskich – lista zawodników i zawodniczek reprezentacji Wysp Dziewiczych Stanów Zjednoczonych, którzy podczas ceremonii otwarcia nowożytnych igrzysk olimpijskich nieśli flagę tego terytorium.

</doc>
<doc id="2904333" url="https://pl.wikipedia.org/wiki?curid=2904333" title="Magari">
Magari

Magari – wieś w Estonii, w prowincji Põlva, w gminie Kanepi.

</doc>
<doc id="2904335" url="https://pl.wikipedia.org/wiki?curid=2904335" title="Lauri">
Lauri

3 miejscowości w Estonii:

</doc>
<doc id="2904336" url="https://pl.wikipedia.org/wiki?curid=2904336" title="Klemens Kazimierz Szeptycki">
Klemens Kazimierz Szeptycki



</doc>
<doc id="2904338" url="https://pl.wikipedia.org/wiki?curid=2904338" title="Kazimierz Szeptycki">
Kazimierz Szeptycki



</doc>
<doc id="2904339" url="https://pl.wikipedia.org/wiki?curid=2904339" title="Kazimierz Maria Szeptycki">
Kazimierz Maria Szeptycki



</doc>
<doc id="2904340" url="https://pl.wikipedia.org/wiki?curid=2904340" title="Ilja Żylin">
Ilja Żylin

Ilja Siergiejewicz Żylin (ur. 10 maja 1985 w Kirowie) – rosyjski siatkarz grający na pozycji przyjmującego. Od sezonu 2016/2017 występuje w niemieckiej Bundeslidze, w drużynie TV Bühl.
Sukcesy klubowe.
Puchar Challenge:
Mistrzostwo Rosji:
Puchar Rosji:
Liga Mistrzów:
Klubowe Mistrzostwa Świata:
Sukcesy reprezentacyjne.
Mistrzostwa Europy Kadetów:
Mistrzostwa Europy Juniorów:
Mistrzostwa Świata Juniorów:
Liga Światowa:
Memoriał Huberta Jerzego Wagnera:
Mistrzostwa Europy:
Puchar Wielkich Mistrzów:

</doc>
<doc id="2904341" url="https://pl.wikipedia.org/wiki?curid=2904341" title="Powierzchnia Roche'a">
Powierzchnia Roche'a



</doc>
<doc id="2904343" url="https://pl.wikipedia.org/wiki?curid=2904343" title="Paul Polansky">
Paul Polansky

Paul Polansky (ur. 17 lutego 1942 w Mason City, w stanie Iowa, zm. 26 marca 2021) – amerykański autor i działacz na rzecz praw Romów w Europie Wschodniej i na Bałkanach.
Życiorys.
Ukończył dziennikarstwo, historię i retorykę na Uniwersytecie Marquette w Milwaukee. Na początku lat 90. założył w USA Czech Historical Research Center (Czeski Ośrodek Badań Historycznych) i brał udział w kilku amerykańskich i europejskich konferencjach naukowych poświęconych tematyce praw człowieka w Europie Wschodniej.
W latach 90. odkrył w czeskich archiwach 40 tys. dokumentów na temat obozu zagłady Cyganów w Letach, prowadzonego przez Czechów w czasie II wojny światowej. Po dokonaniu tego odkrycia przeprowadził się do Czech, by kontynuować swoje badania. Zaczął również organizować poświęcone im konferencje w United States Holocaust Memorial Museum.
W 1999 roku zaczął pracować dla Wysokiego Komisarza ds. Uchodźców Organizacji Narodów Zjednoczonych, by służyć mu jako doradca do spraw uchodźców Romskich (Cygańskich) w Kosowie. Obecnie przewodzi fundacji Kosovo Roma Refugee Foundation (KRRF), organizacji pozarządowej działającej na rzecz cierpiących rezydentów romskich obozów w Mitrovicy. Od lipca 1999 do września 2009 był szefem misji Stowarzyszenia dla Nacji Zagrożonych w Kosowie i Serbii. 10 grudnia 2004 r. Rada Miasta Weimar przyznała Polansky’emu nagrodę Human Rights Award.
Opublikował dwadzieścia siedem książek, w tym osiemnaście tomików poezji i wiele książek dokumentalnych, w tym "UN-Leaded Blood", która opisuje bierność władz ONZ w obliczu śmierci wielu dzieci, które uległy zatruciu w obozach ONZ w północnym Kosowie.
Był producentem filmu dokumentalnego "Gypsy Blood", który w 2005 r. wygrał w kategorii najlepszy film informacyjny na Golden Wheel International Film Festival w Skopje w Macedonii.
Był także zaangażowany w exposé dotyczące bierności wobec dalszego trucia Romów w północnej Mitrovicy. "UN’s Toxic Shame" Amosa Robertsa, krytyczny raport na temat bierności ONZ w obliczu tego skandalu, wyemitowany został na australijskim kanale Dateline 26 kwietnia 2009 r.

</doc>
<doc id="2904346" url="https://pl.wikipedia.org/wiki?curid=2904346" title="Artiom Wolwicz">
Artiom Wolwicz

Artiom Aleksandrowicz Wolwicz (ros. Артём Александрович Вольвич; ur. 22 stycznia 1990 w Niżniewartowsku) – rosyjski siatkarz grający na pozycji środkowego. Od sezonu 2016/2017 występuje w drużynie Zenit Kazań.
Sukcesy klubowe.
Puchar Rosji:
Liga Mistrzów:
Klubowe Mistrzostwa Świata:
Mistrzostwo Rosji:
Superpuchar Rosji:
Sukcesy reprezentacyjne.
Mistrzostwa Europy Juniorów:
Letnia Uniwersjada:
Liga Światowa:
Memoriał Huberta Jerzego Wagnera:
Mistrzostwa Europy:
Puchar Wielkich Mistrzów:
Liga Narodów:
Igrzyska Olimpijskie:

</doc>
<doc id="2904348" url="https://pl.wikipedia.org/wiki?curid=2904348" title="C12 Nowy Świat">
C12 Nowy Świat



</doc>
<doc id="2904353" url="https://pl.wikipedia.org/wiki?curid=2904353" title="Miha Halzer">
Miha Halzer

Miha Halzer (ur. 13 kwietnia 1985) – słoweński kolarz górski, srebrny medalista mistrzostw świata i Europy.
Kariera.
Największy sukces w karierze Miha Halzer osiągnął w 2012 roku, kiedy zdobył srebrny medal w konkurencji cross-country eliminator podczas mistrzostw świata w Leogang. W zawodach tych wyprzedził go jedynie Ralph Näf ze Szwajcarii, a trzecie miejsce zajął Austriak Daniel Federspiel. Jest to pierwszy w historii medal zdobyty przez słoweńskiego kolarza MTB w rywalizacji mężczyzn. Rok później zdobył kolejny srebrny medal w tej konkurencji na mistrzostwach Europy w Bernie. Nie brał udziału w igrzyskach olimpijskich.

</doc>
<doc id="2904354" url="https://pl.wikipedia.org/wiki?curid=2904354" title="Evelin Kaufer">
Evelin Kaufer

Evelin Kaufer (ur. 22 lutego 1953 w Sohland an der Spree) – niemiecka lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Monachium (1972), srebrna medalistka olimpijska w biegu sztafetowym 4 x 100 metrów. W czasie swojej kariery reprezentowała Niemiecką Republikę Demokratyczną.

</doc>
<doc id="2904356" url="https://pl.wikipedia.org/wiki?curid=2904356" title="C13 Powiśle">
C13 Powiśle



</doc>
<doc id="2904358" url="https://pl.wikipedia.org/wiki?curid=2904358" title="Daniel Federspiel">
Daniel Federspiel

Daniel Federspiel (ur. 21 kwietnia 1987) – austriacki kolarz górski i przełajowy, czterokrotny medalista mistrzostw świata i Europy MTB, a także zdobywca Pucharu Świata MTB.
Kariera.
Pierwszy sukces w karierze Daniel Federspiel osiągnął w 2008 roku, kiedy zdobył srebrny medal cross-country U-23 podczas mistrzostw Europy w St. Wendel. Na rozgrywanych cztery lata później mistrzostwach świata MTB w Leogang wywalczył brązowy medal w konkurencji cross-country eliminator. W zawodach tych wyprzedzili go jedynie Ralph Näf ze Szwajcarii i Słoweniec Miha Halzer. Był to pierwszy w historii medal zdobyty przez austriackiego kolarza MTB w rywalizacji mężczyzn. W 2013 roku zdobył złoty medal w eliminatorze podczas ME w Bernie, a kilka miesięcy później w tej samej konkurencji był drugi na mistrzostwach świata MTB w Pietermaritzburgu. Ponadto w sezonie 2013 został także pierwszym zwycięzcą klasyfikacji końcowej Pucharu Świata w eliminatorze, w której wyprzedził Niemca Simona Gegenheimera i Belga Fabrice'a Melsa. W 2014 roku ponownie zwyciężył na mistrzostwach Europy, jednakże w klasyfikacji końcowej Pucharu Świata 2014ego sezonu był tym razem trzeci, za Melsem i Gegenheimerem.
Startuje także w kolarstwie przełajowym - jest między innymi mistrzem kraju juniorów z 2005 roku i młodzieżowców z 2007 roku. Nie brał udziału w igrzyskach olimpijskich.

</doc>
<doc id="2904360" url="https://pl.wikipedia.org/wiki?curid=2904360" title="Mécislas De Rakowski">
Mécislas De Rakowski

Mécislas De Rakowski "(wł. Mieczysław Rakowski)" (ur. 1882 w Więckowicach, zm. 1947 w Jambes, Belgia) – polski malarz tworzący w Belgii.
Życiorys.
Studiował na krakowskiej Akademii Sztuk Pięknych, naukę kontynuował w Monachium i Florencji. Przez pewien czas mieszkał i zdobywał wiedzę artystyczną o technikach malowania w Paryżu, a następnie ok. 1920 przeprowadził się do Belgii, zamieszkał w Jambes.
Malował pejzaże, wiele z nich to widoki plaż i wybrzeża morskiego. Tworzył również portrety, martwe natury i wnętrza pomieszczeń. W 1928 miał swoją wystawę indywidualną w Liège, a w 1932 w Brukseli i w 1943 w Namen, wystawiał również w Ixelles i Ostendzie. W 1931 odwiedził Kraków, namalował wtedy widoki Wawelu i wnętrza kościołów, a następnie przebywał przejazdem w Poznaniu. Miejscem jego najczęstszych plenerów była Dolina Mozy oraz ulice i zaułki Namur. W 1948 miała miejsce pośmiertna wystawa dorobku artysty.

</doc>
<doc id="2904361" url="https://pl.wikipedia.org/wiki?curid=2904361" title="Christina Heinich">
Christina Heinich

Christina Heinich (ur. 8 lipca 1949 w Lipsku) – niemiecka lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Monachium (1972), srebrna medalistka olimpijska w biegu sztafetowym 4 x 100 metrów. W czasie swojej kariery reprezentowała Niemiecką Republikę Demokratyczną.

</doc>
<doc id="2904365" url="https://pl.wikipedia.org/wiki?curid=2904365" title="Öztürk Emiroğlu">
Öztürk Emiroğlu

Öztürk Emiroğlu (ur. 14 stycznia 1965 w Ardahanie) – turecki literaturoznawca, doktor habilitowany, od 1997 wykładowca w Zakładzie Turkologii i Ludów Azji Środkowej Wydziału Orientalistycznego Uniwersytetu Warszawskiego.
Absolwent Uniwersytetu w Ankarze. Jego praca doktorska, zatytułowana "Cumhuriyet Dönemi Türk Edebiyatında Hisar Topluluğu", dotyczyła grupy poetyckiej Hisar; obronił ją w 1998 na Uniwersytecie Ankarskim, gdzie mu nadano stopień naukowy doktora w zakresie literaturoznawstwa (stopień ten w 2001 Rada Wydziału Neofilologii UW uznała za równorzędny ze stopniem naukowym doktora nauk humanistycznych w zakresie literaturoznawstwa nadawanym w RP). Öztürk Emiroğlu zajmował się także badaniem literatury dziecięcej w Turcji i w Polsce oraz związków periodyków z literaturą w Turcji.
Jego zainteresowania naukowe oscylują wokół tematów: tradycja i nowoczesność w literaturze tureckiej okresu 1718–1895, współczesna literatura turecka, polsko-tureckie stosunki kulturalne, dzieje badań turkologicznych w świecie i w Polsce, literatura dla dzieci w Polsce i w Turcji, stosunki między literaturą a polityką. Najważniejszym przedmiotem zainteresowań i prac naukowych są grupy literackie w Turcji od okresu Tanzymatu do czasów najnowszych.
W jego dorobku naukowym znajdują się książki, artykuły i referaty. Jest też autorem podręczników i skryptów, haseł encyklopedycznych, redaktorem naukowym książek, edytorem pracy pt. "Historia Literatury Tureckiej" i tłumaczem poezji Konstantego Ildefonsa Gałczyńskiego, Anny Świrszczynskiej, Marii Pawlikowskiej-Jasnorzewskiej, Tadeusza Różewicza, Edwarda Stachury i innych z języka polskiego na turecki.

</doc>
<doc id="2904370" url="https://pl.wikipedia.org/wiki?curid=2904370" title="Lismire">
Lismire

Lismire (irl. "Lios Machaire") – wieś w Irlandii, w prowincji Munster, w hrabstwie Cork.

</doc>
<doc id="2904373" url="https://pl.wikipedia.org/wiki?curid=2904373" title="Alexandra Engen">
Alexandra Engen

Alexandra Catharina Engen (ur. 5 stycznia 1988 w Sarpsborgu w Norwegii) – szwedzka kolarka górska i szosowa, wielokrotna medalistka mistrzostw świata i Europy MTB, a także zdobywczyni Pucharu Świata MTB.
Kariera.
Pierwszy sukces w karierze Alexandra Engen osiągnęła w 2006 roku, kiedy zdobyła brązowy medal w kategorii juniorek podczas mistrzostw Europy MTB w Limosano. Dwa lata później wspólnie z kolegami z reprezentacji zdobyła brązowy medal w sztafecie na ME w St. Wendel. Trzy kolejne medale zdobyła w 2009 roku: srebrny w kategorii U-23 na mistrzostwach świata MTB w Canberze oraz złoty w sztafecie i kolejny srebrny w kategorii U-23 na mistrzostwach Europy w Zoetermeer. Następnie zdobyła złote medale U-23 zarówno na ME w Hajfie, jak i MŚ w Mt-Sainte-Anne. Zwyciężyła także w konkurencji cross-country eliminator podczas mistrzostw świata MTB w Leogang. W zawodach tych bezpośrednio wyprzedziła Jolandę Neff ze Szwajcarii oraz Polkę Aleksandrę Dawidowicz. Wynik ten powtórzyła na mistrzostwach świata MTB w Pietermaritzburgu, wyprzedzając Jolandę Neff i jej rodaczkę Lindę Indergand. W tym samym roku została także pierwszą zwyciężczynią klasyfikacji końcowej Pucharu Świata w eliminatorze. W 2012 roku wystąpiła na igrzyskach olimpijskich w Londynie, gdzie rywalizację w cross-country ukończyła na szóstej pozycji. W 2014 roku zdobyła brązowy medal podczas mistrzostw Europy St. Wendel, plasując się za dwoma Szwajcarkami: Kathrin Stirnemann i Lindą Indergand. W sezonie 2014 była ponadto trzecia w klasyfikacji końcowej, ponownie uznając wyższość Stirnemann i Indergand.
Engen jest ponadto wielokrotną medalistką mistrzostw Szwecji w kategorii juniorek. Startuje także w wyścigach szosowych, zdobyła między innymi cztery medale mistrzostw Szwecji (dwa brązowe w 2005 roku oraz srebrny i brązowy w 2006 roku).

</doc>
<doc id="2904375" url="https://pl.wikipedia.org/wiki?curid=2904375" title="Matt Harvey">
Matt Harvey

Matthew Edward Harvey (ur. 27 marca 1989) – amerykański baseballista występujący na pozycji miotacza w Los Angeles Angels.
Przebieg kariery.
Harvey studiował na University of North Carolina at Chapel Hill, gdzie w latach 2008–2009 grał w drużynie uniwersyteckiej North Carolina Tar Heels. W 2010 został wybrany w pierwszej rundzie draftu z numerem siódmym przez New York Mets i początkowo występował w klubach farmerskich tego zespołu, między innymi w Buffalo Bisons, reprezentującym poziom Triple-A. W Major League Baseball po raz pierwszy wystąpił 26 lipca 2012 w meczu przeciwko Arizona Diamondbacks, w którym zaliczył pierwsze w karierze zwycięstwo, a także pobił rekord klubowy zaliczając 11 strikeoutów w debiucie.
16 lipca 2013 po raz pierwszy wystąpił w Meczu Gwiazd. 7 sierpnia 2013 w wygranym przez Mets 5–0 spotkaniu z Colorado Rockies, zaliczył pierwszy w karierze shutout. W sierpniu 2013 doznał kontuzji prawej ręki (naciągnięcia więzadeł stawu łokciowego) i w październiku 2013 przeszedł operację Tommy'ego Johna, co wykluczyło go z gry do końca sezonu 2014.
1 maja 2015 w meczu z Washington Nationals zanotował piątą wygraną z rzędu od początku rozgrywek jako pierwszy miotacz zespołu od 2006 roku po Pedro Martínezie. 11 lipca 2015 w spotkaniu z Arizona Diamondbacks na Citi Field zdobył pierwszego home runa w MLB, dwupunktowego, dającego prowadzenie w meczu 3–2. Mets ostatecznie wygrali mecz 4–2.
8 maja 2018 przeszedł do Cincinnati Reds za Devina Mesoraco, a w grudniu 2018 został zawodnikiem Los Angeles Angels.

</doc>
<doc id="2904377" url="https://pl.wikipedia.org/wiki?curid=2904377" title="Glanworth">
Glanworth

Glanworth (irl. "Gleannúir") – wieś w Irlandii, w prowincji Munster, w hrabstwie Cork. Miejscowość w 2006 roku liczyła 447 mieszkańców. Leży około 8 km na północny zachód od miasta Fermoy i około 40 km na północny wschód od drugiego pod względem wielkości miasta w Irlandii, Corku.
Transport.
Stację kolejową w Glanworth otwarto 23 marca 1891 roku. Dla ruchu pasażerskiego i towarowego zamknięta 27 stycznia 1947 roku, a całkowicie zamknięta została 1 grudnia 1953 roku.

</doc>
<doc id="2904379" url="https://pl.wikipedia.org/wiki?curid=2904379" title="Goyt">
Goyt

Goyt – rzeka w północno-zachodniej Anglii, jeden z dopływów rzeki Mersey.
Bieg rzeki.
Rzeka Goyt bierze swój początek na wrzosowiskach Axe Edge Moor, w pobliżu rzeki Dane i gospody Cat and Fiddle Inn. Miejsce to znane jest jako dolina Upper Goyt Valley. Droga Cat and Fiddle Road z Buxton do Macclesfield przecina rzekę kierującą się na północ zgodnie z przebiegiem doliny. Rzeka płynie następnie pod starym mostem Derbyshire Bridge, łączącym hrabstwa Derbyshire i Cheshire. 
Następnie rzeka dociera do mostu dla koni jucznych przeniesionego w to miejsce, kiedy zbudowano zbiornik Errwood reservoir w latach 60. XX w. Dalej znajduje się kolejny zbiornik wodny, Fernilee reservoir. Można w tym miejscu zobaczyć też pozostałości dawnej linii kolejowej Cromford and High Peak Railway.
Rzeka Goyt przepływa następnie przez Taxal i Horwich End, gdzie uchodzi do niej potok Todd Brook. Kolejnymi miastami, przez które przepływa rzeka są Whaley Bridge, New Mills (gdzie uchodzi do niej rzeka Sett) i wieś Marple Bridge.
Pomiędzy New Mills i Marple Bridge, w Strawberry Hill, nad najwęższym i najgłębszym odcinku rzeki Goyt znajduje się most lokalnie zwany „Rzymskim Mostem”, chociaż w rzeczywistości pochodzi z ok. 1700 r.; podobnie jak okoliczne zbiorniki wodne zbudowane ok. 1790 r. do przechowywania wody napędzającej koło wodne fabryki Samuela Oldknowa, potem (w czasach wiktoriańskich) reklamowane jako „rzymskie” dla przyciągnięcia turystów. „Rzymski Most” był od 1977 (przez 32 lata) zamknięty, a 23 maja 2009 został oficjalnie otwarty ponownie dla koni, pieszych i rowerzystów.
W New Mills, pomiędzy „Rzymskim Mostem” i „rzymskimi jeziorami” nad rzeką przebiega wiadukt kolejowy "Goyt Viaduct" (lub: "Marple Viaduct"), wybudowany w 1863 przez inżyniera Johna George'a Blackburne'a. Tory kolejowe znajdują się 37,8 m ponad powierzchnią wody. Wiadukt jest zabytkiem stopnia II. Wiadukt biegnie równolegle do otwartego w 1800 akweduktu ("Goyt Aqueduct" lub "Marple Aqueduct"), którym płynie kanał Peak Forest Canal, przecinający rzekę ok. 30 m ponad jej korytem.
Do Goyt uchodzi następnie rzeka Etherow, zaś w Stockport Goyt łączy się rzeką Tame, tworząc rzekę Mersey.

</doc>
<doc id="2904383" url="https://pl.wikipedia.org/wiki?curid=2904383" title="Magdalena Koch">
Magdalena Koch

Magdalena Jolanta Koch (ur. 1958) – polska slawistka, badaczka literatury serbskiej i chorwackiej XX i XXI wieku, specjalizująca się w badaniach nad płcią kulturową, tożsamością, transkulturowością Bałkanów, a także współczesnym serbskim i chorwackim dramatem. 
Życiorys.
Studia slawistyczne (rusycystyka i serbokroatystyka) ukończyła na Uniwersytecie Wrocławskim w 1981, gdzie pracowała do 2011. Uzyskała stopień doktora (1997) na podstawie napisanej pod kierunkiem Milicy Semków pracy "Podróże w czasie i przestrzeni. Proza Isidory Sekulić". Stopień doktor habilitowanej (2008) – "…kiedy dojrzejemy jako kultura… Twórczość pisarek serbskich na początku XX wieku (kanon – genre – gender)". W 2022 otrzymała tytuł naukowy profesora.
Od października 2011 jest profesorką na Uniwersytecie im. Adama Mickiewicza w Poznaniu, gdzie w Instytucie Filologii Słowiańskiej jest zastępczynią dyrektora ds. nauki oraz kieruje Pracownią Genderowych i Transkulturowych Studiów Bałkanistycznych.
Odznaczona Srebrnym (2004) i Złotym (2011) Krzyżem Zasługi.

</doc>
<doc id="2904385" url="https://pl.wikipedia.org/wiki?curid=2904385" title="Jolanda Neff">
Jolanda Neff

Jolanda Neff (ur. 5 stycznia 1993) – szwajcarska kolarka górska i szosowa, mistrzyni świata w kolarstwie górskim, wielokrotna medalistka mistrzostw świata i Europy MTB oraz najmłodsza zdobywczyni Pucharu Świata MTB XCO w historii.
Kariera.
Pierwszy sukces w karierze Jolanda Neff osiągnęła w 2011 roku, kiedy zdobyła złoty medal w kategorii juniorek podczas mistrzostw Europy MTB w Dohňanach. Na rozgrywanych rok później mistrzostwach świata MTB w Leogang zwyciężyła w kategorii U-23, a w cross-country eliminator zajęła drugie miejsce za Szwedką Alexandrą Engen. W kategorii U-23 zwyciężyła również na rozgrywanych w 2012 roku mistrzostwach Europy w Moskwie. W 2013 roku przeszła na zawodowstwo podpisując umowę z Giant Pro XC Team i zdobyła trzy medale: srebrny w sztafecie na ME w Bernie oraz złoty w U-23 i ponownie srebrny w eliminatorze podczas mistrzostw świata w Pietermaritzburgu. W sezonie 2014 Pucharu Świata MTB stawała na podium w czterech z siedmiu zawodów, odnosząc przy tym trzy zwycięstwa: 13 kwietnia w Pietermaritzburgu, 3 sierpnia w Mont-Sainte-Anne i 24 sierpnia w Méribel. W klasyfikacji końcowej zajęła pierwsze miejsce, wyraźnie wyprzedzając Catharine Pendrel z Kanady i Tanję Žakelj ze Słowenii.
Od sezonu 2017 jeździ w barwach Kross Racing Team razem z Mają Włoszczowską, Bartłomiejem Wawakiem i Fabianem Gigerem. W tym samym roku w Cairns zdobyła tytuł mistrzyni świata w kolarstwie górskim, a w 2018 roku zdobyła złoty medal w tej dyscyplinie sportowej na Mistrzostwach Europy w Glasgow i ponownie wygrała Puchar Świata MTB XCO.
W sezonie 2019 reprezentować będzie zespół Trek Factory Racing.
Startuje także w kolarstwie przełajowym.

</doc>
<doc id="2904386" url="https://pl.wikipedia.org/wiki?curid=2904386" title="Andrey Zubkov">
Andrey Zubkov



</doc>
<doc id="2904388" url="https://pl.wikipedia.org/wiki?curid=2904388" title="Laura Dahlmeier">
Laura Dahlmeier

Laura Dahlmeier (ur. 22 sierpnia 1993 w Garmisch-Partenkirchen) – niemiecka biathlonistka, trzykrotna medalistka olimpijska, wielokrotna medalistka mistrzostw oraz zdobywczyni Pucharu Świata.
Kariera.
Po raz pierwszy na arenie międzynarodowej pojawiła się w 2011 roku, startując na mistrzostwach świata juniorów w Novym Měscie. Zdobyła tam brązowe medale w biegu pościgowym i sztafecie. Podczas rozgrywanych rok później mistrzostw świata juniorów w Kontiolahti nie zdobyła żadnego medalu, zajmując między innymi szóste miejsce w sztafecie i 16. miejsce w biegu indywidualnym. Za to na mistrzostwach świata juniorów w Obertilliach rok później zwyciężyła w sprincie, biegu indywidualnym i sztafecie, a w biegu pościgowym była druga.
W Pucharze Świata zadebiutowała 1 marca 2013 roku w Oslo, zajmując siódme miejsce w sprincie. Tym samym już w debiucie wywalczyła pierwsze punkty. Pierwszy raz na podium zawodów pucharowych stanęła 23 stycznia 2015 roku w Anterselvie, gdzie sprint ukończyła na trzeciej pozycji. W zawodach tych wyprzedziły ją jedynie Darja Domraczewa z Białorusi i Finka Kaisa Mäkäräinen. W kolejnych startach jeszcze 46 razy stawała na podium, odnosząc przy tym 20 zwycięstw: 3 w sprincie, 10 w biegu pościgowym, 4 w biegu masowym i 3 w biegu indywidualnym. 
Najlepsze wyniki osiągnęła w sezonie 2016/2017, kiedy zwyciężyła w klasyfikacji generalnej, zwyciężając też w klasyfikacjach biegu pościgowego i indywidualnego. Była także druga w klasyfikacjach sprintu i biegu masowego. W sezonie 2015/2016 zajęła drugie miejsce w klasyfikacji biegu masowego, a w sezonie 2017/2018 była druga w tej klasyfikacji i trzecia w klasyfikacji pościgowego.
Pierwsze medale wśród seniorek wywalczyła w 2015 roku, podczas mistrzostw świata w Kontiolahti. Zdobyła srebrny medal w biegu pościgowym, startując z czwartego miejsca po sprincie. W zawodach tych rozdzieliła Francuzkę Marie Dorin Habert i Polkę Weronikę Nowakowską-Ziemniak. Pięć dni później wraz z koleżankami z reprezentacji zwyciężyła w sztafecie. Na rozgrywanych rok później mistrzostwach świata w Oslo zdobyła medale we wszystkich konkurencjach w których wystąpiła. W sprincie była trzecia, plasując się za Norweżką Tiril Eckhoff i Marie Dorin Habert, za to w biegu pościgowym była już najlepsza. Następnie zajęła trzecie miejsce w sztafecie i biegu indywidualnym, w którym uległa Dorin Habert i jej rodaczce - Anaïs Bescond. W swoim ostatnim starcie na tej imprezie była druga w biegu masowym, za Dorin Habert a przed Kaisą Mäkäräinen.
Największe sukcesy osiągnęła podczas mistrzostw świata w Hochfilzen w 2017 roku, gdzie ponownie zdobyła medale we wszystkich konkurencjach w których wystąpiła, przy czym zwyciężyła w pięciu z sześciu startów. Triumfowała w biegu indywidualnym, biegu pościgowym, biegu masowym oraz sztafetach kobiet i mieszanej. Oprócz tego zdobyła srebrny medal w sprincie, plasując się między Czeszką Gabrielą Koukalovą a Francuzką Anaïs Chevalier. Ostatnie medale w zawodach tego cyklu zdobyła na mistrzostwach świata w Östersund w 2019 roku. W sprincie była trzecia, za Anastasiją Kuźminą ze Słowacji i Norweżką Ingrid Landmark Tandrevold. Miejsce to utrzymała w biegu pościgowym, w którym wyprzedziły ją jej rodaczka - Denise Herrmann i Tiril Eckhoff.
W 2014 roku startowała na igrzyskach olimpijskich w Soczi, gdzie jej najlepszym wynikiem było trzynaste miejsce w biegu indywidualnym. Brała też udział w igrzyskach w Pjongczangu cztery lata później, gdzie zwyciężyła w sprincie i biegu pościgowym, zostając pierwszą w historii zawodniczką, która wygrała w obu tych konkurencjach na tych samych igrzyskach. Ponadto wywalczyła tam brązowy medal w biegu indywidualnym, plasując się za Hanną Öberg ze Szwecji i Anastasiją Kuźminą.
W maju 2019 roku zakończyła karierę.

</doc>
<doc id="2904389" url="https://pl.wikipedia.org/wiki?curid=2904389" title="Mistrzostwa Świata w Narciarstwie Dowolnym 2013 – slopestyle mężczyzn">
Mistrzostwa Świata w Narciarstwie Dowolnym 2013 – slopestyle mężczyzn

Panowie w czwartej konkurencji freestyleowej na tych mistrzostwach, walczyli o mistrzostwo świata 9 marca w Voss na trasie Slopestyle-bakken. Mistrzostwa świata z Deer Valley nie obronił Amerykanin Alex Schlopy, który w finale zajął dopiero 10 miejsce. Nowym mistrzem świata został jego rodak Thomas Wallisch, srebrny medal wywalczył reprezentant Wielkiej Brytanii James Woods. Natomiast krążek z brązowego kruszcu przypadł również Amerykaninowi Nicholasowi Goepperowi.

</doc>
<doc id="2904390" url="https://pl.wikipedia.org/wiki?curid=2904390" title="So Emotional (utwór Christiny Aguilery)">
So Emotional (utwór Christiny Aguilery)

„So Emotional” – piosenka R&amp;B/pop pochodząca z pierwszego studyjnego albumu amerykańskiej wokalistki Christiny Aguilery zatytułowanego, po prostu, "Christina Aguilera" (1999). Utwór napisany został przez Franne Golde i Toma Snowa oraz wyprodukowany przez Rona Harrisa.
Piosenka miała zostać wydana na singlu, lecz zastąpiono ją utworem „What a Girl Wants”, uznanym za bardziej przebojowy. Krytycy muzyczni pozytywnie ocenili „So Emotional”, jako jej zaletę wskazując rozbieżność gatunkową. Inni opiniodawcy chwalili relaksujący ton utworu oraz kołyszącą melodię. Magazyn "Billboard" uznał „So Emotional” za jedną z najlepszych piosenek 1999 roku.
Informacje o utworze.
„So Emotional” jest utworem wielogatunkowym, czerpiącym między innymi z R&amp;B, soulu oraz muzyki pop. Został napisany z myślą o płycie "Dreaming of You" meksykańsko-amerykańskiej wokalistki Seleny, choć jej wersja nigdy nie została zrealizowana. Sam tytuł nawiązuje do nagrania Whitney Houston z 1987 roku. Aguilera i producent Ron Harris planowali początkowo, że piosenka będzie nagrywana przez trzy dni, ale sesje zamknięto w ciągu jednego tylko dnia. W przerwach między rejestrami studyjnymi artystka słuchała albumów Brandy i Mariah Carey. Ostateczna wersja utworu jest tak naprawdę pierwszym podejściem Aguilery do nagrywania. Według piosenkarki utwór inspirowany jest twórczością Billie Holiday oraz muzyką gospel. O gospelowym brzmieniu wspomina też w swojej recenzji krytyk Frank Tortorici.
Początkowo RCA Records rozważało publikację piosenki w postaci drugiego singla promującego debiutancki album Aguilery. Wytwórnia promowała ten utwór, angażując wokalistkę w występy z nim podczas telewizyjnych programów muzycznych. Decyzję zmieniono, gdy wykonawczyni zasugerowała, że „So Emotional” nie powtórzy sukcesu inauguracyjnego singla z jej pierwszego krążka, „Genie in a Bottle”. Wówczas na singlu opublikowano utwór „What a Girl Wants”, uznany za bardziej przebojowy. Powstała także hiszpańskojęzyczna wersja utworu, zatytułowana „Tan Emocional”. Piosenka została nagrana na album "Mi Reflejo" (2000), lecz odrzucono ją z finalnej tracklisty. Promocyjne, darmowe kopie utworu zostały wydane w Tajlandii; nagranie było też emitowane przez stacje radiowe w Stanach Zjednoczonych, Brazylii i Belgii. W 2007 roku piosenka znalazła się na albumie kompilacyjnym "Christina Aguilera – Greatest Hits", wydanym przez Star Mark w Rosji.
Opinie.
Według redaktorów strony internetowej the-rockferry.onet.pl, „So Emotional” to jedna z czterdziestu najlepszych kompozycji nagranych przez Aguilerę w latach 1997−2010. W zestawieniu stu najważniejszych utworów artystki z tego okresu serwis przypisał piosence pozycję #39. Sebastian Mucha (popheart.pl) wskazał „So Emotional” jako jedną z dziesięciu najlepszych niesinglowych piosenek Aguilery. Dziennikarz uznał, że nagrania „nie powstydziłyby się największe wokalistki R&amp;B w latach 90. i 00.” Magazyn "Billboard" okrzyknął nagranie mianem jednej z najlepszych piosenek niesinglowych, wydanych w 1999 roku. W rankingu uwzględniającym pięćdziesiąt pozycji utwór zajął miejsce dwudzieste szóste.
Recenzje.
Utwór został korzystnie oceniony przez krytyków muzycznych. Beth Johnson, recenzując debiutancki album Christiny Aguilery dla magazynu "Entertainment Weekly", wydała piosence „So Emotional” pozytywną opinię. Uznała, że kiedy Aguilera lawiruje pomiędzy zróżnicowanymi gatunkami, udaje jej się dostarczyć „zawrotnie smakowity radiowy pop”. Recenzent piszący dla witryny Amazon.com wskazał utwór jako jeden z najlepszych momentów płyty "Christina Aguilera" oraz pochwalił jego soulową manierę; w podobnym tonie wypowiadano się o nagraniu w "Billboardzie". W opinii Zuzanny Janickiej z portalu internetowego AllAboutMusic.pl „So Emotional” to kompozycja „przebojowa, popowa i bujająca”. Dziennikarz strony musicaddiction2.com napisał: „'So Emotional' jest funkowym kawałkiem, przy którym można się poruszać. Zajęło mi trochę czasu, by polubić tę piosenkę, ale teraz ją kocham i niemal znam na pamięć. Utwór posiada relaksującą melodię, a wokal Aguilery − chociaż improwizowany − również jest odprężający (...)”. W recenzji dla serwisu ukmix.org opiniodawca okrzyknął „So Emotional” wspaniałą piosenką. Barry Walters ("Rolling Stone"), w odróżnieniu od wielu krytyków, wydał niepochlebne omówienie, dochodząc do wniosku, że w utworze „So Emotional” Aguilera kalkuje styl Whitney Houston. Walters podobnie ocenił inne kompozycje z płyty "Christina Aguilera". Zdaniem Bianki Gracie ("Idolator"), nagraniem „So Emotional”, czerpiącym z różnych stylów muzycznych, Aguilerze udało się wykreował swoją własną, unikatową melodię. Gracie, przyglądając się krążkowi "Christina Aguilera" z perspektywy piętnastolecia jego wydania, pisała: „Utwory wokalistki z jej debiutanckiego albumu, 'So Emotional', 'Love for All Seasons' i 'Somebody's Somebody', są wyjątkowo bliskie rhythm and bluesowi oraz muzyce soul, gatunkom, które (pod koniec lat 90. − przyp.) były wykonywane przez takie zespoły jak En Vogue, SWV oraz Destiny’s Child. Miłość Aguilery do przepełnionej duszą estetyki wpłynęła natomiast na jej dalszą karierę, zwłaszcza na wydany w 2006 roku album "Back to Basics"”.
Anna Louise Golden, autorka książki "Christina Aguilera: An Unauthorized Biography", uznała, że „So Emotional” to utwór z wielkim potencjałem na zostanie singlowym przebojem. Według Golden to piosenka żywa, zapadająca w pamięć, „bystrze zaaranżowana”, a Aguilerze daje szansę na „trening wokalny”.
Teledysk.
Jako że „So Emotional” nie jest utworem singlowym, nigdy nie nakręcono do niego właściwego teledysku. Istnieje jednak nieoficjalny wideoklip z 1999 roku, w którym Aguilera śpiewa w studio nagraniowym. Unikatowy klip został udostępniony na profilu VEVO wokalistki, znajduje się także na albumie DVD "Genie Gets Her Wish" (2000). Elizabeth Learned, redaktorka witryny thecelebritycafe.com, uwzględniła wideo w zestawieniu dziesięciu najlepszych teledysków w karierze Aguilery; chwaliła jego intymność, a także prostotę, która − jak uznała − ułatwia odbiór piosenki.
Promocja i wykonania koncertowe.
W latach 1999−2000 Aguilera wykonywała piosenkę „So Emotional” w trakcie telewizyjnych występów. Pojawiła się w muzycznych programach: "Soul Train" nadawanym przez telewizję syndykacyjną (9 października 1999), "Total Request Live" muzycznej stacji MTV (17 października 1999) oraz "Intimate and Interactive" kanadyjskiej telewizji MuchMusic (17 maja 2000). 1 października 1999 odbył się występ Aguilery podczas gali Pleasure Island Concert. Artystka zaśpiewała wtedy między innymi „So Emotional”, „Genie in a Bottle” i „Reflection”. W 2000 roku piosenkarka pojawiła się na imprezie muzycznej Q102 Radio Philadelphia Concert, wykonując kompozycje z albumu "Christina Aguilera" (w tym „So Emotional”). W drugiej połowie 2000 koncertowała z piosenką po Ameryce Północnej podczas trasy Sears &amp; Levis US Tour, a na początku 2001 śpiewała „So Emotional” w trakcie Christina Aguilera Latin American Tour 2001, w tournée po Ameryce i Japonii. W 2001 koncert Aguilery został zarejestrowany i wydany na dyskach DVD jako koncertowy album "My Reflection". Wśród wykonywanych utworów znajdują się „So Emotional” i „Christmas Time” − oba wykonane z gościnnym udziałem Lil’ Bow Wowa. 20 stycznia 2001 wokalistka wystąpiła podczas imprezy Caracas Pop Festival w stolicy Wenezueli. W ramach koncertu wykonała w sumie dwanaście kompozycji, w tym „So Emotional”.

</doc>
<doc id="2904391" url="https://pl.wikipedia.org/wiki?curid=2904391" title="Ilya Zhilin">
Ilya Zhilin



</doc>
<doc id="2904392" url="https://pl.wikipedia.org/wiki?curid=2904392" title="Artem Volvich">
Artem Volvich



</doc>
<doc id="2904394" url="https://pl.wikipedia.org/wiki?curid=2904394" title="Strój kielecko-włoszczowski">
Strój kielecko-włoszczowski

Strój kielecko-włoszczowski
Strój męski.
Regionalny strój męski nie był strojem wyjściowym. Mężczyźni nosili siermięgi samodziałowe i czarną bądź granatową odzież wierzchnią z podwójnymi zapinkami. Na głowę zakładali tzw. maciejówki, czyli „miękkie czapki z lakierowanym daszkiem”.
Strój kobiecy.
W przeciwieństwie do stroju męskiego, strój kobiecy był reprezentacyjny. Głównym deseniem w noszonych przez kobiety zapaskach były prążki, zazwyczaj czarne, bordowe lub ciemnoczerwone. Początek XX wieku i moda krakowska rozszerzyły gamę kolorów zapasek. Pojawiła się zieleń, błękit, fiolet i żółć. Tuż przed wojną popularna stała się moda z regionu łowickiego, która charakteryzowała się obecnością kolorów tęczowych.

</doc>
<doc id="2904395" url="https://pl.wikipedia.org/wiki?curid=2904395" title="Zmiany granic miast w Polsce w 2008">
Zmiany granic miast w Polsce w 2008

Zmiany granic miast w 2008 roku – zmiany granic administracyjnych miast w Polsce, które nastąpiły 1 stycznia 2008 r. na podstawie rozporządzenia Rady Ministrów z 24 lipca 2007 r.

</doc>
<doc id="2904396" url="https://pl.wikipedia.org/wiki?curid=2904396" title="Masakra w Przemyślu (1939)">
Masakra w Przemyślu (1939)

Masakra w Przemyślu (1939) – masowy mord na żydowskich mieszkańcach Przemyśla, dokonany przez funkcjonariuszy niemieckich Einsatzgruppen podczas kampanii wrześniowej 1939 roku.
W trakcie inwazji na Polskę funkcjonariusze Einsatzgruppen dokonali szeregu mordów i pogromów na tle antysemickim, których celem było wywołanie masowego exodusu ludności żydowskiej na ziemie polskie okupowane przez Armię Czerwoną. Punktem kulminacyjnym tej operacji była masakra w Przemyślu. Między 16 a 19 września 1939 roku Niemcy zamordowali w tym mieście co najmniej 500–600 Żydów, czemu towarzyszyły masowe rabunki i palenie synagog. Była to jedna z największych zbrodni popełnionych przez Niemców podczas kampanii wrześniowej, a zarazem pierwsza zakrojona na tak szeroką skalę masakra Żydów podczas II wojny światowej.
Preludium.
W wyniku zwycięskiej kampanii wrześniowej pod kontrolą Niemiec znalazły się tereny zachodniej i centralnej Polski, zamieszkiwane przez 2,2 mln Żydów. Dla nazistowskich przywódców, którzy z rasizmu i antysemityzmu uczynili rdzeń swej ideologii, była to sytuacja wysoce niepożądana. W pierwszym okresie wojny władze III Rzeszy rozważały rozmaite warianty „rozwiązania kwestii żydowskiej” w Polsce i Europie. Jeszcze przed zakończeniem kampanii wrześniowej SS-Gruppenführer Reinhard Heydrich, szef służb bezpieczeństwa III Rzeszy, zaproponował, aby wysiedlić polskich Żydów na ziemie wschodniej Polski, które zgodnie z zapisami układu Ribbentrop-Mołotow miały znaleźć się pod okupacją ZSRR. Plan ten został najprawdopodobniej zaakceptowany przez naczelne dowództwo Wehrmachtu. Może o tym świadczyć chociażby dyrektywa z 12 września 1939, skierowana przez generała Eduarda Wagnera (Generalnego Kwatermistrza Wojsk Lądowych) do dowództwa Grupy Armii „Południe”, zawierająca rozkaz „wywiezienia za San” wszystkich Żydów z polskiej części Górnego Śląska. Jednocześnie chcąc przyspieszyć masowy exodus ludności żydowskiej do strefy sowieckiej, Niemcy rozpoczęli brutalne pogromy i wysiedlenia. Szczególną rolę w tej akcji odegrały tzw. Einsatzgruppen – specjalne grupy operacyjne SD i policji bezpieczeństwa podążające w ślad za oddziałami regularnej armii z zadaniem „zwalczania wszystkich wrogich Rzeszy i Niemcom elementów na tyłach walczących wojsk” oraz „ujęcia osób niepewnych pod względem politycznym”.
Plan wysiedlenia polskich Żydów na tereny zajęte przez Armię Czerwoną nie został ostatecznie zrealizowany – m.in. z powodu niechęci władz sowieckich do przyjmowania tak wielkiej liczby uchodźców. Zanim jednak Sowieci uszczelnili granicę, funkcjonariusze Einsatzgruppen zdążyli wypędzić tysiące Żydów za Bug i San. Niemcy dopuścili się przy tym szeregu mordów, rabunków, gwałtów i podpaleń. Szczególnie brutalny przebieg miało zwłaszcza wypędzanie ludności żydowskiej z terenów południowej Polski (Górny Śląsk, Małopolska), gdzie operowała Einsatzgruppe I dowodzona przez SS-Brigadeführera Bruno Streckenbacha. Jeden z pododdziałów tej grupy – Einsatzkommando 3/I dowodzone przez SS-Sturmbanführera dr. Alfreda Hasselberga – na samym tylko odcinku między Sandomierzem a Jarosławiem wypędził za San ok. 18 tys. Żydów. Z kolei w Dynowie nad Sanem Einsatzkommando 1/I dowodzone przez SS-Sturmbannführera dr. Ludwiga Hahna przepędziło wpław przez rzekę wszystkich żydowskich mieszkańców, dokonując przy tym szeregu mordów i podpaleń. 
Einsatzgruppe I została wkrótce wsparta przez kolejną jednostkę specjalną. Początkowo kierownictwo SS planowało, że w kampanii przeciw Polsce uczestniczyć będzie pięć Einsatzgruppen. W pierwszych dniach września do Reichsführera-SS Heinricha Himmlera zaczęły jednak dochodzić meldunki o „polskim powstaniu” rozwijającym się rzekomo na Górnym Śląsku. Z tego względu już 3 września zorganizowano kolejną grupę operacyjną – tzw. Einsatzgruppe zur besonderen Verwendung pod dowództwem SS-Obergruppenführera Udo von Woyrscha. Pierwotnie jej zadaniem miała być wyłącznie pacyfikacja Górnego Śląska. Po upływie kilku dni dla niemieckiego dowództwa stało się jednak jasne, że meldunki o „polskim powstaniu” były mocno przesadzone. 7 września Himmler mianował więc Woyrscha specjalnym dowódcą policji przy 14 Armii, po czym polecił jego jednostce ruszyć dalej na wschód. Szlak przemarszu Einsatzgruppe z.b.V. znaczyły płonące synagogi i masowe mordy na Żydach. Między innymi 7 września podkomendni Woyrscha dokonali pogromu w Będzinie, gdzie spalili synagogę i zamordowali kilkuset Żydów. Jego jednostka dokonała także masakry 50 Żydów w Trzebini oraz spaliła synagogę w Katowicach (8 września). Po dotarciu nad San Einsatzgruppe z.b.V. wraz z EG I Streckenbacha systematycznie mordowały Żydów, celem wywołania fali ucieczek na tereny okupowane przez ZSRR. Punktem kulminacyjnym owych masakr był pogrom w Przemyślu.
Przebieg masakry.
15 września 1939 roku oddziały Wehrmachtu wkroczyły do Przemyśla. W owym czasie w mieście przebywało ok. 20 tys. Żydów – w tej liczbie zarówno mieszkańcy miasta, jak i uchodźcy z innych regionów Polski. Już 16 września do miasta dotarła Einsatzgruppe z.b.V., której towarzyszyli także funkcjonariusze Einsatzkommando 3/I dowodzeni przez dr. Hasselberga. Rozpoczął się wówczas trzydniowy pogrom ludności żydowskiej. Zarówno w oficjalnych meldunkach Einsatzgruppen, jak i w raportach Wehrmachtu, brak jest jakiejkolwiek bezpośredniej wzmianki o tej masakrze. Z tego względu przebieg wydarzeń może być zrekonstruowany tylko w ogólnych zarysach – przede wszystkim w oparciu zeznania polskich i żydowskich świadków. 
Od 16 do 19 września funkcjonariusze obu Einsatzgruppen przeprowadzali w mieście uliczne łapanki i masowe aresztowania, których ofiarą padali żydowscy mężczyźni – najczęściej wywodzący się z wyższych warstw społecznych (lekarze, adwokaci, bogaci kupcy, intelektualiści). Zatrzymanym Żydom zazwyczaj ogłaszano, że zostaną wywiezieni na roboty przymusowe. W rzeczywistości pędzono ich pieszo bądź wywożono samochodami ciężarowymi do miejsc kaźni zlokalizowanych na przedmieściach Przemyśla lub w pobliskich miejscowościach. Po dotarciu na miejsce Żydzi byli rozstrzeliwani ogniem broni maszynowej nad wykopanymi wcześniej zbiorowymi mogiłami. Miały miejsce wypadki, gdy głowy zamordowanych polewano kwasem solnym w celu uniemożliwienia ich identyfikacji. Przed śmiercią ofiary były bite, upokarzane oraz zmuszane do wyczerpujących „ćwiczeń gimnastycznych”. Nierzadko Żydów zmuszano, aby sami wykopali sobie groby. Na masakrę przemyską złożyło się wiele odrębnych egzekucji, stąd w zeznaniach świadków pojawia się wiele rozbieżności w odniesieniu do miejsc i dat zbrodni. Źródła wskazują, że masowe egzekucje były przeprowadzane w dzielnicach Zasanie, Lipowica i Przekopana, na nowym cmentarzu żydowskim przy ul. Słowackiego, a także w pobliskich Bakończycach, Kruhelu, Pikulicach, Prałkowcach i Medyce. Masakrze towarzyszyły rabunki i niszczenie mienia. Niemcy spalili m.in. renesansową Starą Synagogę przy ul. Jagiellońskiej, pobliską Synagogę Tempel, chasydzki klojz, a także rekwizyty teatru „Fredreum” złożone w południowej baszcie Zamku Kazimierzowskiego.
W trakcie masakry w mieście było obecnych wielu żołnierzy regularnej armii niemieckiej. Jochen Böhler uważa, że przynajmniej część z nich aktywnie wspierała funkcjonariuszy Einsatzgruppen w terroryzowaniu i mordowaniu Żydów. Jego zdaniem może o tym świadczyć brak jakichkolwiek wzmianek o tej masakrze w oficjalnych dokumentach Wehrmachtu, a także szereg rozkazów dotyczących utrzymania dyscypliny, wydanych w tym czasie przez dowództwo Wehrmachtu. 18 września 1939 generał Wilhelm List – dowódca niemieckiej 14 Armii, reprezentujący najwyższą władzę wojskową w południowej Polsce – wystosował tajne pismo, w którym krytykował „rozluźnienie dyscypliny i osłabienie norm moralnych, przede wszystkim w oddziałach operujących na tyłach frontu”, czego przejawem stały się nagminne grabieże, a także „samowolne rozstrzeliwania (…) znęcanie się nad bezbronnymi, gwałty i palenie synagog”. Następnego dnia List polecił także ukrócić z całą surowością „wszelkie środki stosowane przeciwko Żydom”. Z kolei generał Walther von Brauchitsch, szef Naczelnego Dowództwa Wojsk Lądowych ("Oberkommando des Heeres" – OKH), był zmuszony wydać rozkaz „w sprawie dyscypliny”, w którym stwierdzono m.in., iż „udział członków armii w egzekucjach przeprowadzanych przez policję jest zabroniony” (24 września). Na udział Wehrmachtu w masakrze przemyskiej wskazują także zeznania podporucznika WP, Mariana Słomy. Przebywając w niemieckiej niewoli rozmawiał on z sierżantem niemieckiej żandarmerii polowej, Hansem Stange, który miał się przyznać, że we wrześniu 1939 własnoręcznie zamordował w Przemyślu 50 miejscowych Żydów. 
Liczba ofiar masakry przemyskiej jest znana jedynie w przybliżeniu. Większość źródeł szacuje ją na ok. 500–600 osób. Wspomniany Hans Stange szacował, że zamordowano ok. 700 Żydów. Z kolei w 1945 roku burmistrz Przemyśla, Michał Wiślicki, oceniał, że w jednym tylko masowym grobie na przedmieściach miasta pogrzebano szczątki 900 ofiar pogromu. Większość ofiar pozostaje anonimowa. Rejestr prowadzony przez miejscową gminę żydowską zawiera nazwiska zaledwie 103 zamordowanych. Znaleźli się wśród nich m.in. rabini Hersz Glezer i Seide Safrin. Prawdopodobnie w gronie ofiar znalazł się także Izrael Oestersetzer – historyk i filozof, wybitny znawca Talmudu, docent Instytutu Nauk Judaistycznych w Warszawie.
Reakcja Wehrmachtu.
Gdy funkcjonariusze Einsatzgruppen mordowali przemyskich Żydów, funkcję wojskowego komendanta miasta pełnił 65-letni generał Alfred Streccius. Zameldował on dowództwu XVIII Korpusu Armijnego o „rozstrzeliwaniach przeprowadzanych bez postępowania sądowego oraz o przestępstwach dokonywanych przez członków jednej z formacji policyjnych SS” (25 września). Płynące z Przemyśla doniesienia zaalarmowały generała majora von Hingnoza, który wezwał Woyrscha i zażądał od niego wyjaśnień. Na miejscu SS-Obergruppenführer oświadczył jednak, że działania Einsatzgruppen nie są sprzeczne z instrukcjami wojskowymi, a Hingnoz „z braku czasu” zrezygnował z dalszego badania tej sprawy.
Prawdopodobnie część stacjonujących w Przemyślu żołnierzy aktywnie uczestniczyła w masakrze. Wielu innych głęboko poruszyły jednak dokonywane przez Einsatzgruppen zbrodnie. Major Erich Schmidt-Reichenberg donosił admirałowi Wilhelmowi Canarisowi o „niepokoju wśród żołnierzy powstałym w rejonie operacyjnym 14 Armii wskutek częściowo nielegalnych środków zastosowanych przez grupę operacyjną SS-Oberführera von Woyrscha (masowe rozstrzeliwania, zwłaszcza Żydów)”. W szczególności żołnierzy miał zirytować fakt, że „młodzi ludzie próbują swojej odwagi na bezbronnych, zamiast walczyć na froncie”. Miały miejsce wypadki, gdy owa niechęć przeradzała się w otwartą wrogość, prowadząc wręcz do bójek między żołnierzami a esesmanami. W rezultacie generalny kwatermistrz Wagner zażądał w imieniu OKH natychmiastowego wycofania Einsatzgruppe z.b.V. ze strefy przyfrontowej (20 września 1939). Dwa dni później grupa Woyrscha wróciła na Górny Śląsk.
Ostatecznie kres szerzącej się w szeregach wojska krytyce SS położył jednak dowódca 14 Armii, generał Wilhelm List. W specjalnym rozkazie, wydanym 1 października 1939, ubolewał, że „w wielu miejscach powstała zła atmosfera, która przejawiła się w wypowiedziach oficerów, podoficerów i załóg wobec wszystkich osób noszących polowy mundur SS”. Podkreślił, że siły policyjne kierowane przez Woyrscha „interweniowały bezwzględnie i w poważnym stopniu spełniły swoje zadanie”, a tam gdzie „podobno” doszło do przestępstw, śledztwo pozostaje w toku. List polecił następnie dowódcom podległych sobie jednostek, aby uświadomili żołnierzom, iż „dalsze wsparcie komand operacyjnych w ich zadaniach policji granicznej i państwowej jest interesie wojska”.
Epilog.
„Traktat o granicach i przyjaźni” zawarty w Moskwie w dniu 28 września 1939 przewidywał, że granica między ZSRR a III Rzeszą przebiegać będzie wzdłuż linii Narwi, Bugu i Sanu. W ten sposób wschodnia część Przemyśla znalazła się pod okupacją ZSRR. W dniach 26-27 września 1939 Niemcy wypędzili do strefy sowieckiej niemal wszystkich Żydów z Zasania. W niemieckiej części miasta pozostało tylko 66 osób narodowości żydowskiej. Zamknięto ich w prowizorycznym getcie, na które składały się dwa budynki mieszkalne otoczone drutem kolczastym. Po rozpoczęciu wojny niemiecko-sowieckiej (22 czerwca 1941) wschodnie dzielnice Przemyśla także znalazły się pod niemiecką okupacją. W lipcu 1942 Niemcy zorganizowali w Przemyślu getto, które w szczytowym momencie liczyło ok. 22-24 tys. mieszkańców (przesiedlonych z terenów całego powiatu przemyskiego). W kolejnych miesiącach liczba uwięzionych zmniejszała się systematycznie na skutek egzekucji i wywózek do obozów zagłady. Ostateczna likwidacja przemyskiego getta nastąpiła w lutym 1944.
W 1944, w związku ze zbliżaniem się Armii Czerwonej, Niemcy przystąpili do zacierania śladów swoich zbrodni. Między innymi ekshumowano i spalono zwłoki wielu ofiar wrześniowej masakry. Szczątki 102 zamordowanych spoczywają obecnie na nowym cmentarzu żydowskim w Przemyślu.
Odpowiedzialność sprawców.
W latach 1940-1944 Udo von Woyrsch sprawował funkcję Wyższego Dowódcy SS i Policji w Dreźnie. Po klęsce Niemiec dostał się do brytyjskiej niewoli. W 1948 roku został skazany na karę 20 lat pozbawienia wolności za zbrodnie popełnione w trakcie „Nocy długich noży”. W 1952 został zwolniony z więzienia, lecz w 1957 ponownie skazano go na karę 10 lat pozbawienia wolności. Zmarł w 1982 roku.
Po zakończeniu kampanii wrześniowej dr Alfred Hasselberg został mianowany komendantem SD i policji bezpieczeństwa w Lublinie. Już w grudniu 1939 roku pozbawiono go jednak stanowiska i wszczęto przeciw niemu postępowanie dyscyplinarne z powodu oskarżeń o brutalne traktowanie podwładnych podczas kampanii w Polsce. Dochodzenie ostatecznie umorzono, ale kariera Hasselberga w SS była skończona. Na własne życzenie został oddany do dyspozycji Wehrmachtu. Przeżył wojnę i zmarł z przyczyn naturalnych w 1950 roku. 
Generał Wilhelm List trafił w 1945 roku do amerykańskiej niewoli. W tzw. procesie dowódców na Bałkanach został skazany przez Międzynarodowy Trybunał Wojskowy w Norymberdze na karę dożywotniego pozbawienia wolności. W 1952 roku został zwolniony z więzienia ze względu na zły stan zdrowia. Zmarł w 1971.

</doc>
<doc id="2904397" url="https://pl.wikipedia.org/wiki?curid=2904397" title="Sam i Cat">
Sam i Cat

Sam i Cat (ang. "Sam &amp; Cat", 2013-2014) – amerykański serial komediowy Nickelodeon, stworzony przez Dana Schneidera. Wyprodukowany przez Schneider's Bakery i Nickelodeon Productions. Jest to spin-off seriali "iCarly" i "Victoria znaczy zwycięstwo". Grają w niej Jennette McCurdy "(iCarly)" oraz Ariana Grande "(Victoria znaczy zwycięstwo)".
Światowa premiera serialu miała miejsce 8 czerwca 2013 roku na amerykańskim Nickelodeon. W Polsce serial zadebiutował 28 września 2013 roku na kanale Nickelodeon Polska.
13 lipca 2014 roku, amerykański Nickelodeon ogłosił, że serial zakończy się na 36 odcinkach (początkowo pierwsza seria miała liczyć ich 40). Powodem były konflikty między obsadą.
Ostatni odcinek został wyemitowany 17 lipca 2014 roku przed transmisją 1. gali "Kids’ Choice Sports Awards". Powstał odcinek specjalny - (27) pt. "To się wytnie", w którym ukazane są ścinki i wpadki z serialu.
Serial dostępny jest również na platformie VOD Netflix.
Fabuła.
Niebezpieczna Sam (Jennette McCurdy) i szalona Cat (Ariana Grande) znów spotykają się w Hollywood. Zamieszkują razem co niesie za sobą opłaty za mieszkanie. Dziewczyny nie mają z czego zapłacić za czynsz, więc podejmują pracę opiekunek do dzieci.
Wersja polska.
Wersja polska: na zlecenie Nickelodeon Polska - Master Film
Reżyseria: Dariusz Dunowski
Dialogi: Antonina Kasprzak
Dźwięk i montaż: Aneta Michalczyk-Falana
Kierownictwo produkcji:
Nadzór merytoryczny: Katarzyna Dryńska
Wystąpili:
W pozostałych rolach:
Lektor:

</doc>
<doc id="2904400" url="https://pl.wikipedia.org/wiki?curid=2904400" title="Mistrzostwa Świata w Narciarstwie Dowolnym 2013 – slopestyle kobiet">
Mistrzostwa Świata w Narciarstwie Dowolnym 2013 – slopestyle kobiet

Kobiety w czwartej konkurencji freestyleowej na tych mistrzostwach, walczyły o mistrzostwo świata 9 marca w Voss na trasie Slopestyle-bakken. Tytułu mistrzowskiego sprzed dwóch lat nie obroniła Australijka Anna Segal, która nie brała udziału w tych mistrzostwach. Nową mistrzynią świata została reprezentantka Kanady pochodzenia polskiego Kaya Turski, srebrny medal przypadł jej rodaczce Darze Howell. Natomiast brązowy medal mistrzostw świata wywalczyła reprezentantka Stanów Zjednoczonych Grete Eliassen.

</doc>
<doc id="2904402" url="https://pl.wikipedia.org/wiki?curid=2904402" title="Trolejbusy w Chomutovie i Jirkovie">
Trolejbusy w Chomutovie i Jirkovie

Komunikacja trolejbusowa w Chomutovie i w Jirkovie jest najmłodszą siecią trolejbusową na obszarze Czech. Przewoźnikiem od roku 1996 jest Dopravní podnik měst Chomutova a Jirkova (DPCHJ).
Historia.
Od lat sześćdziesiątych XX wieku pomiędzy miastami Chomutów i Jirków był budowany szeroki pas osiedli i związku z tym obsługa komunikacyjna tego obszaru była coraz trudniejsza, a istniejąca sieć połączeń autobusowych coraz mniej spełniała wymagania podróżnych. Z tego powodu zaczęto poszukiwać rozwiązania istniejących problemów komunikacyjnych.
Początkowo planowano wprowadzić szybki tramwaj, ale kryzys przełomu lat osiemdziesiątych i dziewięćdziesiątych zniweczył te plany i zamiast tramwaju w roku 1990 pojawiły się trolejbusy. Nie oznaczało to, że trolejbusy wyruszyły na trasę bowiem pierwszą trasę z ulicy "Vodní" w Chomutowie do Jirkowa zaczęto budować dopiero w 1992 roku, a pierwsi podróżni pojechali trolejbusem 1 lipca 1995 roku. 1 stycznia 1996 otwarto odcinek w Chomutowie umożliwiający obsługę dworca kolejowego. A dwa lata później sieć trolejbusową przedłużono do polikliniki w Chomutowie i cmentarza. Wtedy zmienił też się system numeracji linii, trolejbusy mają od tego czasu numery 20-29 (miejskie linie w Chomutowie) i 30-39 (międzymiejskie linie trolejbusowe). Ostatnie przedłużenie sieci miało miejsce 1 grudnia 2000, kiedy otwarto nową pętlę znajdującą się na chomutowskim dworcu autobusowym.
Tabor.
Przez pierwszych 11 lat jedynym jeżdżącym typem trolejbusu był przegubowy trolejbus Škoda 15Tr w liczbie 25 sztuk. W roku 2006 dostarczono pierwszy niskopodłogowy trolejbus Solaris Trollino 12AC w ilości sztuk pięciu. W wyniku tego odstawiono 6 sztuk 15Tr (jeden z nich był sprzedany do Żyliny). W 2009 roku zakupiono jedną sztukę trolejbusu Škoda 15Tr.

</doc>
<doc id="2904403" url="https://pl.wikipedia.org/wiki?curid=2904403" title="Krasnogorsk 3">
Krasnogorsk 3



</doc>
<doc id="2904412" url="https://pl.wikipedia.org/wiki?curid=2904412" title="HMS J2">
HMS J2

HMS J2 – brytyjski okręt podwodny typu "J". Zbudowany w latach 1914–1916 w stoczni HM Dockyard w Portsmouth. Okręt został wodowany 17 maja 1916 roku i rozpoczął służbę w Royal Navy 31 sierpnia 1916 roku. 
W 1916 roku okręt dowodzony przez Cdr Charlesa S. Benninga został przydzielony do Jedenastej Flotylli Okrętów Podwodnych ("11th Submarine Flotilla") stacjonującej w Portsmouth. Jego zadaniem, podobnie jak pozostałych okrętów typu "J", było patrolowanie Morza Północnego w poszukiwaniu i zwalczaniu niemieckich U-Bootów. 
7 lipca 1917 roku na Morzu Północnym pomiędzy Orkadami a wybrzeżem Norwegii J2 storpedował i zatopił niemiecki okręt podwodny SM U-99, którego cała załoga poniosła śmierć.
25 marca 1919 roku w Portsmouth wraz z pięcioma innymi okrętami tego typu został przekazany Royal Australian Navy, dowódcą został Lt Claud B. Barry. 9 kwietnia okręty te wraz ze statkiem-bazą HMAS „Platypus” oraz eskortującym krążownikiem lekkim HMAS „Sydney” rozpoczęły podróż do Australii. Poprzez Gibraltar, Maltę 30 kwietnia 1919 roku konwój dotarł do Port Said. 7 maja osiągnięto Kolombo, a 27 czerwca – Sydney. W czasie podróży okręt uległ kilku awariom i po dotarciu do Australii został wyremontowany w Garden Island Dockyard, razem z HMS J5. W maju 1920 roku oba okręty dotarły do bazy w Geelong. 12 lipca 1922 roku wszystkie okręty typu "J" zostały przeniesione do rezerwy.
26 lutego 1924 roku jednostka została sprzedana firmie Melbourne Salvage Syndicate, a 1 czerwca 1926 roku kadłub okrętu został zatopiony w pobliżu Port Phillip.

</doc>
<doc id="2904413" url="https://pl.wikipedia.org/wiki?curid=2904413" title="HMAS J2">
HMAS J2



</doc>
<doc id="2904417" url="https://pl.wikipedia.org/wiki?curid=2904417" title="Mayo (Irlandia)">
Mayo (Irlandia)

Mayo (irl. "Maigh Eo") – wieś w hrabstwie Mayo w Irlandii. Wieś jest położona ok. 10 km od Castlebar i 16 km od Claremorris. Liczba mieszkańców w 2011 roku wyniosła 438 osób.

</doc>
<doc id="2904418" url="https://pl.wikipedia.org/wiki?curid=2904418" title="Fodé Camara">
Fodé Camara

Fodé Camara (ur. 9 grudnia 1973 w Konakry) – gwinejski piłkarz grający na pozycji napastnika. Trener piłkarski.
Kariera klubowa.
Swoją karierę piłkarską Camara rozpoczął w Belgii, w klubie Sint-Niklase SK. Grał w nim do 1995 roku. W sezonie 1995/1996 grał w KSV Waregem, a w sezonie 1996/1997 - w KV Kortrijk. W sezonie 1997/1998 ponownie był zawodnikiem Waregem, a w sezonie 1998/1999 bronił barw KRC Harelbeke. W 1999 roku wrócił na sezon do KSV Waregem.
W 2000 roku Camara wyjechał do Chin. Grał najpierw przez sezon w Yunnan Hongta, a następnie przez kolejny w Chengdu Wuniu. W latach 2001-2002 był zawodnikiem Kortrijk (podobnie jak w 2006 roku), a w latach 2003-2006 i 2007 indonezyjskiego Pupuk Kaltim Bontang. W latach 2008–2009 grał w Gwinei, w Fello Star Labé. W latach 2010-2012 był zawodnikiem tajskiego Nonthaburi FC, w którym zakończył karierę.
Kariera reprezentacyjna.
W reprezentacji Gwinei Camara zadebiutował w 1992 roku. W 1994 roku był w kadrze Gwinei na Pucharze Narodów Afryki 1994. Na nim był rezerwowym i nie rozegrał żadnego meczu.
W 1998 roku Camara został powołany do kadry Gwinei na Puchar Narodów Afryki 1998. Zagrał na nim w trzech meczach: z Algierią (1:0), z Kamerunem (2:2) i z Burkina Faso (0:1). W kadrze narodowej grał do 2001 roku.

</doc>
<doc id="2904419" url="https://pl.wikipedia.org/wiki?curid=2904419" title="Fode Camara">
Fode Camara



</doc>
<doc id="2904420" url="https://pl.wikipedia.org/wiki?curid=2904420" title="John Robert Ringrose">
John Robert Ringrose

John Robert Ringrose (ur. 21 grudnia 1932) – brytyjski matematyk, zajmujący się algebrami operatorowymi. W 1959 uzyskał na Uniwersytecie w Cambridge doktorat na podstawie rozprawy "Contributions to the Theory of Linear Operators" napisanej pod kierunkiem Franka Smithiesa.

</doc>
<doc id="2904423" url="https://pl.wikipedia.org/wiki?curid=2904423" title="Frank Smithies">
Frank Smithies

Frank Smithies (ur. 10 marca 1912 w Edynburgu - zm. 16 listopada 2002 w Cambridge) – brytyjski matematyk, który zajmował się równaniami całkowymi, analizą funkcjonalną oraz historią matematyki. W 1937 uzyskał na University of Cambridge doktorat na podstawie rozprawy "The Theory Of Linear Integral Equations" napisanej pod kierunkiem G. H. Hardy'ego. Promotor m.in. Grahama Allana. Członek Royal Society of Edinburgh.

</doc>
<doc id="2904424" url="https://pl.wikipedia.org/wiki?curid=2904424" title="Eridadi Mukwanga">
Eridadi Mukwanga

Eridadi Mukwanga (ur. 12 lipca 1943, zm. w styczniu 1998) – ugandyjski bokser, srebrny medalista olimpijski z Meksyku.
Kariera amatorska.
W 1968 zdobył srebrny medal w kategorii koguciej podczas igrzysk olimpijskich w Meksyku. W finale przegrał z reprezentantem ZSRR – Walerianem Sokołowem.

</doc>
<doc id="2904425" url="https://pl.wikipedia.org/wiki?curid=2904425" title="Dead Combo">
Dead Combo

Dead Combo - portugalski duet wykonujący muzykę folkową. Za powszechną datę powstania duetu uznaje się 2003, jednak rok wcześniej grupa brała udział przy tworzeniu płyty "Movimentos Perpétuos" będącą hołdem dla portugalskiego wirtuoza gitary, Carlosa Paredesa, nagrywając utwór "Paredes Ambience".

</doc>
<doc id="2904428" url="https://pl.wikipedia.org/wiki?curid=2904428" title="Michał Strutyński">
Michał Strutyński



</doc>
<doc id="2904434" url="https://pl.wikipedia.org/wiki?curid=2904434" title="Kornel Trojan">
Kornel Trojan



</doc>
<doc id="2904438" url="https://pl.wikipedia.org/wiki?curid=2904438" title="Dream on the Dancefloor">
Dream on the Dancefloor

„Dream on the Dancefloor” – siedemnasty singel szwedzkiego muzyka Basshuntera wydany 18 listopada 2012 roku.
Produkcja i wydanie.
5 lipca 2012 roku Basshunter ogłosił, że „Dream on the Dancefloor” będzie jego następnym singlem. 13 lipca wersja demonstracyjna została odtworzona w programie radiowym w trakcie "Basshunter Radio Megamix 2012". 18 listopada singel został wydany w dystrybucji elektronicznej przez 3Beat Productions w Wielkiej Brytanii, a 20 lutego następnego roku jego nowa wersja została wydana przez Roster Music w Hiszpanii.
Teledysk.
15 sierpnia 2012 roku Basshunter poinformował, że 24 sierpnia rozpocznie się nagrywanie jego następnego teledysku. 23 sierpnia wykonawca ujawnił, że teledysk zostanie nagrany w Magaluf na hiszpańskiej Majorce. 16 września Basshunter poinformował, że jego teledysk zostanie ukończony w przyszłym tygodniu. 26 września artysta stwierdził, że jest bardzo podekscytowany jego nowym teledyskiem oraz że ma nadzieję, że będzie on dostępny w przyszłym tygodniu. 28 września teledysk został wydany przez All Around the World. Został on nakręcony na Majorce w Hiszpanii, w teledysku wystąpili fani Basshuntera. 19 listopada teledysk został wydany przez 3Beat Productions. 21 listopada został wydany film promocyjny "Basshunter in Magaluf !! - Featuring - Dream on the Dance Floor" zawierający fragmenty teledysku. 6 lutego 2013 roku 3Beat Productions wydała wersję Hi Def Remix. 20 lutego teledysk wraz z nowa wersją utworu został wydany przez Roster Music. 14 marca teledysk został wydany przez Magic Records.
Występy na żywo.
Basshunter wykonał „Dream on the Dancefloor” w 2011 roku podczas Youth Beatz, gdzie przebywało ponad 11 000 widzów. 5 stycznia 2012 roku artysta wykonał utwór w Altromondo Studios Rimini w Rimini. Basshunter wykonał utwór 14 stycznia w Club Mirage w Warszawie. 12 maja Basshunter wykonał utwór w Maspalomas podczas Maspalomas Pride 2012, jego występ został wydany na box secie o tym samym tytule, w skład, którego wchodzi wielu wykonawców. 31 lipca artysta wykonał „Dream on the Dancefloor” w Altromondo Studios Rimini w Rimini. Basshunter wykonał utwór w północnym Teksasie w Lizard Lounge należącym do Afterdark Dallas Ent.

</doc>
