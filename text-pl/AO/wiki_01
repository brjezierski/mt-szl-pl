<doc id="2906993" url="https://pl.wikipedia.org/wiki?curid=2906993" title="Święty Jan Ewangelista i święty Jan Chrzciciel">
Święty Jan Ewangelista i święty Jan Chrzciciel

Święty Jan Ewangelista i święty Jan Chrzciciel – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Opis i interpretacja.
Obraz przedstawiający Jana Ewangelistę i Jana Chrzciciela jest kompilacją wcześniejszych prac artysty. Zestawienie z sobą tych dwóch świętych było często spotykane już w średniowiecznej sztuce sakralnej. Postać Jana Chrzciciela stojącego po prawej stronie jest przedstawiona zgodnie z ówczesną manierą i nawiązuje do opisu św. Mateusza: Postać Chrzciciela jest wychudzona i blada, prawą ręką wskazuje na laskę zakończoną krzyżem – atrybut świętego. Pod jego stopami leży baranek, inny jego atrybut, symbolizujący Mesjasza i jego śmierć na krzyżu. Na proporcu wetkniętym koło zwierzęcia widnieje napis "Agnus Dei". Identyczny, pełnopostaciowy portret Jana Chrzciciela El Greco namalował kilka lat wcześniej. Różni się jedynie tłem i miejscem spoczynku baranka. Płótno znajduje się w Muzeum San Francisco, a jego druga kopia w Muzeum w Walencji, lecz nie różni się ona już niczym od wizerunku świętego z obrazu z Toledo.
Kontrastującą postacią dla bladego ciała Jana Chrzciciela jest młody i świeży wizerunek Jana Ewangelisty odzianego w wielki czerwony płaszcz, który przy zimnej palecie artysty jest jedyną gorącą plamą. El Greco w niezmienionej formie powtórzył kompozycję, jaką stworzył po raz pierwszy w 1600 roku. Wówczas namalował Jana Ewangelistę w towarzystwie św. Franciszka. W podobny sposób postacie są zwrócenie ku sobie, następuje niemy dialog świętych. Na płótnie z Toledo Franciszek został zastąpiony Chrzcicielem.W lewej ręce ukochany uczeń trzyma jeden ze swoich atrybutów – kielich z wychylającym się z niego wężem. I w tym przypadku El Greco skopiował detal z innego starszego dzieła z 1604 roku, na którym w półpostaci sportretował św. Jana trzymającego identyczny puchar. Wyjaśnienie symbolicznego znaczenia pucharu można znaleźć w apokryficznych "Dziejach Jana" z II wieku oraz w "Złotej legendzie" Jakuba de Voragine. Według legendy Aristodemus, kapłan z pogańskiej świątyni Diany w Efezie, zmusił św. Jana do wypicia kielicha z trucizną. Apostoł, zanim wypił napój, uczynił znak krzyża, co uratowało mu życie. Kapłan widząc cud nawrócił się na chrześcijaństwo, a wąż i kielich odtąd symbolizuje truciznę. Inny atrybut – orzeł – bardzo często towarzyszący Janowi, znajduje się w lewym dolnym rogu. Orzeł od starożytności uważany był za króla ptaków i symbolizował siłę oraz władzę. W odniesieniu do św. Jana wiąże się go z Ewangelią Jana jako najgłębszą pod względem myśli teologicznej oraz z Apokalipsą Jana, gdzie jedna z postaci symbolizujących wszechświat przyjmuje postać lecącego orła

</doc>
<doc id="2906994" url="https://pl.wikipedia.org/wiki?curid=2906994" title="Wskaźnik R/P">
Wskaźnik R/P

Wskaźnik R/P – wskaźnik wyrażający stosunek zasobów danego surowca R ("reserves") do poziomu produkcji danego rodzaju paliwa P ("production"). Wskaźnik R/P określa prawdopodobny okres eksploatacji tych zasobów w latach, przy obecnym poziomie produkcji. 
Wskaźniki R/P dla wybranych rodzajów paliw odnoszących się do zasobów światowych:

</doc>
<doc id="2906997" url="https://pl.wikipedia.org/wiki?curid=2906997" title="Synonim (taksonomia)">
Synonim (taksonomia)

Synonim (skrót "syn.") – w taksonomii nierównoważne określenie odnoszące się do taksonu mającego też inną nazwę.
Wyróżnia się synonimy nomenklatoryczne (homotypowe) i taksonomiczne (heterotypowe). Taksony opisane synonimami pierwszego rodzaju oparte są na tym samym typie nomenklatorycznym. Zgodnie z międzynarodowymi kodeksami nomenklatorycznymi tylko jedna nazwa może być ważna, to znaczy zgodna z tymi przepisami. W sytuacji gdy dwie nazwy lub więcej opisują ten sam takson, ustalana jest nazwa ważna (pierwsza prawidłowo opisana), pozostałe stają się synonimami nomenklatorycznymi. Ten sam takson opisywany jest różnymi nazwami zwykle dlatego, że autorzy nazw zbierają i opisują rośliny z odległych obszarów lub z różnych siedlisk, czasem wykazujące pewne zróżnicowanie morfologiczne. Stwierdzenie, że chodzi o jeden i ten sam takson możliwe jest w takich wypadkach zwykle dopiero po zgromadzeniu i analizie odpowiednio dużej ilości materiału z różnych obszarów i siedlisk.
Synonimy taksonomiczne powstają, gdy w wyniku rozwoju wiedzy pewne taksony są dzielone, łączone lub przenoszone. Nazwy określane jako synonimy taksonomiczne odnoszą się do taksonów mających różne typy nomenklatoryczne i stają się synonimami w wyniku taksonomicznego osądu.
Liczba synonimów rośnie wraz z liczbą opisywanych nowych taksonów. W odniesieniu do roślin okrytonasiennych na jedną nazwę ważną przypadają średnio 3–4 synonimy. "Saccharomyces cerevisiae" ma około 120 synonimów.
O tym które nazwy naukowe są ważne, a które są synonimami zwykle rozstrzygają opracowania monograficzne, najczęściej rodzajów lub rodzin, gromadzące wszelkie nazwy opublikowane w obrębie analizowanej jednostki taksonomicznej i porządkujące je w odniesieniu do taksonów identyfikowanych na podstawie możliwie wszechstronnie analizowanego materiału, w odniesieniu do cech morfologicznych, chemicznych, liczby chromosomów, zasięgów i analizy sekwencji DNA.

</doc>
<doc id="2906998" url="https://pl.wikipedia.org/wiki?curid=2906998" title="International V8 Supercars Championship 2013">
International V8 Supercars Championship 2013

Artykuł dotyczy sezonu 2013 wyścigów International V8 Supercars Championship. Rozpoczął się on rundą na torze w Adelajdzie, a zakończył po 14 rundach i 36 wyścigach w Sydney na ulicznym torze wokół kompleksu olimpijskiego.
W sezonie 2013 wprowadzono nowe przepisy ograniczające koszty oraz umożliwiające przystąpienie do rywalizacji innym producentom poza dotychczasowymi Holdenem i Fordem. Dzięki temu wystartowały dwie nowe marki samochodów: Nissan oraz Mercedes-Benz.
Tytuł mistrzowski zdobył po raz piąty w karierze Jamie Whincup. W klasyfikacji Pirtek Enduro Cup nalepsi okazali się Craig Lowndes i Warren Luff, którzy zdobyli najwięcej punktów w trzech rundach długodystansowych.

</doc>
<doc id="2906999" url="https://pl.wikipedia.org/wiki?curid=2906999" title="Fryderyk Koebke">
Fryderyk Koebke



</doc>
<doc id="2907003" url="https://pl.wikipedia.org/wiki?curid=2907003" title="Dumont d' Urville">
Dumont d' Urville



</doc>
<doc id="2907005" url="https://pl.wikipedia.org/wiki?curid=2907005" title="Handball Liga Austria 2013">
Handball Liga Austria 2013

Handball Liga Austria 2013 – rozgrywki ligowe piłki ręcznej mężczyzn w Austrii.

</doc>
<doc id="2907006" url="https://pl.wikipedia.org/wiki?curid=2907006" title="Jauza (rzeka)">
Jauza (rzeka)

Jauza (ros Яуза) – niewielka rzeka w Rosji, obwodzie moskiewskim, jeden z dwóch (obok Istry) lewych dopływów rzeki Moskwy. Źródło znajduje się na terenie Parku Narodowego „Łosinyj ostrow” w mieście Korolow, ujście natomiast – w centrum Moskwy, tuż przy moście Ustjinskim moście. Całkowita długość rzeki wynosi 48 kilometrów, z czego odcinek w granicach administracyjnych Moskwy ma około 27,6 km.
Rzeka przepływa przez Park Narodowy „Zawidowo”.

</doc>
<doc id="2907008" url="https://pl.wikipedia.org/wiki?curid=2907008" title="Las Rąbiński">
Las Rąbiński

Las Rąbiński (niem. "Rombiner Wald") – kompleks leśny w województwie wielkopolskim, położony na terenie dwóch gmin i powiatów: kościańskiego (gmina Krzywiń) oraz śremskiego (gmina Śrem). Według podziału fizycznogeograficznego obszar ten stanowi część Pojezierza Krzywińskiego. Wzdłuż północno-wschodniej granicy lasu ciągnie się natomiast Równina Kościańska (pod Błociszewem) oraz Kotlina Śremska w okolicy wsi Gaj. W strukturze organizacyjnej Lasów Państwowych terenem tym, mniej więcej po połowie, zarządzają: nadleśnictwo Kościan i nadleśnictwo Konstantynowo. W całości zaś obszar lasu objęty jest ochroną przez Park Krajobrazowy im. gen. Dezyderego Chłapowskiego.
Las Rąbiński jest siedliskiem wielu gatunków z rodziny żabowatych, w tym: żab brunatnych i zielonych. Występuje tutaj również: ropucha szara, grzebiuszka ziemna, rzekotka drzewna, kumak nizinny, a także traszka grzebieniasta; las stanowi ważne miejsce dla rozrodu tych płazów. W drzewostanie dominuje tutaj modrzew oraz sosna.
Komunikacja.
Las przecinają drogi powiatu śremskiego, z których najważniejsza oznaczona jest numerem 4069 (Pucołowo – Kadzewo). Pozostałe są natomiast głównie drogami gruntowymi, np. z Barbarek do Dalewa, bądź też stanowią szlaki rowerowe. Przez las wiedzie ponadto pielgrzymia Wielkopolska Droga św. Jakuba, na krótkim jej odcinku z Błociszewa do Rąbinia. Jedna z jego ulic (ul. Gajowa) prowadzi z kolei do stojącego w lesie domu borowego, by dalej połączyć się z drogą nr 4069 pod Wyrzeką, do której dojechać można jeszcze w inny sposób – również przez rąbiński las, jednak krótszą tzw. "wyrzecką drogą". Obie te trasy nie są pokryte asfaltem.
Kaplica leśna.
W głębi rąbińskiego lasu na murowanych fundamentach stoi niewielka drewniana kaplica, zbudowana w stylu zakopiańskim dla upamiętnienia tragicznego w skutkach polowania z 15 stycznia 1909. Jej fundatorem był przedstawiciel rodu Chłapowskich, Zygmunt (z Turwi), który nieumyślnie postrzelił biorącego udział w polowaniu Kazimierza Mańkowskiego z Brodnicy; ten zmarł wkrótce potem na skutek odniesionych ran. Kaplica pw. św. Kazimierza została poświęcona 15 stycznia 1910 roku. 
Zbudowana na kamiennej podmurówce kaplica ma konstrukcję zrębową i wystające ostatki. Dach pierwotnie był przykryty gontem, zaś po odrestaurowaniu w 1989 został pokryty dachówką. W bocznych ścianach znajdują się dwa okna. 
Od kilku lat w dniu 3 maja odbywają się w tym miejscu nabożeństwa z udziałem przedstawicieli władz lokalnych.

</doc>
<doc id="2907009" url="https://pl.wikipedia.org/wiki?curid=2907009" title="Mewa (wytwórnia płytowa)">
Mewa (wytwórnia płytowa)

Mewa – Poznańska Fabryka Płyt Gramofonowych „Mewa”, pierwsza prywatna wytwórnia płytowa w powojennej Polsce, działająca w latach 1945–1949 w Poznaniu przy ul. Kościelnej 17, założona pod koniec 1945 przez poznańskiego inżyniera chemika, Mieczysława Wejmana. Wydawała płyty opatrzone dwoma rodzajami etykiet-naklejek: obok tych z muzyką popularną i znakiem graficznym „Mewy” ukazywały się także płyty pod znakiem Melodje, z nagraniami jazzu i muzyki poważnej (podział ten nie był zbyt rygorystycznie przestrzegany).
Historia powstania.
Po wrześniu 1939 interesujący się fonografią Wejman wydobył sporą liczbę matryc z ruin pozostałych po przedwojennej Syrenie. Po zdobyciu prasy i materiału do produkcji, nielegalnie tłoczył podczas okupacji płyty z polskimi nagraniami (nagrywając – w kilkudziesięciu tysiącach kopii – kolędy, pieśni patriotyczne i piosenki Mieczysława Fogga). Po powstaniu warszawskim ponownie udało mu się część matryc ocalić i wywieźć do Poznania. Dzięki znajomości z Bolesławem Drobnerem, także chemikiem, a po wojnie aktywnym działaczem PKWN i pierwszym prezydentem Wrocławia, wszedł w posiadanie niezbędnego sprzętu (w tym magnetofonu, stołu nagraniowego, matryc) oraz szelaku do produkcji płyt.
Krótki czas działalności i likwidacja.
Mewa przyczyniła się do wylansowania takich gwiazd jak Marta Mirska i Tadeusz Miller.
Biorąc pod uwagę warunki, w jakich prowadzona była działalność, fakt wydawania poszczególnych tytułów w liczbie np. 15 tysięcy egzemplarzy, był dużym osiągnięciem. Oprócz Millera i Mirskiej w wytwórni nagrywał m.in. Zenon Jaruga, Adam Wysocki, Zbigniew Rawicz, Jan Ciżyński, Kazimierz Łabudź, Halina Kowalewska, Jerzy Kulesza (jako Jerzy Chmielewski), Raul Koczalski, Chór 4 Asy.
Wytwórnia zakończyła działalność w 1949. Władze nakazały Wejmanowi opuścić pomieszczenia wytwórni. Została zamknięta i zniszczona, jednak nie całkowicie – np. magnetofon z Mewy znalazł się wkrótce na wyposażeniu państwowej wytwórni Muza, która takiego sprzętu wcześniej nie posiadała; w latach późniejszych Muza wydawała płyty z matryc, powstałych w wytwórni Wejmana.
Dwie inne, działające po II wojnie światowej, prywatne firmy fonograficzne: Fogg Record i Gong, zostały zlikwidowane w podobny sposób.

</doc>
<doc id="2907014" url="https://pl.wikipedia.org/wiki?curid=2907014" title="Markus Schmuck">
Markus Schmuck



</doc>
<doc id="2907022" url="https://pl.wikipedia.org/wiki?curid=2907022" title="Joseph Michael Sullivan">
Joseph Michael Sullivan

 
Joseph Michael Sullivan (ur. 23 marca 1930 w Brooklynie, Nowy Jork, zm. 7 czerwca 2013 w East Meadow, Nowy Jork) – amerykański duchowny katolicki, biskup pomocniczy Brooklynu w latach 1980-2005.
Życiorys.
Święcenia kapłańskie otrzymał 2 czerwca 1956 i inkardynowany został do rodzinnej diecezji.
4 października 1980 papież Jan Paweł II mianował go biskupem pomocniczym diecezji brooklińskiej ze stolicą tytularną "Suliana". Sakry udzielił mu ówczesny ordynariusz Francis John Mugavero. Na emeryturę przeszedł 12 maja 2005.
Zmarł w wyniku ran odniesionych 30 maja 2013 w wypadku samochodowym w okolicy Syosset na Long Island.

</doc>
<doc id="2907023" url="https://pl.wikipedia.org/wiki?curid=2907023" title="Archidiecezja Mérida">
Archidiecezja Mérida

Archidiecezja Mérida (łac. "Archidioecesis Emeritensis in Venetiola") – archidiecezja Kościoła rzymskokatolickiego w Wenezueli. Należy do metropolii Mérida. Została erygowana 16 lutego 1778 przez papieża Piusa VI jako diecezja "Mérida" mocą konstytucji apostolskiej "Magnitudo Divinae Bonitatis". W 1923 została podniesiona do rangi archidiecezji przez papieża Piusa XI bullą "Inter praecipuas".

</doc>
<doc id="2907024" url="https://pl.wikipedia.org/wiki?curid=2907024" title="Korzeniowiec jodłowy">
Korzeniowiec jodłowy

Korzeniowiec jodłowy ("Heterobasidion abietinum" (Niemelä &amp; Korhonen) – gatunek grzybów z rodziny jodłownicowatych ("Bondarzewiaceae").
Systematyka i nazewnictwo.
Pozycja w klasyfikacji według Index Fungorum: "Heterobasidion, Bondarzewiaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Nazwę polską podał Władysław Wojewoda w 1999 r. 
Morfologia.
Wieloletni, trwały, o kształcie półeczkowatym, rozpostarto-odgiętym lub nieregularnym, rzadko konsolowatym. Do podłoża przyrasta bokiem lub podstawą. Owocniki wyrastają pojedynczo lub po kilka, i wówczas mogą się zrastać nasadami. Brzeg owocnika biały lub żółtawy, nierówny, faliście powyginany. Korzeniowiec jodłowy tworzy najgrubsze owocniki wśród wszystkich trzech gatunków korzeniowca występujących w Polsce. Średnica 5–10 cm, kolor czerwonobrązowy do ciemnoczerwonobrązowego, w części środkowej także czarnobrązowy. Powierzchnia matowa, tworząca cienką skorupkę, często pomarszczona i guzkowato nierówna.
Białe lub kremowe, u starszych okazów brunatne. Mają długość 2–5, wyjątkowo do 8 mm, u starszych okazów tworzą kilka warstw. Pory nieregularne, okrągłe, owalne, wydłużone lub powyginane, o średnicy 0,2–0,6 mm.
Grubość 0,5–3 cm, w kolorze jasnego drewna, łykowato-korkowaty. Zapach grzybowy.
Biały lub białokremowy, nieamyloidalny. Zarodniki okrągławe lub w kształcie łezki, drobno kropkowane, o średnicy 4,2–5,5 x 3,4–4 μm.
Występowanie i siedlisko.
W piśmiennictwie mykologicznym podawane są stanowiska tego gatunku na obszarze Polski w Ojcowskim Parku Narodowym, Beskidzie Makowskim i Beskidzie Żywieckim, gatunek ten jednak jest dość pospolity i występuje również w innych regionach.
Występuje w lasach iglastych i mieszanych, zarówno na martwym drewnie, jak i na żywych drzewach. Rośnie głównie na jodle, rzadko na świerku i sporadycznie na modrzewiu. Owocniki wyrastają nisko – w przyziemnej części pni, na szyjkach korzeniowych drzew lub na wystających ponad ziemię korzeniach. Obecność owocników świadczy o bardzo już zaawansowanym spróchnieniu drzewa. Zazwyczaj owocniki powstają już po śmierci drzewa, tylko na siedliskach żyznych wytwarzane są jeszcze na żywych drzewach, zawsze jednak ich pojawienie się oznacza nieuchronne obumarcie drzewa. W siedliskach ubogich owocniki wytwarzane są rzadko, grzybnia korzeniowca rozwija się jednak w drewnie powodując jego próchnienie.
Znaczenie.
Groźny pasożyt i saprotrof powodujący intensywną zgniliznę pstrą (zgniliznę białą jamkowatą). Przez leśników uważany jest za jednego z najgroźniejszych grzybów. Zaatakowane przez niego pnie drzew próchnieją na wysokość nawet kilkunastu metrów. Zakażenie następuje poprzez rany w drzewie lub kontakt korzenia zdrowego z chorym. Zarodniki korzeniowca mogą wnikać przez rany poziome na korzeniach lub na pniakach. U świerka zaatakowanego przez korzeniowca twardziel przebarwia się na fioletowoczerwono, później na bladobrunatno, u jodły zmienia kolor na czerwony lub purpurowoczerwony. Oddzielają się od siebie słoje przyrostów rocznych, w drewnie pojawia się wiele wydłużonych jamek wypełnionych białą celulozą. Drewno próchnieje; kruszy się zamieniając się w bezkształtną masę, a wewnątrz pnia powstaje pusty otwór.
Zwalczanie.
Porażonych drzew nie można już uratować, stosuje się jedynie zapobieganie. Najskuteczniejszą metodą w silnie porażonych drzewostanach jest ich przebudowa – wprowadzenie gatunków odpornych. Korzeniowiec często rozwija się na pniakach, świeża i pozioma powierzchnia cięcia (czoło pniaków) stanowi łatwe wrota dla zakażeń. W celach zapobiegawczych stosuje się pokrywanie czoła pniaków preparatami chemicznymi (np. mocznikiem), okorowywanie lub usuwanie pniaków. Skuteczna jest też metoda biologiczna polegająca na pokrywaniu czoła pniaków bioprepratem sporządzonym z grzybni żylicy olbrzymiej ("Phlebiopsis gigantea"), która jest konkurentem korzeniowców, nie stanowi zaś dla zdrowych drzew zagrożenia.
Gatunki podobne.
W Polsce występują jeszcze dwa inne gatunki korzeniowca: korzeniowiec drobnopory ("Heterobasidion parviporum") rozwijający się głównie na świerku, rzadko na jodle, oraz korzeniowiec wieloletni ("Heterobasidion annosum") rozwijający się na wielu gatunkach drzew iglastych i na niektórych drzewach liściastych. Podobna jest także jamczatka rzędowa ("Antrodia serialis"), ale ma jaśniejsze, żółtawe owocniki.

</doc>
<doc id="2907025" url="https://pl.wikipedia.org/wiki?curid=2907025" title="Eparchia astrachańska i jenotajewska">
Eparchia astrachańska i jenotajewska



</doc>
<doc id="2907026" url="https://pl.wikipedia.org/wiki?curid=2907026" title="René Valero">
René Valero

 
René Arnold Valero (ur. 15 sierpnia 1930 w Manhattanie, Nowy Jork, zm. 10 marca 2019) – amerykański duchowny katolicki, biskup pomocniczy Brooklynu w latach 1980-2005.
Życiorys.
Święcenia kapłańskie otrzymał 2 czerwca 1956 i inkardynowany został do diecezji brooklińskiej.
4 października 1980 papież Jan Paweł II mianował go biskupem pomocniczym Brooklynu ze stolicą tytularną "Vicus Turris". Sakry udzielił mu ówczesny ordynariusz Francis John Mugavero. Na emeryturę przeszedł 27 października 2005.
Zmarł 10 marca 2019.

</doc>
<doc id="2907027" url="https://pl.wikipedia.org/wiki?curid=2907027" title="Archidiecezja Valencia en Venezuela">
Archidiecezja Valencia en Venezuela

Archidiecezja Valencia en Venezuela (łac. "Archidioecesis Valentinus in Venetiola") – archidiecezja Kościoła rzymskokatolickiego w Wenezueli. Należy do metropolii Valencia en Venezuela. Została erygowana 12 października 1922 roku przez papieża Piusa XI jako diecezja "Mérida" mocą konstytucji apostolskiej "Magnitudo Divinae Bonitatis". W 1974 roku została podniesiona do rangi archidiecezji przez papieża Pawła VI.

</doc>
<doc id="2907028" url="https://pl.wikipedia.org/wiki?curid=2907028" title="Nowiny Przytockie">
Nowiny Przytockie

Nowiny Przytockie – kolonia w Polsce położona w województwie lubelskim, w powiecie lubartowskim, w gminie Jeziorzany.
W latach 1975–1998 miejscowość administracyjnie należała do ówczesnego województwa lubelskiego.

</doc>
<doc id="2907031" url="https://pl.wikipedia.org/wiki?curid=2907031" title="Rita Kühne">
Rita Kühne

Rita Kühne (ur. 5 stycznia 1947 w Dreźnie) – niemiecka lekkoatletka specjalizująca się w biegach sprinterskich, uczestniczka letnich igrzysk olimpijskich w Monachium (1972), złota medalistka olimpijska w biegu sztafetowym 4 x 400 metrów. W czasie swojej kariery reprezentowała Niemiecką Republikę Demokratyczną.

</doc>
<doc id="2907033" url="https://pl.wikipedia.org/wiki?curid=2907033" title="Ignatius Catanello">
Ignatius Catanello

 
Ignatius Anthony Catanello (ur. 23 lipca 1938 w Nowym Jorku, zm. 11 marca 2013) – amerykański duchowny katolicki, biskup pomocniczy Brooklynu w latach 1994-2010.
Życiorys.
Święcenia kapłańskie otrzymał 28 maja 1966 i inkardynowany został do rodzinnej diecezji.
28 czerwca 1994 papież Jan Paweł II mianował go biskupem pomocniczym diecezji brooklińskiej ze stolicą tytularną "Deultum". Sakry udzielił mu ówczesny ordynariusz Thomas Daily. Na emeryturę przeszedł 20 września 2010 z powodów zdrowotnych.

</doc>
<doc id="2907034" url="https://pl.wikipedia.org/wiki?curid=2907034" title="Archidiecezja Caracas">
Archidiecezja Caracas

Archidiecezja Caracas, Santiago de Venezuela (łac. "Archidioecesis Caracensis o S. Iacobi in Venezuela") – archidiecezja Kościoła rzymskokatolickiego w Wenezueli. Należy do metropolii Caracas. Została erygowana 21 czerwca 1531 roku przez papieża Klemensa VII jako diecezja "Coro" mocą konstytucji apostolskiej "Pro Excellenti Praeminentia". W 1637 roku zmieniono nazwę diecezji na "Caracas, Santiago de Venezuela", zaś w 1803 roku została podniesiona do rangi archidiecezji przez papieża Piusa VII mocą konstytucji apostolskiej "In universalis Ecclesiae regimine".

</doc>
<doc id="2907035" url="https://pl.wikipedia.org/wiki?curid=2907035" title="Schronisko na połonina Płyśce">
Schronisko na połonina Płyśce



</doc>
<doc id="2907036" url="https://pl.wikipedia.org/wiki?curid=2907036" title="Diecezja Barinas">
Diecezja Barinas

Diecezja Barinas (łac. "Dioecesis Barinensis") – diecezja Kościoła rzymskokatolickiego w Wenezueli. Należy do archidiecezji Mérida. Została erygowana 23 lipca 1965 roku przez papieża Pawła VI mocą konstytucji apostolskiej "Apostolicum munus".

</doc>
<doc id="2907038" url="https://pl.wikipedia.org/wiki?curid=2907038" title="Brytyjski Mandat Mezopotamii">
Brytyjski Mandat Mezopotamii

Brytyjski Mandat Mezopotamii – mandat kategorii A nadany Wielkiej Brytanii z ramienia Ligi Narodów. Został utworzony w 1920 roku na podstawie konferencji San Remo, co spowodowało wybuch szyickiego powstania. Po jego stłumieniu Brytyjczycy osadzili na tronie Fajsala I z dynastii Haszymidów.
Ustrój.
W 1923 roku Fajsal I ustanowił w Iraku monarchię konstytucyjną, z dwuizbowym parlamentem i rządem kierowanym przez radę ministrów arabskich pod nadzorem brytyjskiego wysokiego komisarza.

</doc>
<doc id="2907039" url="https://pl.wikipedia.org/wiki?curid=2907039" title="Diecezja San Cristóbal de Venezuela">
Diecezja San Cristóbal de Venezuela

Diecezja San Cristóbal de Venezuela (łac. "Dioecesis Sancti Christophori in Venetiola") – diecezja Kościoła rzymskokatolickiego w Wenezueli. Należy do archidiecezji Mérida. Została erygowana 12 października 1922 roku przez papieża Piusa XI mocą konstytucji apostolskiej "Ad munus".

</doc>
<doc id="2907041" url="https://pl.wikipedia.org/wiki?curid=2907041" title="Diecezja Trujillo (Wenezuela)">
Diecezja Trujillo (Wenezuela)

Diecezja Trujillo (łac. "Dioecesis Truxillensis in Venetiola") – diecezja Kościoła rzymskokatolickiego w Wenezueli. Należy do archidiecezji Mérida. Została erygowana 4 czerwca 1957 roku przez papieża Piusa XII mocą konstytucji apostolskiej "In maximis officii".

</doc>
<doc id="2907042" url="https://pl.wikipedia.org/wiki?curid=2907042" title="Jakiw Szwedycki">
Jakiw Szwedycki

Jakiw Szwedycki (ukr. Яків Шведицький - Jakiw Szwedyćkyj, pol. Jakób Szwedzicki (ur. w 1816, zm. 20 lutego 1886 we Lwowie) – ksiądz greckokatolicki, staroruski polityk i działacz społeczny, poseł do galicyjskiego Sejmu Krajowego i do austriackiej Rady Państwa.
Życiorys.
Ukończył gr.-kat. Seminarium Duchowne we Lwowie. W 1840 otrzymał święcenia kapłańskie. W latach 1840–1842 wikary w parafii gr.-kat.w Rozdole, następnie był proboszczem w Mikołajowie (1842–1850) i parafii gr.-kat. św. Paraskewy we Lwowie (1851–1886). W 1884 przeprowadził całkowity remont cerkwi św. Paraskewy-Piatnyci i przeprowadził renowację ikonostasu. Był członkiem, referentem i radcą, a od r. 1864 kryłoszaninem greckokatolickiego konsystorium metropolitalnego we Lwowie. Od 1863 zarządzał dobrami arcybiskupimi w Uniowie i Perehińsku. Od 14 marca 1865 kanonik katedralny kapituły metropolitalnej we Lwowie.
Aktywny politycznie podczas Wiosny Ludów - był członkiem Głównej Rady Ruskiej (2 maja 1848 – 30 czerwca 1851) kierowanej przez jego wuja Grzegorza Jachimowicza. W styczniu 1849 uczestnik delegacji Głównej Rady do Wiednia, która złożyła nowemu cesarzowi Franciszkowi Józefowi deklarację lojalności.
Związany z ruchem staroruskim, był umiarkowanym zwolennikiem orientacji panruskiej (moskalofilskiej). Współzałożyciel pierwszego ukraińskiego stowarzyszenia oświatowego Macierzy Halicko-Ruskiej (16 lipca 1848), a także Towarzystwa im. Mychajła Kaczkowskiego (1874). Był także działaczem i członkiem wydziału Instytutu Narodnyj Dim we Lwowie. Od 1870 działacz moskalofilskiej „Rady Ruskiej”. W 1879–1886 był po Teofilu Pawlikowie prezesem tej instytucji. W okresie jego przewodnictwa Rada działała głównie na rzecz wprowadzenia języka ruskiego do szkolnictwa i administracji oraz założenia ruskiej szkoły ludowej we Lwowie. Wypowiadano się także przeciw zreformowaniu kalendarza ruskiego na wzór polski (1883). Był także w 1882 rzecznikiem porozumienia z działaczami ukraińskim ale nie znalazł poparcia w Radzie dla tej idei.
Poseł do Sejmu Krajowego Galicji I kadencji (15–26 kwietnia 1861, 12 stycznia 1863 – 31 grudnia 1866), wybrany w IV kurii (gmin wiejskich) z obwodu Lwów, w okręgu Lwów-Winniki-Szczerzec, jego wybór Sejm zawiesił, a potem unieważnił, w 1863 został wybrany powtórnie. Od 1865 był członkiem sejmowych komisji: głodowej i katastralnej. Zabierał głos w obronie biedniejszej ludności a także w obronie praw językowych Rusinów oraz cerkwi greckokatolickiej. Jako przeciwnik decentralizacji monarchii habsburskiej, głosował wraz z innymi posłami ruskimi przeciwko adresowi Sejmu do cesarza z 10 grudnia 1865 w sprawie nadania Galicji autonomii. W kolejnych wyborach w 1867 przegrał z popieranymi przez administrację rządową z lwowskimi starostami powiatowymi Karolem Piwockim a następnie Paulinem Kosińskim.
Był także posłem do austriackiej Rady Państwa V kadencji (4 listopada 1873 – 22 maja 1879) wybranym w kurii IV (gmin wiejskich) z okręgu wyborczego nr 17 (Lwów-Winniki-Szczerzec-Gródek-Janów-Jaworów-Krakowiec). W parlamencie należał do Klubu Ruskiego (Ruthenenklub). W 1878 członek komisji adresowej oraz komisji ds. postanowień traktatu berlińskiego.
Umarł na atak apopleksji, pochowany został na Cmentarzu Łyczakowskim we Lwowie
Odznaczenia.
Odznaczony za działalność oświatową w 1864 Złotym Krzyżem Zasługi z Koroną.
Rodzina.
Urodził się w rodzinie greckokatolickiego duchownego, był synem księdza i proboszcza w Rozdole Wasyla Szwedyckiego (1777–1859) oraz Oleny (zm. 1859). Jego wujem był lwowski metropolita greckokatolicki Grzegorz Jachimowicz. Ożenił się z Leopoldyną z Rhanischów (zm. 1888). Miał z nią liczne potomstwo: 3 synów i 3 córki. Najmłodsza Emilia była żoną Alfreda Zgórskiego.

</doc>
<doc id="2907043" url="https://pl.wikipedia.org/wiki?curid=2907043" title="Robert Brucato">
Robert Brucato

Robert Anthony Brucato (ur. 14 sierpnia 1931 w Nowym Jorku; zm. 7 listopada 2018 w Yonkers) – amerykański duchowny katolicki, biskup pomocniczy Nowego Jorku w latach 1997–2006.
Życiorys.
Święcenia kapłańskie otrzymał 1 czerwca 1957 z rąk kard. Francisa Spellmana i inkardynowany został do rodzinnej archidiecezji.
30 czerwca 1997 papież Jan Paweł II mianował go biskupem pomocniczym archidiecezji nowojorskiej ze stolicą tytularną "Temuniana". Sakry udzielił mu ówczesny metropolita John Joseph O’Connor. Na emeryturę przeszedł 31 października 2006.
Zmarł 7 listopada 2018.

</doc>
<doc id="2907044" url="https://pl.wikipedia.org/wiki?curid=2907044" title="Diecezja Maracay">
Diecezja Maracay

Diecezja Maracay (łac. "Dioecesis Maracayensis") – diecezja Kościoła rzymskokatolickiego w Wenezueli. Należy do archidiecezji Valencia en Venezuela. Została erygowana 21 czerwca 1958 roku przez papieża Piusa XII mocą konstytucji apostolskiej "Qui Supremi Pontificatus".

</doc>
<doc id="2907045" url="https://pl.wikipedia.org/wiki?curid=2907045" title="William McCormack">
William McCormack

 
William Jerome McCormack (ur. 24 stycznia 1924 w Nowym Jorku, zm. 23 listopada 2013) – amerykański duchowny katolicki, biskup pomocniczy Nowego Jorku w latach 1986-2001.
Życiorys.
Święcenia kapłańskie otrzymał 21 lutego 1959 i inkardynowany został do rodzinnej archidiecezji.
23 grudnia 1986 papież Jan Paweł II mianował go biskupem pomocniczym archidiecezji nowojorskiej ze stolicą tytularną "Nicives". Sakry udzielił mu w bazylice św. Piotra w Rzymie papież Jan Paweł II. Na emeryturę przeszedł 30 października 2001.

</doc>
<doc id="2907047" url="https://pl.wikipedia.org/wiki?curid=2907047" title="Diecezja Puerto Cabello">
Diecezja Puerto Cabello

Diecezja Puerto Cabello (łac. "Dioecesis Portus Cabellensis") – diecezja Kościoła rzymskokatolickiego w Wenezueli. Należy do metropolii Valencia en Venezuela. Została erygowana 5 lipca 1994 roku przez papieża Jana Pawła II mocą konstytucji apostolskiej "Sollicitus de spirituali".

</doc>
<doc id="2907049" url="https://pl.wikipedia.org/wiki?curid=2907049" title="Diecezja San Carlos de Venezuela">
Diecezja San Carlos de Venezuela

Diecezja San Carlos de Venezuela (łac. "Dioecesis Sancti Caroli in Venetiola") – diecezja Kościoła rzymskokatolickiego w Wenezueli. Należy do archidiecezji Valencia en Venezuela. Została erygowana 16 maja 1972 roku przez papieża Pawła VI mocą konstytucji apostolskiej "In vertice".

</doc>
<doc id="2907052" url="https://pl.wikipedia.org/wiki?curid=2907052" title="James Francis McCarthy">
James Francis McCarthy

 
James Francis McCarthy (ur. 9 lipca 1942 w Mount Kisco, Nowy Jork) – amerykański duchowny katolicki, biskup pomocniczy Nowego Jorku w latach 1999-2002.
Życiorys.
Święcenia kapłańskie otrzymał 1 czerwca 1968 i inkardynowany został do archidiecezji nowojorskiej.
11 maja 1999 papież Jan Paweł II mianował go biskupem pomocniczym Nowego Jorku ze stolicą tytularną "Verrona". Sakry udzielił mu ówczesny metropolita John Joseph O’Connor. Z funkcji tej zrezygnował 15 czerwca 2002.

</doc>
<doc id="2907053" url="https://pl.wikipedia.org/wiki?curid=2907053" title="Diecezja Guarenas">
Diecezja Guarenas

Diecezja Guarenas (łac. "Dioecesis Guarenensis") – diecezja Kościoła rzymskokatolickiego w Wenezueli. Należy do archidiecezji Caracas. Została erygowana 30 listopada 1996 roku przez papieża Jana Pawła II mocą konstytucji apostolskiej "Maiori Christifidelium". 

</doc>
<doc id="2907055" url="https://pl.wikipedia.org/wiki?curid=2907055" title="Diecezja La Guaira">
Diecezja La Guaira

Diecezja La Guaira (łac. "Dioecesis Guairiensis") – diecezja Kościoła rzymskokatolickiego w Wenezueli. Należy do archidiecezji Caracas. Została erygowana 15 kwietnia 1970 roku przez papieża Pawła VI mocą konstytucji apostolskiej "Cum summus". 

</doc>
<doc id="2907057" url="https://pl.wikipedia.org/wiki?curid=2907057" title="Diecezja Los Teques">
Diecezja Los Teques

Diecezja Los Teques (łac. "Dioecesis Tequinensis") – diecezja Kościoła rzymskokatolickiego w Wenezueli. Należy do archidiecezji Caracas. Została erygowana 23 lipca 1965 roku przez papieża Pawła VI mocą konstytucji apostolskiej "Amor ille".

</doc>
<doc id="2907058" url="https://pl.wikipedia.org/wiki?curid=2907058" title="Hipolit Dżerowycz">
Hipolit Dżerowycz

Hipolit Dżerowycz – ukraiński działacz społeczny, poseł do Sejmu Krajowego Galicji I i II kadencji (1861-1869), ksiądz greckokatolicki, pleban i dziekan w Bóbrce.
Wybrany do Sejmu Krajowego w IV kurii obwodu Brzeżany, z okręgu wyborczego Bóbrka-Chodorów. Członek Rady Powiatowej w Bóbrce od 1867.

</doc>
<doc id="2907059" url="https://pl.wikipedia.org/wiki?curid=2907059" title="Piła-Młyn">
Piła-Młyn

2 miejscowości w Polsce:

</doc>
<doc id="2907061" url="https://pl.wikipedia.org/wiki?curid=2907061" title="Piłka ręczna na Letnich Igrzyskach Olimpijskich Młodzieży 2014">
Piłka ręczna na Letnich Igrzyskach Olimpijskich Młodzieży 2014

Turnieje piłki ręcznej na Letnich Igrzyskach Olimpijskich Młodzieży 2014 odbyły się w dniach od 20 do 25 sierpnia 2014 roku w chińskim Nankinie. W turniejach dziewcząt i chłopców wzięło udział po sześć zespołów, które zostały wyłonione we wcześniejszych eliminacjach.
Był to drugi turniej w historii tych zawodów. Triumf odnieśli Słowacy i Koreanki.
Informacje ogólne.
System rozgrywek dla obu płci był identyczny. Sześć uczestniczących reprezentacji zostało podzielonych na dwie trzyzespołowe grupy, które rywalizowały w pierwszej fazie systemem kołowym w ramach grup. Po dwie czołowe drużyny z każdej z grup awansowały do półfinałów, zespoły z trzecich miejsc rywalizowały natomiast w dwumeczach o piątą lokatę. W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwało odpowiednio dwa, jeden i zero punktów. W przypadku remisu w meczach o miejsca 1–4 przeprowadzana była dogrywka 2×5 min, a w przypadku braku w niej rozstrzygnięcia organizowany był konkurs rzutów karnych. Zespoły mogły liczyć maksymalnie czternastu zawodników urodzonych w latach 1996–1998.
Zawody zostały rozegrane w hali Jiangning Sports Center w Nankinie. Harmonogram rozgrywek został opublikowany pod koniec kwietnia 2014 roku. Nad zawodami czuwało sześć par sędziowskich.
Kwalifikacje.
Do turnieju mogły zakwalifikować się maksymalnie po dwie drużyny z jednego kontynentu dla każdej z płci. Dodatkowo żaden z krajów nie mógł być reprezentowany w więcej niż jednym sporcie drużynowym, tak więc jeśli zdobył kwalifikację w więcej niż jednym z takich sportów, musiał zdecydować się na któryś z nich i zrezygnować z pozostałych. Jeśli powstałby w takim przypadku wakat w turnieju piłki ręcznej, jego miejsce zajęłaby drużyna z kontynentu, z którego pochodził ówczesny mistrz świata, z zastrzeżeniem limitu zespołów z danego kontynentu. Uzyskujący kwalifikację kraj musiał znajdować się w pierwszej czterdziestce rankingu.
Chiny postanowiły wystawić męską drużynę w innym sporcie zespołowym, toteż wakat został obsadzony drużyną z Europy. Również wśród dziewcząt Europa otrzymała drugie miejsce po rezygnacji zespołów z Oceanii, wśród chłopców otrzymała je natomiast drużyna afrykańska.
Losowanie grup.
Losowanie grup odbyło się 2 maja 2014 roku w Bazylei.

</doc>
<doc id="2907062" url="https://pl.wikipedia.org/wiki?curid=2907062" title="Wikariat apostolski Caroní">
Wikariat apostolski Caroní

Wikariat Apostolski Caroní (łac. "Apostolicus Vicariatus Caronensis") – wikariat apostolski Kościoła rzymskokatolickiego w Wenezueli. Jest podległy bezpośrednio pod Stolicę Apostolską. Został erygowany 4 marca 1922 roku przez papieża Piusa XI.

</doc>
<doc id="2907064" url="https://pl.wikipedia.org/wiki?curid=2907064" title="Korzeniowiec">
Korzeniowiec



</doc>
<doc id="2907065" url="https://pl.wikipedia.org/wiki?curid=2907065" title="Wasyl Seńkiw">
Wasyl Seńkiw

Wasyl Seńkiw (ukr. Василь Сеньків; zm. 2 lipca 1885 w Lubszy) – ukraiński działacz społeczny, poseł do Sejmu Krajowego Galicji I kadencji (1861-1865), wójt w Lubszy (powiat Rohatyn).
Wybrany w IV kurii obwodu Brzeżany, z okręgu wyborczego Rohatyn-Bursztyn, 30 listopada 1865 na jego miejsce wybrano Jakuba Kulczyckiego.

</doc>
<doc id="2907066" url="https://pl.wikipedia.org/wiki?curid=2907066" title="Wikariat apostolski Tucupita">
Wikariat apostolski Tucupita

Wikariat Apostolski Tucupita (łac. "Apostolicus Vicariatus Tucupitensis") – wikariat apostolski Kościoła rzymskokatolickiego w Wenezueli. Jest podległy bezpośrednio pod Stolicę Apostolską. Został erygowany 30 lipca 1954 roku przez papieża Piusa XII.

</doc>
<doc id="2907067" url="https://pl.wikipedia.org/wiki?curid=2907067" title="Zimowy olimpijski festiwal młodzieży Europy">
Zimowy olimpijski festiwal młodzieży Europy



</doc>
<doc id="2907068" url="https://pl.wikipedia.org/wiki?curid=2907068" title="Letni olimpijski festiwal młodzieży Europy">
Letni olimpijski festiwal młodzieży Europy



</doc>
<doc id="2907069" url="https://pl.wikipedia.org/wiki?curid=2907069" title="Łew Polowyj">
Łew Polowyj

Łew Polowyj (ukr.: "Лев Полевий"; ur. 1823, zm. 12 września 1883 w Horodence) – ksiądz greckokatolicki, ukraiński działacz społeczny, poseł do Sejmu Krajowego Galicji i do austriackiej Rady Państwa
Ukończył seminarium we Lwowie. Ksiądz greckokatolicki, w 1836 uzyskał święcenia kapłańskie. Był administratorem parafii (1836-1840) i proboszczem w Kozłowie (1840-1862) w pow. brzeżańskim. W latach 1848-1857 pełnił także funkcję administratora dekanatu Brzeżany. Jednocześnie pełnił posługę w parafiach we wsiach Dmuchawiec (1836-1854 ) i Taurów (1841-1842) z dekanatu brzeżańskiego. Następnie proboszcz (1862-1883) i dziekan (1870-1875) w Horodence Członek założyciel Galicyjsko-Ruskiej Maticy, oraz członek „Domu Ludowego”, „Rady Ruskiej”, moskalofilskiego Towarzystwa im. M. Kaczkowskiego, oraz „Proswity” i Towarzystwa Gospodarsko-Przemysłowego. 
Poseł do Sejmu Krajowego Galicji I kadencji (1861–1867), Wybrany do Sejmu Krajowego w IV kurii obwodu Brzeżany z okręgu wyborczego Podhajce-Kozowa. Był także posłem do austriackiej Rady Państwa I kadencji (11 maja 1861 - 20 września 1865). Wybrany przez Sejm z kurii X jako delegat z grona posłów wiejskich okręgów: Brzeżany, Bóbrka, Rohatyn i Podhajce. Należał do Klubu Ruskiego. 
Rodzina.
Urodził się w rodzinie księdza i proboszcza greckokatolickiego Jakiwa (zm. w 1861). Ożenił się w 1836 z Aleksandrą Litynską (zm. 1843), mieli córkę. 

</doc>
<doc id="2907072" url="https://pl.wikipedia.org/wiki?curid=2907072" title="Wikariat apostolski Puerto Ayacucho">
Wikariat apostolski Puerto Ayacucho

Wikariat Apostolski Puerto Ayacucho (łac. "Apostolicus Vicariatus Portus Ayacuquensis") – wikariat apostolski Kościoła rzymskokatolickiego w Wenezueli. Jest podległy bezpośrednio pod Stolicę Apostolską. Został erygowany 7 maja 1953 roku przez papieża Piusa XII na miejsce istniejącej od 1932 roku prefektury apostolskiej "Alto Orinoko".

</doc>
<doc id="2907074" url="https://pl.wikipedia.org/wiki?curid=2907074" title="Stefan Dwoliński">
Stefan Dwoliński

Stefan Dwoliński – poseł do Sejmu Krajowego Galicji I kadencji (1861-1867), włościanin z Bilcz, powiat Tłuste.
Wybrany w IV kurii obwodu Czortków, z okręgu wyborczego Zaleszczyki-Tłuste.

</doc>
<doc id="2907076" url="https://pl.wikipedia.org/wiki?curid=2907076" title="Konferencja bermudzka">
Konferencja bermudzka

Konferencja bermudzka – międzynarodowa konferencja pomiędzy Wielką Brytanią a Stanami Zjednoczonymi, która odbyła się w dniach 19–29 kwietnia 1943 roku w Hamilton na Bermudach. Jej celem było ustalenie sposobów przesiedleń Żydów z terenów objętych działaniami wojennymi oraz umożliwienie ucieczki tym, którzy znajdowali się pod okupacją III Rzeszy.
Tło.
W czasie II wojny światowej z terenów okupowanych przez niemiecką III Rzeszę napływały liczne informacje dotyczące zbrodni na ludności żydowskiej. Pod presją brytyjskiego parlamentu, władz kościelnych oraz organizacji humanitarnych brytyjskie Ministerstwo Spraw Zagranicznych 20 stycznia 1943 zaproponowało Amerykanom przeprowadzenie konsultacji pomiędzy obu krajami na temat rozpoznania problemu oraz znalezienia jego rozwiązań. Konferencja odbyła się tego samego dnia, w którym Żydzi wzniecili powstanie w getcie warszawskim i trwała do jego zakończenia.
Historia.
Tematem konferencji była kwestia, co zrobić z żydowskimi uchodźcami, którzy znaleźli się na ziemiach wyzwolonych przez aliantów podczas II wojny światowej oraz tych, którzy w dalszym ciągu pozostawali na terenach okupowanych przez III Rzeszę. Dyskusja miała na celu znalezienie rozwiązań tego problemu oraz zaplanowanie sposobów ratowania Żydów poprzez przeprowadzenie ewakuacji uciekinierów oraz osadzenia ich w krajach alianckich i neutralnych. Rozmowy odbyły się między delegacją amerykańską reprezentowaną przez dr. Harolda W. Doddsa a przedstawicielami Wielkiej Brytanii. 
Organizacje żydowskie w Ameryce starały się wysłać na konferencję delegację swoich przedstawicieli, ale rząd amerykański odmówił jej przyjęcia. W związku z tym w ramach protestu jeden z członków delegacji amerykańskiej Harry Truman odmówił uczestnictwa w konferencji, co zostało przyjęte z dezaprobatą przez amerykański Senat, który zaangażował swój autorytet w obrady na Bermudach.
Wbrew oczekiwaniom środowisk żydowskich jedynym ustaleniem tej konferencji było stanowisko, że alianci nie podejmą żadnych działań i zachowają milczenie w tej sprawie. Rząd amerykański odmowę pomocy Żydom uzasadniał tym, że akcja ratowania ich będzie kolidować z prowadzeniem działań wojennych. Obawiał się, że ewakuacja będzie zakłócać transporty wojskowe idące na front. Amerykanie nie zgodzili się na przewóz uchodźców za ocean i nie uważali za celowe dokonania zmian w ustawie imigracyjnej, a także nie chcieli wyasygnować na ten cel żadnych funduszy. Brytyjczycy natomiast uważali, że nie jest konieczne wystosowanie oficjalnego apelu do Niemców, potępiającego zbrodnie na Żydach oraz wezwanie ich do wydalenia Żydów z III Rzeszy. Ujawnione po wojnie raporty FBI pokazały, że „administracja amerykańska starała się ograniczać dyskusje i nie pozwalała na jakiekolwiek deklaracje pod adresem żydowskich grup nacisku, które domagały się pomocy”.
Reakcje.
Fiasko konferencji bermudzkiej wywołało oburzenie środowisk żydowskich w USA oraz społeczności światowej, potępiającej niemieckie ludobójstwo w Europie.
Bardzo ostro zareagowała aliancka prasa. Londyński „The Observer” skomentował: „Oto w luksusowych hotelach, na plażach luksusowej wyspy na Atlantyku, zebrali się dobrze ubrani dżentelmeni, by zapewniać się nawzajem, że naprawdę niewiele da się zrobić... Przemówienia inauguracyjne szeroko komentowane w naszym kraju, komentowane przy tym z przerażeniem i gniewem. Dowiedzieliśmy się, że sprawa ta przekracza możliwości Anglii i Stanów Zjednoczonych razem wziętych”. Tydzień później Amerykański Komitet Syjonistyczny na łamach „The New York Times” określił amerykańską konferencję na Bermudach „okrutną kpiną” z wcześniejszych obietnic dawanych Żydom amerykańskim oraz tym pozostającym pod niemiecką okupacją.
12 maja 1943 w Londynie członek Rady Narodowej RP Szmul Zygielbojm w proteście przeciwko bezczynności aliantów popełnił samobójstwo.

</doc>
<doc id="2907079" url="https://pl.wikipedia.org/wiki?curid=2907079" title="Fedor Andrejczuk">
Fedor Andrejczuk

Teodor Andrejczuk, albo Fedor Andrejczuk (ur. 1808 w Babińcach, zm. 16 marca 1876 tamże) – ukraiński działacz społeczny, poseł do Sejmu Krajowego Galicji I kadencji (1861-1867), włościanin ze wsi Babińce w powiecie Mielnica.
Wybrany w IV kurii obwodu Czortków, z okręgu wyborczego Borszczów–Mielnica.

</doc>
<doc id="2907082" url="https://pl.wikipedia.org/wiki?curid=2907082" title="Iwan Karpyneć">
Iwan Karpyneć

Iwan Karpyneć (ur. ok. 1820) – ukraiński działacz społeczny, poseł na Sejm Krajowy Galicji i do austriackiej Rady Państwa
Urodził się w rodzinie grekokatolickiej. Chłop, właściciel gospodarstwa w Pauszówce w powiecie czortkowskim.
Poseł do Sejmu Krajowego Galicji I kadencji (1861-1867), Wybrany w IV kurii (gmin wiejskich) obwodu Czortków, z okręgu wyborczego Czortków-Jazłowiec-Budzanów. Był członkiem Klubu Ruskiego. 
Był także posłem do austriackiej Rady Państwa I kadencji (2 maja 1861 - 20 września 1865), wybranym przez Sejm w kurii XI – jako delegat z grona posłów wiejskich okręgów: Zaleszczyki, Borszczów, Czortków, Kopyczyńce.

</doc>
<doc id="2907084" url="https://pl.wikipedia.org/wiki?curid=2907084" title="LYX">
LYX



</doc>
<doc id="2907087" url="https://pl.wikipedia.org/wiki?curid=2907087" title="SEN">
SEN



</doc>
<doc id="2907088" url="https://pl.wikipedia.org/wiki?curid=2907088" title="Estelle Winwood">
Estelle Winwood

Estelle Winwood właśc. Estelle Ruth Goodwin (ur. 24 stycznia 1883 w Lee, Kent – zm. 20 czerwca 1984 w Woodland Hills, Kalifornia) – amerykańska aktorka i reżyserka.
Wystąpiła w wielu serialach m.in. Alfred Hitchcock przedstawia, Doktor Kildare, Perry Manson, Quincy M.E. 
Była czterokrotnie zamężna, lecz nie miała dzieci. Zmarła we śnie 20 czerwca 1984 roku w swoim domu w Wood Hills. Miała 101 lat. 

</doc>
<doc id="2907089" url="https://pl.wikipedia.org/wiki?curid=2907089" title="Maksymilian von Waldburg-Wolfegg-Waldsee">
Maksymilian von Waldburg-Wolfegg-Waldsee

Maksymilian Wunibald Maria Józef Serwacy von Waldburg-Wolfegg und Waldsee (ur. 13 maja 1863 w Waldsee, zm. 27 września 1950 w Chur) – arystokrata niemiecki w Królestwie Wirtembergii. Pochodził z rodu Waldburg-Wolfegg-Waldsee, katolickiej rodziny szlacheckiej książąt i hrabiów z Waldenburg w Górnej Szwabii. 
Życiorys.
Maksymilian był synem księcia Franciszka von Waldburg-Wolfegg-Waldsee (1833-1906) i księżnej Zofii (1836-1909), urodzonej jako hrabina Arco-Zinneberg. W młodości otrzymał bardzo staranne i bardzo religijne wychowanie. Większość lat szkolnych spędził w jezuickiej szkole Stella Matutina w Feldkirch, w Austrii. 
W Zielone Świątki 1892 roku w Ravensburgu odbyły się organizowane przez Stowarzyszenie Narodowe Górnej Szwabii regionalne uroczystości Dnia Katolika, którym przewodniczył Maksymilian. Podczas drugich obchodów Dnia Katolika w Ulm w 1901 roku przewodniczącym ponownie był Maksymilian.
W 1897 roku Maksymilian reprezentując swego ojca wziął udział w obradach wirtemberskiej Izby Panów. W 1906 roku był już jej pełnoprawnym członkiem. Brał udział w pracach wielu komisji, w tym w komisji krajowej i komisji finansów. Pełnił funkcję sekretarza komisji w zarządzie izby. Był członkiem kapituły Orderu Korony Wirtemberskiej oraz Rycerskiego Orderu Wojennego św. Jerzego.
Po upadku monarchii w 1918 roku oponował przeciwko rozwiązaniu wirtemberskiej Izby Panów. Jego protest został odrzucony. W latach 1919-1945, czyli w okresie kiedy Wirtembergia był jednym z krajów związkowych Republiki Weimarskiej a następnie III Rzeszy Maksymilian próbował działać w związkowym parlamencie. W kwietniu 1930 roku jako głowa rodziny Waldburg wniósł pozew do parlamentu przeciwko rozwiązaniu i podziałowi rodzinnego majątku. Decyzją Najwyższego Trybunału Rzeszy dnia 21 maja 1930 roku w Lipsku pozew został odrzucony. 
Wielką pasją księcia Maksymiliana była hodowla koni. W latach 1901-1933 stał na czele Stowarzyszenia Konia Hodowlanego. W 1933 roku, niechętny nazistom, ustąpił z piastowanego stanowiska. 
Małżeństwo i potomstwo.
Książę Maksymilian 26 lipca 1890 roku ożenił się w Hořín niedaleko Melnik (Czechy) z księżniczką Sidonią Lobkovic (1869-1941). Para miała dziesięcioro dzieci: 

</doc>
<doc id="2907090" url="https://pl.wikipedia.org/wiki?curid=2907090" title="Stefan Momidłowski">
Stefan Momidłowski

Stefan Momidłowski (ur. 21 lipca 1872 w Rzeszowie, zm. 13 października 1958 w Przemyślu) – ksiądz rzymskokatolicki, działacz społeczny, honorowy obywatel Przemyśla.
Życiorys.
Urodził się w wielodzietnej rodzinie Józefa i Franciszki z domu Biesiadzkiej. Kształcił się w C. K. I Gimnazjum w Rzeszowie, gdzie w 1890 zdał egzamin dojrzałości (w jego klasie był m.in. Ludwik Stanisławczyk, także późniejszy ksiądz). Wstąpił do seminarium duchownego w Przemyślu. 30 listopada 1894 został wyświęcony na kapłana diecezji przemyskiej i rozpoczął posługę jako wikary w Głogowie Młp. Pół roku później wyjechał na studia do Rzymu, gdzie na Uniwersytecie Gregoriańskim uzyskał stopień doktora z filozofii i teologii. W 1900 powrócił do Przemyśla jako wykładowca w seminarium. Był jednym z założycieli muzeum diecezjalnego w Przemyślu, pełniąc funkcję kustosza i dyrektora (do 1949). Od 1905 członek konsystorza biskupiego. W latach 1913–1927 wiceprezes Towarzystwa Przyjaciół Nauk w Przemyślu. Jako członek diecezjalnego koła księży misjonarzy wygłosił ok. 260 serii misji i rekolekcji. Kilkadziesiąt lat opracowywał kroniki diecezjalne poświęcone głównie zmarłym kapłanom. Był kanonikiem kapituły katedralnej, a w 1929 został mianowany diecezjalnym dyrektorem Papieskiego Dzieła Rozkrzewiania Wiary. Na początku 1938 mianowany diecezjalnym dyrektorem związku Misyjnego Duchowieństwa. W 1947 otrzymał godność podkomorzego (szambelana) tajnego nadliczbowego Jego Świątobliwości Ojca św. Piusa XII. 
Został pochowany na cmentarzu głównym w Przemyślu (kwatera RI, rząd 3, nr 12).

</doc>
<doc id="2907091" url="https://pl.wikipedia.org/wiki?curid=2907091" title="Hryć Procak">
Hryć Procak

Hryć Procak – ukraiński działacz społeczny, poseł do Sejmu Krajowego Galicji I kadencji (1861-1867), włościanin z Żabokruków (powiat Obertyn).
Wybrany do Sejmu Krajowego Galicji w IV kurii obwodu Kołomyja, z okręgu wyborczego Horodenka-Obertyn.

</doc>
<doc id="2907094" url="https://pl.wikipedia.org/wiki?curid=2907094" title="Neukirchen b.Sulzbach-Rosenberg">
Neukirchen b.Sulzbach-Rosenberg



</doc>
<doc id="2907095" url="https://pl.wikipedia.org/wiki?curid=2907095" title="Helga Seidler">
Helga Seidler

Helga Seidler (z domu Fischer, ur. 5 sierpnia 1949 w Olbernhau) – niemiecka lekkoatletka specjalizująca się w biegach sprinterskich, uczestniczka letnich igrzysk olimpijskich w Monachium (1972), złota medalistka olimpijska w biegu sztafetowym 4 x 400 metrów. W czasie swojej kariery reprezentowała Niemiecką Republikę Demokratyczną.

</doc>
<doc id="2907097" url="https://pl.wikipedia.org/wiki?curid=2907097" title="Kost Łepkaluk">
Kost Łepkaluk

Kost Łepkaluk – ukraiński działacz społeczny, poseł do Sejmu Krajowego Galicji I i II kadencji (1863-1869), włościanin z Kosowa Starego.
Wybrany do Sejmu Krajowego Galicji I kadencji w IV kurii obwodu Kołomyja, z okręgu wyborczego Kosów-Kuty w 1863, na miejsce księdza Sofrona Wytwyćkiego, który złożył mandat po I sesji Sejmu.

</doc>
<doc id="2907098" url="https://pl.wikipedia.org/wiki?curid=2907098" title="FW KRUK">
FW KRUK

KRUK S.A. – przedsiębiorstwo windykacyjne z siedzibą we Wrocławiu, notowane na Giełdzie Papierów Wartościowych w Warszawie.
Grupa KRUK zarządza wierzytelnościami banków, pośredników kredytowych, firm ubezpieczeniowych, firm leasingowych, telefonii stacjonarnych i komórkowych, telewizji kablowych, platform cyfrowych oraz firm z sektora FMCG. Koncentruje swą działalność na rynku bankowym w oparciu o długoterminowe relacje z kluczowymi klientami.
Spółka prowadzi usługi w zakresie:
Działania związane z zarządzaniem wierzytelnościami są wspierane przez działającą w ramach Grupy Kancelarię Prawną RAVEN, a także ERIF BIG S.A., działający w obszarze informacji gospodarczej. Dodatkowo Grupa prowadzi działalność pożyczkową skierowaną do klientów, którzy w przeszłości spłacili swoje zadłużenie wobec Grupy.
Grupa prowadzi działalność na rynku rumuńskim, czeskim, słowackim, niemieckim, włoskim oraz hiszpańskim.
Zatrudnienie we wszystkich spółkach Grupy KRUK na koniec 2017 roku wyniosło blisko 3 tysiące osób i od 2007 roku wzrosło ponad 3-krotnie. Od 10 maja 2011 roku KRUK S.A. jest notowana na Giełdzie Papierów Wartościowych w Warszawie.
Za stosowanie niezgodnych z prawem praktyk (zamieszczanie w pismach kierowanych do dłużników haseł, treści i znaków graficznych, które miały na celu zastraszenie odbiorcy, wywołanie u niego uczucia lęku oraz wywarcie presji) spółka była karana przez UOKiK.

</doc>
<doc id="2907099" url="https://pl.wikipedia.org/wiki?curid=2907099" title="Ingelore Lohse">
Ingelore Lohse

Ingelore Lohse (ur. 11 maja 1945 w Halle) – niemiecka lekkoatletka specjalizująca się w biegach sprinterskich.

</doc>
<doc id="2907100" url="https://pl.wikipedia.org/wiki?curid=2907100" title="Władysław Wojewoda">
Władysław Wojewoda

Władysław Wojewoda (ur. 20 maja 1932 w Przemyślu, zm. 3 listopada 2010 w Krakowie) – polski biolog, nauczyciel akademicki, specjalista w zakresie botaniki i mykologii.
Ukończył studia na Wydziale Biologii i Nauk o Ziemi Uniwersytetu Jagiellońskiego w Krakowie i rozpoczął pracę zawodową na tej uczelni w Katedrze Systematyki i Geografii Roślin. Obronił pracę doktorską „Grzyby wielkoowocnikowe Ojcowskiego Parku Narodowego”, w 1989 uzyskał tytuł profesora nauk przyrodniczych. W latach 1969–2003 pracował w Instytucie Botaniki PAN w Krakowie, skupiając się na grzybach. Jest autorem około 300 publikacji naukowych, w tym monografii.
Największe jego dokonania to:
W Instytucie Botaniki w Krakowie założył wielki zbiór grzybów liczący 53 tys. okazów. Jest to jeden z najważniejszych zbiorów grzybów w Polsce. Był wykładowcą, promotorem prac magisterskich i doktorskich. Prowadził naukowe badania grzybów na Babiej Górze, w Gorcach, na Magurze Spiskiej, w Ojcowskim i Tatrzańskim Parku Narodowym, w Puszczy Niepołomickiej i w Korei Północnej. Współpracował z mykologami z Czechosłowacji. Wraz z prof. Barbarą Gumińską opracował klucz do oznaczania grzybów wielkoowocnikowych Polski, im też poświęcił swój ostatni artykuł: „"Laricifomes officinalis" in the Gorce Mountains (S Poland)”.
Został pochowany na Cmentarzu Rakowickim w Krakowie.

</doc>
<doc id="2907102" url="https://pl.wikipedia.org/wiki?curid=2907102" title="Iwan Łewyćkyj">
Iwan Łewyćkyj

Iwan Łewyćkyj – ukraiński działacz społeczny, poseł do Sejmu Krajowego Galicji I, II i III kadencji (1861-1863, 1867-1872), ksiądz greckokatolicki, pleban w Zabłotowie.
Wybrany do Sejmu Krajowego w IV kurii obwodu Kołomyja, z okręgu wyborczego Śniatyn-Zabłotów. Pierwszy jego wybór został zakwestionowany, został wybrany powtórnie. W 1863 wybrano na jego miejsce Iwana Zaparyluka lub Zacharyniuka.

</doc>
<doc id="2907109" url="https://pl.wikipedia.org/wiki?curid=2907109" title="Dąbrowa (gmina Jeżewo)">
Dąbrowa (gmina Jeżewo)

Dąbrowa – osada leśna w Polsce położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 miejscowość należała administracyjnie do województwa bydgoskiego.
Zobacz też: Dąbrowa

</doc>
<doc id="2907111" url="https://pl.wikipedia.org/wiki?curid=2907111" title="Tkanie (hipologia)">
Tkanie (hipologia)

Tkanie – jedno z zaburzeń stereotypicznych koni, które objawia się powtarzającym się przestępowaniem i przenoszeniem ciężaru ciała z jednej przedniej nogi na drugą.
Etiologia.
Przyczyny tkania nie są jednoznaczne, podobnie jak przyczyny innych zachowań stereotypicznych u koni, takich jak m.in. łykawość, obgryzanie drewna, chodzenie po boksie, kopanie lub grzebanie nogami w boksie.
Skutki.
U koni tkających mogą pojawiać się schorzenia stawów i ścięgien ze względu na ich częsty, nienaturalny ruch. Szybciej i nieregularnie ścierają się przednie kopyta lub podkowy na nich założone. Wyniki badań wskazują, że konie przejawiające zachowania stereotypiczne mogą mieć zmniejszone względem koni zdrowych umiejętności do uczenia się.
Leczenie.
Dotychczas nie ma sposobu na całkowite wyeliminowanie zachowania. Jego częstotliwość może zmniejszać umieszczanie w boksie zabawek dla koni, podawanie pasz objętościowych w ilości do woli, czy zapewnienie koniowi towarzystwa w boksie – drugiego konia, kuca, kozy lub innego zwierzęcia. W miarę możliwości należy zapewnić koniowi jak najdłuższe przebywanie na pastwisku lub padoku. Niekiedy pomaga przeniesienie konia, np. do boksu bliżej wejścia do stajni, boksu z oknem lub z częściowo otwartymi na zewnątrz ścianami. Wedle badań bardzo skuteczne jest powieszenie w boksie lustra zrobionego z nietłukącego materiału.

</doc>
<doc id="2907113" url="https://pl.wikipedia.org/wiki?curid=2907113" title="Toyota Dyna">
Toyota Dyna

Toyota Dyna – samochód użytkowy produkowany pod japońską marką Toyota od 1957 roku. 
Protoplastą modelu Dyna była wprowadzona w maju 1956 roku mała ciężarówka o oznaczeniu RK52. Pojazd przystosowany był do przewozu 2 osób i 1,5 tony ładunku, do napędu służył silnik "R" o pojemności 1,5 l i mocy maksymalnej 48 KM. W październiku 1956 wprowadzono następcę, model RK62, cechował się on ładownością 1,75 t i silnikiem wzmocnionym do 55 KM.
W kwietniu 1958 zaprezentowano wersję RK70 o ładowności dwóch ton, moc silnika podniesiono do 58 KM. W lipcu tego samego roku zaprezentowano powiększony wariant RK75. W kwietniu 1959 swoją premierę miała trzyosobowa wersja RK85, w czerwcu tego samego roku zmieniono nazwę z Route Truck na Dyna. W styczniu 1962 zadebiutowała nowa Dyna RK160 z mocniejszym silnikiem "3R" 1.9.
Drugą generację modelu zaprezentowano w kwietniu 1963 roku. Wzrosły wymiary nadwozia, dodatkowo w październiku 1963 wprowadzono przedłużaną wersję. Bazowym źródłem napędu był benzynowy silnik "3R-B", jednak od marca 1964 dostępny był nowy wysokoprężny motor "J". W lutym 1969 roku zadebiutowała trzecia generacja modelu. Ponownie wzrosły wymiary nadwozia, zmieniono gamę dostępnych jednostek silnikowych (diesel "B"), w czerwcu 1969 wprowadzono wersję o ładowności 3 ton.
W sierpniu 1977 roku trafiła do sprzedaży czwarta generacja modelu, identyczna z ówczesnym Daihatsu Delta. Przy zmniejszonym rozstawie osi osiągnięto taką samą jak w poprzedniej generacji długość nadwozia. Poprawiono skuteczność układu hamulcowego, w wersjach o ładowności 2,5 i 3 t wprowadzono zwalniacz silnikowy. Produkcję zakończono w sierpniu 1984 roku, piąta generacja zadebiutowała zaś we wrześniu. Zmieniono listę dostępnych silników, w maju 1985 dodano do oferty wersję Dyna 100/150 o ładowności 1 tony (pokrewna z 3. generacją modelu Hiace).
Szósta generacja modelu Dyna zadebiutowała w maju 1995 roku. W maju 1999 roku zaprezentowano 7. generację Dyny, bliźniaczą konstrukcją był Hino Dutro.

</doc>
<doc id="2907115" url="https://pl.wikipedia.org/wiki?curid=2907115" title="Kotówka (województwo kujawsko-pomorskie)">
Kotówka (województwo kujawsko-pomorskie)

Kotówka – osada leśna w Polsce położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 miejscowość należała administracyjnie do województwa bydgoskiego.
Zobacz też: Kotówka

</doc>
<doc id="2907116" url="https://pl.wikipedia.org/wiki?curid=2907116" title="Walentyn Bilewicz">
Walentyn Bilewicz

Walentyn Bilewicz (Валентин Білевич ) pol. Walenty Bielewicz (ur. 1823 zm. ?), chłop, poseł do Sejmu Krajowego Galicji i do austriackiej Rady Państwa
Urodził się w rodzinie greckokatolickiej, syn Kaspra. Chłop, właściciel gospodarstwa oraz młyna w Sokolej, powiat Mościska.
Poseł do Sejmu Krajowego Galicji I kadencji (1861-1867), wybrany w IV kurii obwodu Przemyśl, z okręgu wyborczego nr 18 Mościska-Sądowa Wisznia, wskutek unieważnienia przez Sejm wyboru Ołeksy Bałabucha. Był także posłem do austriackiej Rady Państwa I kadencji (3 maja 1861 - 20 września 1865), wybranym przez Sejm w kurii XIII – jako delegat z grona posłów wiejskich okręgów: Przemyśl, Jarosław, Jaworów, Mościska.

</doc>
<doc id="2907117" url="https://pl.wikipedia.org/wiki?curid=2907117" title="Kwiatki">
Kwiatki

Kwiatki – osada leśna w Polsce położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 miejscowość należała administracyjnie do województwa bydgoskiego.

</doc>
<doc id="2907118" url="https://pl.wikipedia.org/wiki?curid=2907118" title="Nowy Młynek">
Nowy Młynek

Nowy Młynek – osada w Polsce położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 miejscowość należała administracyjnie do województwa bydgoskiego.

</doc>
<doc id="2907119" url="https://pl.wikipedia.org/wiki?curid=2907119" title="Doris Maletzki">
Doris Maletzki

Doris Maletzki (ur. 11 czerwca 1952 w Salzwedel) – niemiecka lekkoatletka specjalizująca się w biegach sprinterskich, uczestniczka letnich igrzysk olimpijskich w Montrealu (1976), złota medalistka olimpijska w biegu sztafetowym 4 x 400 metrów. W czasie swojej kariery reprezentowała Niemiecką Republikę Demokratyczną.

</doc>
<doc id="2907121" url="https://pl.wikipedia.org/wiki?curid=2907121" title="Wincenta Tarnawska">
Wincenta Tarnawska

Wincenta Tarnawska (ur. 25 czerwca 1854 we Lwowie, zm. 14 lutego 1943 tamże) – polska działaczka społeczna, honorowa obywatelka miasta Przemyśla.
Życiorys.
Urodziła się w rodzinie adwokata Walerego Waygarta i Joanny z Baczyńskich, którzy w 1854 osiedlili się w Przemyślu. W powstaniu styczniowym z 1863 była kurierką.
W 1877 wyszła za mąż adwokata dr Leonarda Tarnawskiego, który w tym czasie pracował w kancelarii jej ojca. Przed I wojną światową zaangażowana w konspiracyjną XXV Drużynę Strzelecką w Przemyślu. Brała czynny udział w wielu społecznych organizacjach na terenie miasta: czytelni, Towarzystwie Sokół, Towarzystwie Szkoły Ludowej (jako wiceprzewodnicząca). Przez 20 lat pełniła funkcję przewodniczącej Związku Polek. Była członkinią Przemyskiej Rady Narodowej, pełniącej na przełomie lat 1918–1919 funkcję lokalnego rządu. W 1921 została odznaczona Krzyżem Walecznych. Zorganizowała w Przemyślu lokalny Komitet Opieki nad Rannymi Żołnierzami. Dom Tarnawskich przy ul. Grodzkiej przez wiele lat nazywany był „Ambasadą Polską”.
Pod koniec 1937 Ministerstwo Wyznań Religijnych i Oświecenia Publicznego zezwoliło na nazwanie Państwowego Gimnazjum Żeńskiego w Przemyślu imieniem i nazwiskiem Wincenty Tarnawskiej. 11 listopada 1938 jako pierwsza kobieta została wyróżniona honorowym obywatelstwem miasta Przemyśla (według innego źródła w marcu 1936).
Została pochowana na Cmentarzu Łyczakowskim we Lwowie.
Była żoną Leonarda i matka Władysława.

</doc>
<doc id="2907122" url="https://pl.wikipedia.org/wiki?curid=2907122" title="Atzgersdorf">
Atzgersdorf

Atzgersdorf – dawna gmina w Dolnej Austrii, obecnie część 23. dzielnicy stolicy kraju, Wiednia. Część dawnej gminy należy również do 12. dzielnicy Meidling.
Historia.
Nazwa pochodzi od połączenia imienia „Atzichi” i wyrazu „Dorf”, który oznacza osadę rolniczą. Pierwsza wzmianka historyczna pochodzi z pierwszej połowy XII wieku (ok. 1120).
W miejscowości funkcjonowała fabryka instrumentów muzycznych, w której wytwarzano fortepiany i pianina. Właścicielami i kolejnymi markami instrumentów byli Alois Parttart (1841–1898) i Edmund Luner (1867–1944).

</doc>
<doc id="2907123" url="https://pl.wikipedia.org/wiki?curid=2907123" title="Semen Tarczanowskyj">
Semen Tarczanowskyj

Semen Tarczanowskyj (Szymon Tarczanowski) – chłop, poseł na Sejm Krajowy i do austriackiej Rady Stanu
Właściciel gospodarstwa i wójt gminy Chaszczów, powiat Turka.
Poseł do Sejmu Krajowego Galicji I kadencji (1861-1867), Wybrany w IV kurii obwodu Sambor, z okręgu wyborczego Turka-Borynia. Członek Komisji Krajowej dla spraw odkupu i uporządkowania ciężarów gruntowych (1873-1879).
Poseł do austriackiej Rady Państwa I kadencji (2 maja 1861 - 20 września 1865), wybrany przez Sejm delegat z kurii III (gmin wiejskich) z okręgu Lwów, Winniki, Szczerzec, Gródek, Janow, Sambor, Staremiasto, Stars Turka, Borynia, Drohobycz, Podbuż, Rudki, Komarno, Łąka, Medenice. 

</doc>
<doc id="2907124" url="https://pl.wikipedia.org/wiki?curid=2907124" title="Kurt Peters">
Kurt Peters

Kurt Peters (ur. 17 sierpnia 1897 w Atzgersdorf, obecnie Wiedeń, zm. 23 maja 1978 w Wiedniu) – austriacki chemik.
Życiorys.
Po odbyciu służby wojskowej w armii austriackiej w czasie I wojny światowej, Kurt Peters odbył w latach 1918-1921 i ukończył studia chemiczne na Uniwersytecie Technicznym w Wiedniu. W roku 1923 otrzymał tytuł doktora na Uniwersytecie w Berlinie. Jego promotorem był Walther Nernst.
W roku 1927 wraz z Friedrichem Panethem opublikował wyniki transformacji wodoru w hel, określanej obecnie mianem zimnej fuzji. Później odwołali te wyniki stwierdzając iż mierzyli hel pobrany z powietrza.
W roku 1928, po wielu latach pracy jako asystent, został promowany na dyrektora Instytutu Badania Węgla Cesarza Wilhelma (niem. "Kaiser-Wilhelm-Institut für Kohlenforschung").
Po II wojnie światowej, amerykański rząd wojskowy powierzył mu część skonfiskowanej firmy IG Farben. W roku 1949 Peters powrócił do kariery naukowej i został profesorem wydziału paliw na Uniwersytecie Technicznym w Wiedniu. W latach 1952-1954 był dziekanem wydziału chemii, a w latach 1955-1956 rektorem Uniwersytetu Technicznego w Wiedniu.

</doc>
<doc id="2907125" url="https://pl.wikipedia.org/wiki?curid=2907125" title="Julijan Nehrebećkyj">
Julijan Nehrebećkyj

Julijan Nehrebećkyj (ur. w 1817 w Dorożowie, zm. 19 grudnia 1878 w Kupnowicach) – ksiądz gr.-kat., ukraiński działacz społeczny, poseł do Sejmu Krajowego Galicji i do austriackiej Rady Państwa.
W latach 1837-1841 ukończył Niższe Seminarium i Studium Teologiczne na uniw. w Wiedniu, W 1842 został wyświęcony na księdza grecko-katolickiego. Następnie był administratorem parafii gr.-kat. w Beńkowa Wisznia w pow. Rudki (1842-1860) a następnie proboszczem w Kupnowicach w powiecie Rudki (1860-1878) od 1867 dziekan w Komarnie w pow. Rudki. 
Poseł do Sejmu Krajowego Galicji I kadencji (1861-1867). Wybrany do Sejmu Krajowego w IV kurii obwodu Sambor, z okręgu wyborczego Rudki-Komarno.
Poseł do austriackiej Rady Państwa I kadencji (4 lipca 1861 - 2 października 1861), wybrany przez Sejm z kurii IX – delegat z grona posłów wiejskich okręgów: Lwów, Gródek, Sambor, Turka, Drohobycz, Rudki i Łąka. Mandat utracił w wyniku nieusprawiedliwionej nieobecności, w jego miejsce wybrano Semena Tarczanowskyja.
Rodzina.
Urodził się w rodzinie księdza gr.-kat. proboszcza w Dorożowie w pow. samborskim. Ożenił się z Petronelą Juzyczyńską, jego szwagrem był Antin Juzyczynśkyj. 

</doc>
<doc id="2907127" url="https://pl.wikipedia.org/wiki?curid=2907127" title="Osyp Krawciw">
Osyp Krawciw

Osyp Krawciw – ukraiński działacz społeczny, poseł do Sejmu Krajowego Galicji I kadencji (1861-1867), włościanin z Wróblowic w powiecie Medenice.
Wybrany w IV kurii obwodu Sambor, z okręgu wyborczego Łąka-Medenice.

</doc>
<doc id="2907128" url="https://pl.wikipedia.org/wiki?curid=2907128" title="Iwan Łapiczak">
Iwan Łapiczak

Iwan Łapiczak, ukr. Яцко Лапичак – ukraiński działacz społeczny, poseł do Sejmu Krajowego Galicji I kadencji (1861-1867), włościanin z Wisłoka Wielkiego w powiecie Bukowsko.
Wybrany w IV kurii obwodu Sanok, z okręgu wyborczego Sanok-Rymanów-Bukowsko.

</doc>
<doc id="2907130" url="https://pl.wikipedia.org/wiki?curid=2907130" title="Brigitte Rohde">
Brigitte Rohde

Brigitte Rohde, po mężu Köhn (ur. 8 października 1954 w Prenzlau) – niemiecka lekkoatletka specjalizująca się w biegach sprinterskich oraz płotkarskich, uczestniczka letnich igrzysk olimpijskich w Montrealu (1976), złota medalistka olimpijska w biegu sztafetowym 4 x 400 metrów. W czasie swojej kariery reprezentowała Niemiecką Republikę Demokratyczną.

</doc>
<doc id="2907134" url="https://pl.wikipedia.org/wiki?curid=2907134" title="Kościół Matki Bożej Królowej Polski w Nowogródku Pomorskim">
Kościół Matki Bożej Królowej Polski w Nowogródku Pomorskim

Kościół Matki Bożej Królowej Polski w Nowogródku Pomorskim – rzymskokatolicki kościół parafialny w Nowogródku Pomorskim, w gminie Nowogródek Pomorski, w powiecie myśliborskim, w województwie zachodniopomorskim. Należy do dekanatu Myślibórz archidiecezji szczecińsko-kamieńskiej.
Historia, architektura i wyposażenie.
Kościół znajduje się w centralnej części wsi, dawniej miasta. Został wzniesiony w końcu XIII stulecia z kostki granitowej. Ówczesna budowla nie posiadała prezbiterium, reprezentowała typ kościoła salowego. Uległa zniszczeniu na początku XVIII stulecia. Została odbudowana w 1752 roku, jednocześnie nad zachodnią fasadą, została dobudowana wieża o konstrukcji szachulcowej oraz zakrystia. Została również zmieniona całkowicie forma okien poprzez wprowadzenie szerokich otworów, odcinkowo zamkniętych. W XIX stuleciu do zachodniej i południowej fasady zostały dobudowane małe kruchty. Pod względem stylu jest to kościół wczesnogotycki z elementami stylu barokowego na oknach i wieży. Budowla posiada trzy nawy, nawa główna nakryta jest podwyższonym sklepieniem pseudokolebkowym, natomiast nawy boczne nakryte są stropem belkowym w sklepieniu lunety. Do wyposażenia należą m.in.: ołtarz w stylu neobarokowym z XIX stulecia oraz chrzcielnica w stylu neogotyckim również z tego samego wieku. W dniu 2 lutego 1947 roku świątynia została poświęcona jako katolicka.

</doc>
<doc id="2907135" url="https://pl.wikipedia.org/wiki?curid=2907135" title="Rugby 7 na Letnich Igrzyskach Olimpijskich Młodzieży 2014">
Rugby 7 na Letnich Igrzyskach Olimpijskich Młodzieży 2014

Turnieje rugby 7 na Letnich Igrzyskach Olimpijskich Młodzieży 2014 odbyły się w dniach 17–20 sierpnia 2014 roku w chińskim Nankinie. W turniejach dziewcząt i chłopców wzięło udział po sześć zespołów liczących łącznie 144 zawodników.
Był to pierwszy turniej w historii tych zawodów. Każdy zespół mógł liczyć maksymalnie dwunastu zawodników urodzonych pomiędzy 1 stycznia 1996 i 31 grudnia 1997. Nad przebiegiem turniejów czuwało ośmioro arbitrów pod przewodnictwem Paddy’ego O’Briena.
Zawody odbyły się na mieszczącym dwa tysiące widzów Youth Olympic Sports Park. Niepokonani w fazie grupowej byli Argentyńczycy i Australijki, zaś w finałach Australijki pokonały Kanadyjki, a Francuzi wysoko wygrali z Argentyczykami. Młodzi Fidżijczycy pokonawszy Kenijczyków zdobyli natomiast pierwszy w historii medal olimpijski dla swego kraju.
Ambasadorem zawodów była Heather Moyse, dwukrotna mistrzyni olimpijska w bobslejach oraz reprezentantka Kanady w obu odmianach rugby.
Kwalifikacje.
Podstawą kwalifikacji była klasyfikacja końcowa seniorskiego Pucharu Świata 2013, który odbędzie się w Moskwie w dniach 28–30 czerwca 2013 roku. Najwyżej sklasyfikowany zespół z każdego z regionów IRB otrzyma miejsce w turnieju chłopców, lecz z uwagi na fakt przyznania Chinom miejsca w turnieju dziewcząt, z całego kontynentu amerykańskiego awans uzyska tylko najlepsza wśród reprezentacji zrzeszonych w NACRA i CONSUR. Dodatkowo w przypadku, gdy Chinki zajmą najwyższe miejsce w Pucharze Świata 2013 spośród azjatyckich zespołów, miejsce to otrzyma druga najwyżej sklasyfikowana azjatycka reprezentacja. Żaden z krajów nie może być reprezentowany w więcej niż jednym sporcie drużynowym, tak więc jeśli zdobędzie kwalifikację w więcej niż jednym z takich sportów, musi zdecydować się na któryś z nich i zrezygnować z pozostałych. Jeśli powstanie w takim przypadku wakat w turnieju rugby 7, jego miejsce zajmie drużyna z tego samego regionu, lub w przypadku, gdy ta nie przyjmie zaproszenia, będzie nią najwyżej sklasyfikowana spośród uczestniczących w Pucharze Świata niezależnie od regionu, która wcześniej nie uzyskała awansu. Gdyby zaś z udziału zrezygnowały mające zapewnione miejsce Chinki, ich miejsce przypadnie najwyżej sklasyfikowanej drużynie z regionu CONSUR lub NACRA, który wcześniej nie otrzymał kwalifikacji.
IRB potwierdziła listę uczestników w połowie czerwca 2014 roku.
System rozgrywek.
System rozgrywek dla obu płci był identyczny. Sześć uczestniczących reprezentacji w pierwszej fazie rozegrało spotkania systemem kołowym w ramach jednej grupy, następnie czołowa czwórka awansowała do półfinałów, pozostałe dwie zmierzyły się zaś w meczu o miejsce piąte. W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwało odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci". Jedynie mecze o medale składały się z dwóch dziesięciominutowych części, w pozostałych zaś spotkaniach połowa meczu obejmowała będzie siedem minut.

</doc>
<doc id="2907137" url="https://pl.wikipedia.org/wiki?curid=2907137" title="Iwan Rusiecki">
Iwan Rusiecki

Iwan Rusiecki (ur. 28 marca 1827 w Lipie) – ukraiński działacz społeczny, poseł do Sejmu Krajowego Galicji I kadencji (1861-1867) oraz Rady Państwa (1861–1865), włościanin z Lipy w powiecie Bircza, później wójt Lipy.
Syn Hryhorija Rusieckiego, wójta Lipy. W 1848 ożenił się z Anną Kość (zm. 1857), mieli jednego syna.
Wybrany w IV kurii obwodu Sanok, z okręgu wyborczego nr 26 Dobromil-Ustrzyki-Bircza.

</doc>
<doc id="2907138" url="https://pl.wikipedia.org/wiki?curid=2907138" title="Leopold Kula">
Leopold Kula



</doc>
<doc id="2907140" url="https://pl.wikipedia.org/wiki?curid=2907140" title="Schronisko w Burkucie">
Schronisko w Burkucie

Schronisko PTT w Burkucie – nieistniejące obecnie schronisko turystyczne, położone na we wsi Burkut w Czarnohorze na wys. 1013 m n.p.m. Powstało w 1930 lub 1935 roku z inicjatywy stanisławowskiego oddziału Polskiego Towarzystwa Tatrzańskiego. Był to niewielki obiekt, wskutek czego podjęto decyzję o wybudowaniu nowego, większego budynku, który oddano do użytku w 1939 roku, krótko przed wybuchem II wojny światowej. Obiekt został zniszczony podczas wojny.

</doc>
<doc id="2907142" url="https://pl.wikipedia.org/wiki?curid=2907142" title="Michał Mońko">
Michał Mońko

Michał Wiesław Mońko (ur. 1943 w Rajgrodzie na Podlasiu) – polski dziennikarz, scenarzysta filmowy, ekspert sejmowy i nauczyciel akademicki. Był członkiem i rotacyjnym przewodniczącym pierwszej Komisji Etycznej TVP i  przewodniczącym Stowarzyszenia Dziennikarzy Polskich drugiej kadencji w TVP. W sierpniu osiemdziesiątego roku wspomagał strajk na Wybrzeżu Gdańskim i dwukrotnie – w 1980 i w 1989 – zakładał i przewodniczył Solidarności Dziennikarzy. Za działalność niepodległościową odznaczony Orderem Polonia Restituta.
Rodzina.
Ojciec – Stanisław Mońko (1912-1950), w międzywojniu mierniczy, pracował w Kancelarii Geometry Włodzimierza Jeremiejewa w Augustowie, odbył służbę wojskową jako podoficer 2 Batalionu Mostów Kolejowych w Jabłonnie/Legionowie, w czasie wojny w AK, ps. „Gryf”, kartograf Rejonu AK Rajgród, następnie w NZW, inwalida, do 1950, czyli do śmierci, prowadził placówkę NZW/WiN. Zmarł w czasie przesłuchania przez funkcjonariuszy UB. 
Matka Janina z Golubiewskich, skończyła Szkołę Rolniczą w Kukowie koło Suwałk, przeszła specjalne szkolenie wojskowe. W czasie wojny i po wojnie opiekowała się rannymi żołnierzami podziemia, pomagała rodzinom więzionych.
Wujek Apolinary Sokołowski, nauczyciel, organizator POW, kapitan na froncie polsko-bolszewickim w 1920, kierownik Szkoły Podstawowej w Rajgrodzie, rozstrzelany przez sowietów w grudniu 1939. Wujek Kazimierz Borys, od grudnia 1939 kierownik Szkoły Podstawowej w Rajgrodzie, rozstrzelany przez Niemców latem 1942.
Ojciec chrzestny, Włodzimierz Jeremiejew, mąż ciotki Kazimiery, geometra przysięgły, działacz Wolnej Kozaczyzny, rozstrzelany przez sowietów pod więzieniem w Mińsku, przeżył rozstrzelanie. W końcu wojny emigrował na Zachód. W roku 1948 przedłożył polskiemu Rządowi na Uchodźstwie w Londynie obszerny i precyzyjny raport o Kozakach, wysłanych przez wojska brytyjskie do Rosji sowieckiej. Spotykał się wielokrotnie z Józefem Mackiewiczem, czego rezultatem jest powieść „Kontra”.   
Wujek Adolf Cybulski wywieziony na Syberię, przeszedł Tobruk, Monte Cassino i wrócił do kraju. Wujek Aleksander Kochalski przeszedł Tobruk, Monte Cassino, Arnhem, został na Zachodzie. Ciotka Kochalska i jej córka - zmarły na Syberii. Ciotka Kazimiera z córką wróciły z Syberii.
Szwagier ojca, Filipkowski, zamieszkały w Barszczach pod Augustowem, w czasie wojny prowadził placówkę AK/NSZ, po wojnie, do 1957, placówkę NZW/WiN. Bracia ojca: Wacław Mońko, podoficer AK, po wojnie w WiN, prezes PSL w Ełku, aresztowany w 1946, więziony do 1957. Wujek Kazimierz B, jeden z dowódców WiN w Suwalskiem, do ujawnienia w 1956 przebywał na placówce w Barszczach. Leon Mońko, jezuita, 2 sierpnia 1944 ocalał z masakry w Domu Jezuitów, kapelan w Zgrupowaniu AK „Baszta”, po wojnie wspierał oddziały podziemia zbrojnego na Pomorzu i na Podlasiu, w roku 1960 został rektorem „Bobolanum”, następnie, w 1965, został pierwszym Krajowym Duszpasterzem Rodzin.
Wykształcenie.
Po skończeniu szkoły podstawowej był górnikiem w kopalni „Mieszko I” w Wałbrzychu, gdzie po jakimś czasie uczęszczał do przykopalnianej Zasadniczej Szkoły Górniczej im. Dymitrowa. Następnie uczył się w Technikum Górniczym im. Pstrowskiego i pracował w kopalni „Bolesław Chrobry”. W czasie wakacji pracował w kopalni „Wujek” w Katowicach, w cegielni w Sosnowcu i na budowie pawilonu na zapleczu WSP w Katowicach (obecnie gmach Uniwersytetu).
W czasie dwuletniej służby wojskowej zdobył kwalifikacje mechanik MiG17 i MiG21. Spędził ponad rok w jednostce karnej w lasach między Drawnem, Choszcznem i Drawskiem, skąd został zwolniony 23 listopada 1963 roku. Po odbyciu służby wojskowej studiował historię i pedagogikę na Uniwersytecie Warszawskim. Zdobył dyplom na Wydziale Pedagogiki i Psychologii UW (1969), na Wydziale Historii UW (1970) oraz dyplom na studiach scenariuszowych i realizacji filmowej w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi (1981).
Praca zawodowa i publiczna w PRL.
Po wyjściu z wojska krótko był spawaczem numer 54021 na K2 w Stoczni Gdańskiej. Zwolniony ze stoczni pracował dwa tygodnie w punkcie skupu bydła w Bełdzie na Podlasiu. Następnie wynajmował się do roboty jako cieśla, zbrojarz, betoniarz, ślusarz, robotnik niewykwalifikowany – robił wykopy pod fundamenty na budowach w Katowicach i Sosnowcu. W końcu, mając średnie wykształcenie, pracował jako instruktor ZHP w Białymstoku, był wychowawcą i nauczycielem w Domu Dziecka w Giżycku. 
W roku 1964 rozpoczął studia na Uniwersytecie Warszawskim. W czasie studiów pracował jako wychowawca w Zakładzie Wychowawczym przy ulicy Podchorążych w Warszawie i w Domu Dziecka przy Rynku Nowego Miasta. W roku 1966 rozpoczął pracę w redakcji „Głos Pracy”; pisze w rubryce „Bolesne Sprawy Dnia Powszedniego”. W styczniu 1971 rozpoczął współpracę z Redakcją Społeczną Telewizji Polskiej. W następnym roku podjął pracę publicysty w redakcji „Słowo Powszechne”.
W połowie lat siedemdziesiątych związał się etatowo z tygodnikiem „Kultura” przy ul. Wiejskiej w Warszawie. Pisał reportaże w „Kulturze”, „Literaturze”, „Pomeranii”, „Kontrastach”, „Odrze”, Miesięczniku Literackim i „Kontaktach”. Wygrał liczne konkursy na esej i reportaż i, od 1975, wraz z Ryszardem Kapuścińskim, prowadził warsztaty dziennikarskie dla studentów uczelni lubelskich, rzeszowskich i krakowskich.
W stanie wojennym, po rozwiązaniu „Kultury” i „Literatury”, otrzymał zakaz wykonywania jakiejkolwiek pracy umysłowej. Podejmował się różnych zajęć fizycznych, okresowo pisał do Przeglądu Technicznego (Wydawnictwo NOT), do „Pomocy Społecznej” (Wydawnictwo PKPS). Zarabiał też jako stolarz i producent lamp elektrycznych. Żona Danuta, zwolniona z Redakcji Filmowej Telewizji Polskiej, również pozostaje bez pracy.
Na początku 1984 został przywrócony do pracy w Polityce na etat reportażysty. Po śmierci księdza Jerzego Popiełuszki odmówił pracy dziennikarskiej. Został wówczas zdegradowany przez kierownictwo redakcji ze stopnia reportażysty–komentatora (w legitymacji: écrivain, writer) do stopnia redaktora działu, czyli stażysty. Mimo to zjawiał się w „Polityce”, żeby wykradać strony z biuletynów informacyjnych. W latach 1984-87, mając dostęp do biuletynów agencyjnych „Polityki” (trzy biuletyny PAP, biuletyn rzecznika rządu, nasłuchy „Wolnej Europy” i „Głosu Ameryki”, biuletyn dla kierowników wydziałów KC), zaproponował Andrzejowi Fedorowiczowi wydawanie Przeglądu Wiadomości Agencyjnych i zaczął mu sukcesywnie dostarczać materiały agencyjne. W 1987 przeszedł do reaktywowanego tygodnika „Kultura” przy ul. Smolnej w Warszawie. Tam, 17 maja 1988 roku, ponownie zakłada Solidarność Dziennikarzy.
Działalność społeczna i polityczna.
W latach przedszkolnych i szkolnych, przed rokiem 1957, woził rowerem mleko, kwas kapuściany i prześcieradła dla żołnierzy WiN/NZW na placówce w Barszczach.
Od roku 1967 współpracował z Wolną Europą, przesyłając na Zachód wiadomości z Polski. W końcu lat sześćdziesiątych rozpoczął współpracę z „Wiadomościami Polskimi”, redagowanymi przez Radę Uchodźstwa Polskiego w Szwecji. W tym czasie został aresztowany, a następnie karnie powołany na trzy miesiące do wojska.
W grudniu 1970 i w styczniu 1971 pomagał wyrzucanym z pracy stoczniowcom z Gdyni i Gdańska. Zwolniony z pracy - dziewięć miesięcy pozostawał bez stałego zatrudnienia; był aresztowany i przetrzymywany na Mostowie i na Rakowieckiej w Warszawie. W roku 1971 założył organizację „Wolna Polska”. Mimo stałej inwigilacji - dotarł w latach 1976-78 do fabryk dawnego COP, pisał w „Kulturze” szereg reportaży z Radomia, Stalowej Woli, Ostrowca Świętokrzyskiego, Bodzechowa. Jednocześnie pomaga robotnikom szykanowanym za udział w rewolcie radomskiej.
Od roku 1978 dostarczał materiały dziennikarskie do Biuletynu Informacyjnego KOR (w latach 1980-81 pisze w Biuletynie). W sierpniu osiemdziesiątego wspomagał strajk na Wybrzeżu Gdańskim, za co otrzymał podziękowanie na piśmie od szefa Służby Informacyjnej Strajku i p.o. przewodniczącego Komitetu Strajkowego w Stoczni Gdyńskiej, Tadeusza Pławińskiego.
Drugiego września 1980, po powrocie do Warszawy, założył Wolny Związek Zawodowy Dziennikarzy, Pisarzy i Wydawców. Osiemnastego września przekształcił WZZ w NSZZ Solidarność Dziennikarzy, Pisarzy i Wydawców. Był pierwszym przewodniczącym dziennikarskiej Solidarności (do 18 listopada 1980).
Na jesieni 1980 został członkiem zespołu przygotowującego do druku Tygodnika Solidarność (szefem zespołu był Jerzy Zieleński). Odpowiadał za dział związkowy, za tworzenie ośrodka informacji i archiwizacji. W tym samym czasie przewodniczył Komisji ds. Cenzury oraz Komisji ds. Informacji przy Zarządzie Regionu Mazowsze.
W październiku 1980 roku, razem z pracownikami Biblioteki Wojewódzkiej w Elblągu, założył Koła Solidarności Rolniczej w woj. elbląskim, m.in. w Kwidzynie, Fromborku, na Wyspie Nowakowskiej, w Kisielicach, Suszu, Kadynach. Prowadził też – z pomocą Kół Rodzin Wojskowych - wiece w pięciu jednostkach wojskowych – w Elblągu, Ornecie, Tolkmicku i w Braniewie.
W styczniu i marcu 1981 organizował Solidarność Wiejską w kilkunastu miejscowościach woj. krośnieńskiego, rzeszowskiego i przemyskiego. W lutym 1981 został członkiem Zespołu Organizacyjnego Zjazdu Solidarności Rolniczej w Poznaniu i członkiem Komisji Redakcyjnej Zjazdu.
Wiosną 1981, wraz z Jerzym Zieleńskim, został członkiem Kolegium Tygodnika Solidarność (do wydania 5. numeru pisma).
Po wybuchu stanu wojennego był szykanowany, kilkakrotnie aresztowany i przetrzymywany na Mostowie i na Rakowieckiej. Już w grudniu 1981 stworzył pisany na maszynie „Głos Wolny” z nadtytułem: „Jeszcze Polska nie zginęła!” (cztery wydania na wyklejkach). Mimo inwigilacji, jeździł bez przepustki po Polsce, odwiedzał strajkujące zakłady, m.in. strajkującą Stocznię Gdańską i kopalnie „Ziemowit” i „Piast”. W roku 1982 współpracował z Tygodnikiem Wojennym i współredagował i kolportował „Wezwanie” (do 5. numeru). Wydawał drukiem broszurę DiP-u „Polska wobec stanu wojennego”.
W 1988, w czasie strajku kopalń jastrzębskich i katowickich, został szefem propagandy strajkowej MKS w kopalni „Manifest Lipcowy”. Działał z szefem strajku, Krzysztofem Zakrzewskim, i z jego zastępcą, Alojzym Pietrzykiem. Pisał szereg reportaży z „Manifestu Lipcowego” i z innych strajkujących wówczas kopalń, za co otrzymał Główną Nagrodę Głównego Inspektora Pracy.
Praca zawodowa i publiczna w Wolnej Polsce.
W 1989 pełnił funkcję rzecznika prasowego Komitetu Obywatelskiego na Mokotowie w Warszawie, równocześnie przewodniczy TKK NSZZ Solidarność Dziennikarzy Prasy. Rozwiązuje TKK w 1990 roku, kiedy cała RSW Prasa ulega likwidacji. W nowej Polsce, będąc przez półtora roku przewodniczącym Solidarności Dziennikarzy, pobierał zasiłek dla bezrobotnych. Nie znalazł pracy nawet w „Tygodniku Solidarność”.
Na jesieni 1990 pełnił funkcję zastępcy redaktora naczelnego miesięcznika „Plus” (Wyd. Versus). W tym samym czasie objął stanowisko szefa „Wiadomości” Telewizji Polskiej. W połowie 1991 przeszedł z „Wiadomości” na stanowisko komentatora - reportażysty w Redakcji Społeczno-Politycznej Programu I TVP. Rozpoczął też dwuletnią współpracę z gazetą codzienną „Nowy Świat”. W 1992 został szefem Publicystyki Programu II TVP, po czym znowu objął stanowisko komentatora – reportażysty i przewodniczącego Komisji Scenariuszowej Programu I TVP. Dwukrotnie był etatowym doradcą do spraw mediów wicepremiera w rządzie RP.
W latach 1995-97 uczestniczył w pracy Zespołu MEN ds. Podstaw Programowych dla Szkół Średnich. W 1995 został powołany na członka i rotacyjnego przewodniczącego Komisji Etycznej TVP. W następnym roku został wybrany przewodniczącym Stowarzyszenia Dziennikarzy Polskich w Telewizji Polskiej. W roku 2002 był redaktorem naczelnym "Zielonego Sztandaru". W latach 2002-2004 był członkiem Rady Konsultacyjnej ds. Mediów przy Urzędzie Integracji Europejskiej.
W czasie pracy w TVP realizował cykle telewizyjne: Podróże do Polski (4 reportaże), Małe Ojczyzny (6 reportaży), Stan Rzeczy Pospolitej (1 program studyjny), Medium (6 programów), Mitologia Polska (7 reportaży), Inna Polska (18 reportaży), Debata (4 programy studyjno – filmowe z udziałem ministrów i premierów), Rok Prezydenta (godzinna rozmowa z prezydentem RP).
Od 2007 pracował w Polskim Radiu na stanowisku kierownika Redakcji Informacji. Kierował produkcją i emisją newsów w radiowej Jedynce, Dwójce i Studiu Komercyjnym. Kierował też pracą zespołu redagującego portal internetowy IAR, równocześnie pisząc reportaże, eseje, recenzje i felietony dla portalu PR.
Od lat dziewięćdziesiątych był ekspertem Komisji Kultury i Środków Przekazu Sejmu i Senatu. Recenzował sprawozdania Krajowej Rady Radiofonii i Telewizji i, na zamówienie, pisał ekspertyzy, m.in. "„Efekt informacyjny, perswazyjny i ideologiczny programów politycznych w kontekście realizacji misji publicznej przez Telewizję Polską”". „"Zasady programowania radiowego”", "„Reforma Telewizji Polskiej. Misja - Ekonomia – Rzeczywistość”." "„Marketing Polskiego Radia"”", „Telewizja i radio publiczne na przykładzie Niemiec, Wielkiej Brytanii, Kanady, Austrii, Japonii, Francji, Stanów Zjednoczonych”."
Od 21 lutego 2018 pracuje na stanowisku Dyrektora – Redaktora naczelnego Programu I Polskiego Radia. 
Praca nauczycielska.
Łączył pracę dziennikarską z pracą nauczyciela akademickiego, eksperta sejmowego i doradcy w zakresie mediów. W latach 1971-73 był asystentem na Studium Dziennikarskim UW. Od połowy lat siedemdziesiątych – wraz z Ryszardem Kapuścińskim – prowadził warsztaty letnie i zimowe dla studentów uczelni lubelskich, rzeszowskich i krakowskich (ostatnie w 1982 w Golejowie). Po 1989 uczył studentów i dziennikarzy tworzenia form telewizyjnych, prasowych i radiowych; wykładał marketing polityczny i społeczny, public relations i reklamę polityczną. Dwukrotnie był członkiem Sztabu Wyborczego Jana Olszewskiego.
Począwszy od 1990, prowadził zajęcia na Studium Menadżersko–Związkowym KUL i w Laboratorium Radiowo–Telewizyjnym KUL. Od 1993 prowadził zajęcia na Studium Komunikacji Społecznej i Dziennikarstwa KUL i zajęcia z marketingu politycznego i społecznego w Wyższej Szkole Ekonomiczno–Humanistycznej w Skierniewicach.
Sporadycznie prowadził zajęcia na Podyplomowych Studiach Menadżerskich dla Twórców, Artystów, Animatorów Kultury na Wydziale Zarządzania Uniwersytetu Warszawskiego i w Wyższej Szkole Bankowej w Toruniu. W latach 1999-2005 był związany z Instytutem Edukacji Medialnej i Dziennikarstwa Uniwersytetu Kardynała Stefana Wyszyńskiego w Warszawie.
Osiągnięcia zawodowe.
W czasie swej wieloletniej pracy dziennikarskiej wydrukował kilkaset reportaży w tygodnikach „Kultura”, „Literatura”, w miesięcznikach „Kontrasty”, „Odra” i Miesięczniku Literackim, także w innych pismach. Na początku lat siedemdziesiątych i po roku 1989 zrealizował kilkadziesiąt reportaży telewizyjnych w cyklach: „Podróże do Polski”, „Medium”, „Małe Ojczyzny”, „Mitologia Polska”, „Inna Polska”. Po 2006 zredagował i napisał kilkadziesiąt tekstów reporterskich i publicystycznych na stronie internetowej IAR Polskiego Radia.
Niektóre drukowane reportaże ukazały się w książkach, np. "„Lekcja polskiego”" (Ludowa Spółdzielnia Wydawnicza, 1989); szereg reportaży ukaz się w zbiorach książkowych, np. "„Ostatnie tango w hotelu Rytex”" w książce "„Kto dzisiaj kocha”" (Wydawnictwo Książka i Wiedza,1981); „"Stoczniowcy nie kwękają"” w książce „"Nagłe zaskoczenie"” (KAW 1981); „"Kwartały życia Ceynowy"” w książce „"Suita Kaszubska" (Wydawnictwo Zrzeszenia Kaszubsko – Pomorskiego,1982); „"Opowieść o Trwaniu Kaszub"” w książce pod tym samym tytułem (Wydawnictwo Zrzeszenia Kaszubsko – Pomorskiego, 1985); „"Po chłopskiej stronie łuku triumfalnego"” w książce pod tym samym tytułem (LSW, 1987); "Smętek przepływa Łabę" i "Pan na Zamku" w książce „"Niegdyś i Dziś"” (Wydawnictwo Uniwersytetu Warmińsko - Mazurskiego, Olsztyn 2002), "Nic nikomu się nie śni" i "Sąd nad sukcesem"" w książce „"A dąb rośnie"” (Moja Biblioteka Mazurska, Warszawa - Dąbrówno 2002).
W konkursach dziennikarskich i poza konkursami zdobył 70 nagród krajowych, w tym 45 nagród pierwszych; oto niektóre: Nagroda „Kultury”, Nagroda „Odry” (trzykrotnie), Nagroda Miesięcznika Literackiego, Nagroda Ministra Kultury, Nagroda „Kontrastów” (czterokrotnie), Nagroda „Kontaktów” (dwukrotnie), Nagroda Wydawnictwa Lubelskiego, Nagroda Komitetu ds. Radia i Telewizji, Nagroda Zespołów Filmowych, Nagroda SDP (dwukrotnie), Nagroda biskupa polowego WP na Festiwalu w Niepokalanowie, Nagroda Ministra Zdrowia, Grand Prix „Gazety Krakowskiej” za reportaż „Legenda Tatr” i inne.
Odznaczenia.
Krzyż Oficerski Orderu Odrodzenia Polski, wręczony 3 maja 2006 roku przez prezydenta Lecha Kaczyńskiego w uznaniu zasług dla Niepodległości Rzeczypospolitej. Odznaka „Zasłużony Działacz Kultury” – wręczona 13 grudnia 2000 przez ministra kultury Andrzeja Zakrzewskiego w uznaniu zasług dla wolnego słowa.
Przynależność do organizacji.
Należał do Związku Harcerstwa Polskiego, do Zrzeszenia Studentów Polskich, do Klubu Jeździeckiego UW, do Zrzeszenia Kaszubsko – Pomorskiego, do PTTK, do Polskiego Towarzystwa Ekonomicznego, do WZZ Dziennikarzy, Pisarzy i Wydawców, do NSZZ Solidarność Dziennikarzy. Jest członkiem Stowarzyszenia Dziennikarzy Polskich. Nie należał do partii komunistycznej ani do komunistycznej organizacji młodzieżowej.
Michał W. Mońko jest żonaty, ma troje dorosłych dzieci, mieszka w Warszawie, lubi muzykę poważną i Podlasie.

</doc>
<doc id="2907143" url="https://pl.wikipedia.org/wiki?curid=2907143" title="Most Wschodni drogowy w Toruniu">
Most Wschodni drogowy w Toruniu



</doc>
<doc id="2907144" url="https://pl.wikipedia.org/wiki?curid=2907144" title="Antoni Błaz">
Antoni Błaz

Antoni Błaz – poseł do Sejmu Krajowego Galicji I kadencji (1861-1863), włościanin z Orzechówki w powiecie Brzozów.
Wybrany w IV kurii obwodu Sanok, z okręgu wyborczego Dubiecko-Brzozów. Jego wybór unieważniono na sesji w 1863, na jego miejsce wybrano księdza Wojciecha Stępka, wybór został unieważniony, ale w kolejnych wyborach wybrano ponownie ks. Stępka.

</doc>
<doc id="2907145" url="https://pl.wikipedia.org/wiki?curid=2907145" title="Ołeksa Koroluk">
Ołeksa Koroluk

Ołeksa Koroluk – ukraiński działacz społeczny, poseł do Sejmu Krajowego Galicji I i II kadencji (1861-1869), włościanin z Pobereża w powiecie Halicz.
Wybrany w IV kurii obwodu Stanisławów, z okręgu wyborczego nr 28 Stanisławów-Halicz.

</doc>
<doc id="2907146" url="https://pl.wikipedia.org/wiki?curid=2907146" title="Drietoma">
Drietoma

Drietoma (węg. Drétoma) – wieś (obec) w powiecie Trenczyn na Słowacji.
Opis.
Drietoma leży w obniżeniu trenczyńskim, w dolinie potoku Drietomica i na stokach Białych Karpat, pod masywem Žľabu (737 m n.p.m.). Centrum wsi leży na wysokości 242 m n.p.m.
Historia.
Po raz pierwszy wieś pojawiła się w dokumentach pod nazwą Drethma w 1321 roku. Należała do ziemiańskich rodów Pečovičów, Zamarovskich, Zablatskich, następnie jej część do Trenczyna, a część do biskupstwa nitrzańskiego. W XVII w. była tu komora celna. 

</doc>
<doc id="2907147" url="https://pl.wikipedia.org/wiki?curid=2907147" title="Papiernia (województwo kujawsko-pomorskie)">
Papiernia (województwo kujawsko-pomorskie)

Papiernia – osada w Polsce położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 miejscowość należała administracyjnie do województwa bydgoskiego.
Zobacz też: Papiernia

</doc>
<doc id="2907149" url="https://pl.wikipedia.org/wiki?curid=2907149" title="Trasa Wschodnia">
Trasa Wschodnia



</doc>
<doc id="2907150" url="https://pl.wikipedia.org/wiki?curid=2907150" title="Mykoła Ławrynowycz">
Mykoła Ławrynowycz

Mykoła Ławrynowycz – ukraiński działacz społeczny, poseł do Sejmu Krajowego Galicji I i II kadencji (1861–1869), włościanin z Pniowa w powiecie Nadworna.
Wybrany w IV kurii obwodu Stanisławów, z okręgu nr 31 Nadworna-Delatyn.

</doc>
<doc id="2907154" url="https://pl.wikipedia.org/wiki?curid=2907154" title="Mychajło Hrycak">
Mychajło Hrycak

Mychajło Hrycak – ukraiński działacz społeczny, poseł do Sejmu Krajowego Galicji I kadencji (1861-1867), włościanin z Zakrzewic w powiecie Tyśmienica.
Wybrany w IV kurii obwodu Stanisławów, z okręgu wyborczego nr 32 Tyśmienica-Tłumacz.

</doc>
<doc id="2907155" url="https://pl.wikipedia.org/wiki?curid=2907155" title="Ośrodek myśli">
Ośrodek myśli



</doc>
<doc id="2907158" url="https://pl.wikipedia.org/wiki?curid=2907158" title="Polianka">
Polianka

Polianka – wieś (obec) na Słowacji w powiecie Myjava.
Położenie.
Wieś leży w pagórkowatym obszarze między Małymi Karpatami na południu i Białymi Karpatami na północy. Nowe Miasto nad Wagiem leży około 30 km na wschód od wsi, Myjava około 5 km na północny zachód, Senica około 20 km na północny zachód. Wysokość centrum wsi to 416 m n.p.m., a obszar to 9,415 km². W 2011 roku populacja wynosiła 375 osób.
Gmina powstała 1 kwietnia 1955 z wyłączenia kilku osad z granic Myjavy.

</doc>
<doc id="2907159" url="https://pl.wikipedia.org/wiki?curid=2907159" title="Klasztor franciszkanów w Słucku">
Klasztor franciszkanów w Słucku

Klasztor franciszkanów w Słucku − klasztor pod wezwaniem św. Antoniego z Padwy Prowincji Wniebowzięcia Najświętszej Maryi Panny Zakonu Braci Mniejszych w Katowicach położony w archidiecezji mińsko-mohylewskiej.
Historia.
Pierwotny klasztor powstał w 1661 r. w województwie nowogródzkim i w diecezji wileńskiej, od 1898 mińskiej. Początkowo przynależał do prowincji małopolskiej bernardynów a od 1731 litewskiej bernardynów. Jego fundatorem był Samuel Oskierko, sędzia mozyrski i pułkownik wojsk królewskich. Bogusław Radziwiłł, koniuszy wielki litewski w którego dobrach znajdowała się posesja uwolnił klasztor od powinności na rzecz Radziwiłłów. Początkowo był filią konwentu nieświeskiego. W 1734 Andrzej Oskierko zbudował drewniany kościół św. Antoniego. Po pożarze w 1812 odbudowany już jako murowany w stylu barokowym dzięki licznym dobrodziejom. Klasztor żył zasadniczo z kwesty. Miał charakter misyjny gdyż większość okolicznej ludności stanowili prawosławni, protestanci a nawet muzułmanie. Zakonnicy nie prowadzili w tym czasie parafii. Od 1726 w kościele klasztornym czczony był obraz Matki Bożej, malowany na miedzianej blasze, poświęcony przez papieża Aleksandra VII, który przywiózł z Rzymu w 1662 kasztelan Trocki Jan Karol Kopeć. Początkowo obraz znajdował się u benedyktynów w Horodyszczu. W 1832 klasztor uległ kasacie a zakonnicy zostali przeniesieni do Nieświeża gdzie konwent istniał jeszcze do 1864 r. Budynek klasztorny zamieniono w koszary a kościół po latach zamknięcia przejęła miejscowa parafia w 1865 r. Obecnie obiekt nieistniejący.
Czasy obecne.
W 1992 prowincja Wniebowzięcia NMP podjęła się odrodzenia życia zakonnego w Słucku. W tym celu przybył tam o. Aleksy Romanowicz, który podjął się budowy nowego klasztoru i kościoła pod wezwaniem św. Antoniego z Padwy. Kościół został poświęcony przez kard. Kazimierza Świątka 11 listopada 2000 r. Klasztor erygował prowincjał o. Damian Szojda 13 maja 1995.

</doc>
<doc id="2907162" url="https://pl.wikipedia.org/wiki?curid=2907162" title="Piła-Młyn (powiat świecki)">
Piła-Młyn (powiat świecki)

Piła-Młyn – osada w Polsce położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 miejscowość należała administracyjnie do województwa bydgoskiego.
Zobacz też: Piła-Młyn

</doc>
<doc id="2907163" url="https://pl.wikipedia.org/wiki?curid=2907163" title="Rozgarty (powiat świecki)">
Rozgarty (powiat świecki)

Rozgarty – osada leśna w Polsce położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 miejscowość należała administracyjnie do województwa bydgoskiego.
Zobacz też: Rozgarty

</doc>
<doc id="2907164" url="https://pl.wikipedia.org/wiki?curid=2907164" title="Taszewo (osada leśna w województwie kujawsko-pomorskim)">
Taszewo (osada leśna w województwie kujawsko-pomorskim)

Taszewo – osada leśna w Polsce położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 miejscowość należała administracyjnie do województwa bydgoskiego.
Zobacz też: Taszewo

</doc>
<doc id="2907167" url="https://pl.wikipedia.org/wiki?curid=2907167" title="Joachim Stobbe">
Joachim Stobbe

Joachim Otto Stobbe (ur. 10 czerwca 1900 w Świnoujściu, zm. 14 lutego 1943 w Berlinie) – niemiecki astronom.
Życiorys.
W latach 1917–1919 uczęszczał do gimnazjum w Berlinie, tam też podjął studia astronomiczne. 7 sierpnia 1923 obronił pracę doktorską. W latach 1922–1925 pracował w Obserwatorium Astronomicznym w Babelsbergu, od 1 kwietnia 1925 do 30 czerwca 1927 w Obserwatorium Astronomicznym Hamburg-Bergedorf, od 1 lipca 1927 do 30 listopada 1928 ponownie w Babelsbergu, od 1 grudnia 1928 do 30 września 1938 na Uniwersytecie w Kilonii, od 1 października 1938 do 13 marca 1940 w Obserwatorium w Babelsbergu. W 1929 brał udział w ekspedycji naukowej do Tajlandii na obserwacje całkowitego zaćmienia Słońca.
Przedmiotem jego zainteresowań naukowych była fotometria planetoid (której celem było wyznaczenie parametrów ich rotacji oraz kształtu), prowadził również obserwacje fotograficzne komet. Zajmował się m.in. fotometrią zbliżającej się do Ziemi planetoidy (433) Eros.
Oprócz działalności naukowej był zaangażowany w działalność polityczną: od 1 maja 1937 był członkiem NSDAP, w okresie od 9 listopada 1933 do grudnia 1938 członkiem SA, od 24 kwietnia 1937 należał do Nationalsozialistische Volkswohlfahrt.
Po zajęciu przez Niemców Poznania został 14 marca 1940 mianowany kuratorem poznańskiego Obserwatorium Astronomicznego, a od lipca 1940 r. dyrektorem tegoż. Odbywał wiele podróży służbowych do różnych placówek astronomicznych na terenach okupowanych celem zarekwirowania majątku materialnego (między innymi z Obserwatorium Warszawskiego). Niektóre spośród tych instrumentów pozostały w Poznaniu, np. kamera Petzvala i mikrofotometr (po wojnie zostały zwrócone do właścicieli). Do poznańskiego obserwatorium w czasie okupacji zakupione zostały nowe instrumenty: płytomierz Zeissa (do pomiaru klisz fotograficznych) i komparator błyskowy. Biblioteka została wzbogacona w wydawnictwa niemieckie, natomiast zniszczona została znaczna część polskojęzycznego księgozbioru.
Joachim Stobbe zmarł 14 lutego 1943 roku w szpitalu w Berlinie po przeprowadzonej tam operacji.
Na jego cześć nazwano planetoidę (1847) Stobbe.

</doc>
<doc id="2907168" url="https://pl.wikipedia.org/wiki?curid=2907168" title="Kościół Wniebowzięcia Najświętszej Maryi Panny w Pyrzycach">
Kościół Wniebowzięcia Najświętszej Maryi Panny w Pyrzycach

Kościół Wniebowzięcia Najświętszej Maryi Panny w Pyrzycach – rzymskokatolicki kościół parafialny parafii św. Ottona w Pyrzycach. Mieści się w Pyrzycach, w województwie zachodniopomorskim. Należy do dekanatu Pyrzyckiego archidiecezji szczecińsko-kamieńskiej.
Historia.
Jest to świątynia gotycka, wybudowana w kilku fazach, wzniesiona w 2 połowie XIII wieku, a następnie przebudowywana i rozbudowana (m.in. w pierwszej połowie XIV stulecia została rozbudowana do formy pseudobazyliki o czterech przęsłach i trzech nawach z trzy- i pół-przęsłowym prezbiterium zamkniętym pięciobocznie i wieżą wzniesioną na planie kwadratu, w XV stuleciu wybudowane zostało obejście prezbiterium i kaplice obok wieży, w 1739 roku natomiast została wzniesiona nowa wieża od strony wschodniej). 
Budowla wielokrotnie była niszczona przez pożary, a następnie była odbudowywana. W 1945 roku podczas walk o miasto, świątynia została spalona i zburzona, sklepienia zawaliły się. Ocalały mury kapitalne korpusu nawowego i dolne partie wieży zachodniej. W 1948 roku przyznanych przez Ministerstwo Kultury i Sztuki została wyremontowana i oszklona nawa boczna. Dotacje państwowe lokalne władze wykorzystały na bieżące potrzeby zarówno starostwa jak i Zarządu Miejskiego, co doprowadziło do przerwania prac. Dopiero w dniu 24 stycznia 1958 roku zrujnowany kościół został przekazany parafii św. Ottona. W latach 1958–1966 świątynia została odbudowana. Pierwotnie nosiła wezwanie św. Maurycego. W 1961 roku na podstawie decyzji księdza prymasa Stefana Wyszyńskiego otrzymała obecne wezwanie..
Architektura.
Elewacje długie są podzielone przez ostrołukowe okna, portale i przypory, skrępowane gzymsem cokołowym. Otwory okienne i drzwiowe ujęte są w rozglifione obramienia, wykonane z kształtek ceramicznych. Okno przy fasadzie wschodniej jest większe od innych i zakończone jest łukiem ostrym z wysoką strzałką. W przyziemiu znajdują się wykute powtórnie dwa małe ostrołukowe okna, ujęte przez dwudzielne blendy z potrójnymi tondami z elementami dekoracji maswerkowej. Podwójne blendy, które są zakończone wimpergami, znajdują się także w licu lizen otaczających prezbiterium. Wieża posiada hełm namiotowy, posiada dekorację w postaci ostrołukowych blend, znajdujących się na kilku kondygnacjach; na najwyższej kondygnacji, nie posiadającej okien mieszczą się tarcze zegarowe. Budowla posiada wnętrze o czterech przęsłach i trzech nawach, reprezentuje typ kościoła pseudobazylikowego z trzy- i pół-przęsłowym prezbiterium, które jest otoczone przez nawę.

</doc>
<doc id="2907170" url="https://pl.wikipedia.org/wiki?curid=2907170" title="Klasztor franciszkanów w Smoleńsku">
Klasztor franciszkanów w Smoleńsku

Kościół franciszkanów w Smoleńsku – kościół pod wezwaniem Niepokalanego Poczęcia NMP Prowincji Wniebowzięcia Najświętszej Maryi Panny Zakonu Braci Mniejszych w Katowicach położony w archidiecezji moskiewskiej.
Historia.
Swój początek bierze od placówki misyjnej franciszkanów (bernardynów) w 1611 roku. Początkowo przynależał do prowincji polskiej, od 1637 roku do małopolskiej, od 1781 roku do litewskiej. Właściwy klasztor powstał z fundacji Zygmunta III Wazy, którą datuje się na 27 października 1620 roku. Po 1620 roku powstał właściwy kościół i klasztor. Pierwszym przełożonym był o. Stanisław Bojanecki, towarzyszący królewiczowi Władysławowi w jego wyprawie moskiewskiej. Klasztor został zlokalizowany na wzgórzu Wasilkowa i zbudowany według planu Wilhelma Appelmanna pod wezwaniem św. Antoniego z Padwy. Zamieszkiwało go zwykle około 20 zakonników. Klasztor był bogato uposażony. Oprócz obszernych ogrodów klasztor otrzymał od króla w nadaniu wsie: Jackowo, Hlinniki, Orzechino, Kołupajowo i Mieszczyno. W kościele klasztornym znajdował się od początku łaskami słynący obraz Matki Boskiej, udekorowany licznymi wotami, które świadczyły o żywym kulcie. Ten okres bytności franciszkanów trwał do 1655 roku, kiedy to Smoleńsk po wojnie z Rzecząpospolitą przypadł państwu moskiewskiemu. Zakonnicy eskortowani przez żołnierzy carskich zostali odprowadzeni poza granice. Nie pozwolono im zabrać ze sobą cudownego obrazu. Pozostawili także cenną bibliotekę za którą wszelako zakon otrzymał odszkodowanie.
Franciszkanie (bernardyni) powrócili do Smoleńska w 2 połowie XVIII wieku. W 1781 roku powstała wówczas następna placówka zakonna, lecz w innym miejscu. W tym czasie prowadzili duszpasterstwo parafialne. W 1838 roku zbudowali murowany kościół pw. Narodzenia N.M.P. Na skutek represji carskich placówka jednak powoli podupadała. Ostatnia wzmianka o franciszkanach w Smoleńsku w XIX wieku pochodzi z 1855 roku.
Czasy obecne.
W 1992 roku do Smoleńska przybył o. Ptolomeusz Kuczmik, który podjął się zorganizowania od podstaw duszpasterstwa parafialnego przy dawnym kościele parafialnym z przełomu XIX/XX wieku. Obecnie parafia obejmuje całą gubernię Smoleńską i posiada kaplicę filialną w Wielkich Łukach. Szczególną troską klasztor otacza Polaków nawiedzających miejsce kaźni polskich oficerów w Katyniu. 21 września 1999 roku nastąpiło poświęcenie przez arcybiskupa metropolitę moskiewskiego – Tadeusza Kondrusiewicza odnowionego klasztoru z przylegającą do niego kaplicą publiczną. 23 maja 2007 roku prowincjał Ezdrasz Biesok reerygował w tym miejscu klasztor. Nadal trwają starania o zwrot parafialnego kościoła, w którym mieści się archiwum państwowe.
20 października 2010 gubernator Siergiej Antufjew powiedział, że po zakończeniu budowy nowego archiwum, planowanym na 2011 rok, budynek kościoła zostanie przekazany wiernym i zrekonstruowany przy wsparciu finansowym Polski. Na początku 2015 roku świątynia była pusta (archiwum zostało przewiezione do specjalistycznego budynku).

</doc>
<doc id="2907171" url="https://pl.wikipedia.org/wiki?curid=2907171" title="Gabriele Löwe">
Gabriele Löwe

Gabriele Löwe (z domu Kotte, ur. 12 grudnia 1958 w Dreźnie) – niemiecka lekkoatletka specjalizująca się w biegach sprinterskich, uczestniczka letnich igrzysk olimpijskich w Moskwie (1980), srebrna medalistka olimpijska w biegu sztafetowym 4 x 400 metrów. W czasie swojej kariery reprezentowała Niemiecką Republikę Demokratyczną.

</doc>
<doc id="2907172" url="https://pl.wikipedia.org/wiki?curid=2907172" title="Antoni Rogalski (poseł)">
Antoni Rogalski (poseł)

Antoni Rogalski (ur. 17 stycznia 1824 w Grzymałowie - zm. 17 grudnia 1897 tamże), mieszczanin, poseł do Sejmu Krajowego Galicji i do austriackiej Rady Państwa
Urodził się w rodzinie rzymsko-katolickiej, był synem szewca Wojciecha. Mieszczanin, miał gospodarstwo rolne w Grzymałowie. Ożeniony z Rozalią z Ostrowskich, mieli dwie córki.
Poseł do Sejmu Krajowego Galicji I kadencji (1861–1867), wybrany w IV kurii (gmin wiejskich) obwodu Tarnopol, z okręgu wyborczego nr 38 Skałat-Grzymałów.
Poseł do austriackiej Rady Państwa I kadencji (13 maja 1861 - 20 września 1865), wybrany przez Sejm w kurii XVII – jako delegat z grona posłów wiejskich okręgów: Tarnopol, Ihrowica, Mikulińce, Skałat, Grzymałów, Zbaraż, Medyń, Trembowla, Złotniki. Był członkiem Koła Polskiego.

</doc>
<doc id="2907176" url="https://pl.wikipedia.org/wiki?curid=2907176" title="Mychajło Kuryłowycz">
Mychajło Kuryłowycz

Mychajło Kuryłowycz (ur. 6 maja 1821 w Niżniowie, zm. 1 kwietnia 1884) – ukraiński ksiądz greckokatolicki, działacz społeczny, moskwofil. Poseł do Sejmu Krajowego Galicji I kadencji (1861-1867).
Życiorys.
Pleban w Nałużu (powiat Trembowla), przez czas długi w Buczaczu (cerkwi Opieki Matki Bożej i św. Mikołaja).
Radny miasta Buczacza (m.in. w 1877). Wybrany do Sejmu Krajowego w IV kurii (gmin wiejskich) obwodu Tarnopol, z okręgu wyborczego nr 40 Trembowla–Złotniki.
Pochowany w Buczaczu na cmentarzu Nagorzańskim, w pobliżu cerkwi św. Michała).

</doc>
<doc id="2907177" url="https://pl.wikipedia.org/wiki?curid=2907177" title="Barbara Krug">
Barbara Krug

Barbara Krug (ur. 6 maja 1956 w Lipsku) – niemiecka lekkoatletka specjalizująca się w biegach sprinterskich, uczestniczka letnich igrzysk olimpijskich w Moskwie (1980), srebrna medalistka olimpijska w biegu sztafetowym 4 x 400 metrów. W czasie swojej kariery reprezentowała Niemiecką Republikę Demokratyczną.

</doc>
<doc id="2907187" url="https://pl.wikipedia.org/wiki?curid=2907187" title="Anette Rückes">
Anette Rückes

Anette Rückes (ur. 19 grudnia 1951 w Bad Marienbergu) – niemiecka lekkoatletka specjalizująca się w biegach sprinterskich, uczestniczka letnich igrzysk olimpijskich w Monachium (1972), brązowa medalistka olimpijska w biegu sztafetowym 4 × 400 metrów. W czasie swojej kariery reprezentowała Republikę Federalną Niemiec.

</doc>
<doc id="2907189" url="https://pl.wikipedia.org/wiki?curid=2907189" title="Adam Stockyj">
Adam Stockyj

Adam (Anton) Stockyj (ur.1 listopada 1821 w Ponikwie Wielkiej - zm.?) chłop ukraiński, poseł na Sejm Krajowy Galicji i do austriackiej Rady Państwa.
Urodził się w rodzinie greckokatolickiej, syn młynarza Andrija. Chłop, właściciel gospodarstwa i młyna w Ponikwwie Wielkiej w powiecie Brody, Od 1842 mąż Marii z domu Stroczynskiej, mieli 6 synów o 5 córek.
Poseł do Sejmu Krajowego Galicji I kadencji (1861-1867), wybrany w IV kurii obwodu Złoczów, z okręgu wyborczego nr 42 Łopatyn-Brody-Radziechów. Był członkiem Klubu Ruskiego.
Poseł do austriackiej Rady Państwa I kadencji (2 maja 1861 - 20 września 1865), wybrany przez Sejm w kurii XVIII – jako delegat z grona posłów wiejskich okręgów: Złoczów, Gliniany, Łopatyn, Brody, Radziechów, Busk, Kamionka strumiłowa, Olesko, Załośce, Zborów. 

</doc>
<doc id="2907190" url="https://pl.wikipedia.org/wiki?curid=2907190" title="Mieszkanie i Wspólnota">
Mieszkanie i Wspólnota

 
Mieszkanie i Wspólnota – istniejący od 2001 roku miesięcznik o zasięgu ogólnopolskim wydawany przez Wydawnictwo Centrum sp. z o.o. 
Ma charakter poradnika w zakresie zarządzania budynkiem wielorodzinnym. Adresowany jest przede wszystkim do wspólnot mieszkaniowych, właścicieli mieszkań i zarządców nieruchomości, menedżerów zarządzających własnością komunalną, do firm deweloperskich, pracowników spółdzielni mieszkaniowych. Rozprowadzany jest głównie poprzez stałą prenumeratę, dostępny jest też w bibliotekach szkół wyższych i księgarniach specjalistycznych. Ukazuje się w połowie miesiąca.
W 2011 miesięcznik wspierał merytorycznie szkolenie dla zarządców nieruchomości "Forum Zarządców Nieruchomości", w którym wzięło udział 500 licencjonowanych zarządców nieruchomości, a ukończenie szkolenia było potwierdzone certyfikatem wystawionym przez Ministerstwo Infrastruktury. Był też jednym z patronów medialnych XI Ogólnopolskiego Kongresu Nieruchomości, który odbył się 7 października 2011 w Warszawie.

</doc>
<doc id="2907193" url="https://pl.wikipedia.org/wiki?curid=2907193" title="Bradlo (Pogórze Myjawskie)">
Bradlo (Pogórze Myjawskie)

Bradlo (węg. "Bradló") (543 m n.p.m.) - najwyższy szczyt Pogórza Myjawskiego. Jest to wapienny szczyt powstały przez erozję mniej odpornych skał. Na szczycie stoi Mauzoleum Štefánika. Z Bradla jest widok na zabudowane okolice Brezovej pod Bradlem.

</doc>
<doc id="2907194" url="https://pl.wikipedia.org/wiki?curid=2907194" title="Kościół Świętych Apostołów Piotra i Pawła w Wągrowcu">
Kościół Świętych Apostołów Piotra i Pawła w Wągrowcu

Kościół Świętych Apostołów Piotra i Pawła w Wągrowcu – rzymskokatolicki kościół filialny należący do parafii Wniebowzięcia Najświętszej Maryi Panny. Znajduje się w Wągrowcu, w województwie wielkopolskim. Należy do dekanatu wągrowieckiego archidiecezji gnieźnieńskiej.
Historia i wyposażenie.
Jest to budowla wzniesiona w stylu późnoklasycystycznym w latach 1835-1837 jako świątynia ewangelicka, następnie została rozbudowana w 1895 roku. 
W okresie II Rzeczypospolitej kościół był we władaniu parafii należącej do superintendentury Wągrowiec Ewangelickiego Kościoła Unijnego.
W 1945 roku została przejęta przez katolików. We wnętrzu kościoła znajdują się rzeźby i płaskorzeźby wykonane przez Ignacego Boruckiego, nauczyciela plastyki w szkołach średnich w Wągrowcu.

</doc>
<doc id="2907196" url="https://pl.wikipedia.org/wiki?curid=2907196" title="Ilko Zahorojko">
Ilko Zahorojko

Ilko Zahorojko – ukraiński działacz społeczny, poseł do Sejmu Krajowego Galicji I i II kadencji (1861-1868), wójt wsi Podhorce w powiecie Olesko.
Wybrany w IV kurii obwodu Złoczów, z okręgu wyborczego nr 43 Busk-Kamionka-Olesko. 3 stycznia 1863 aresztowany pod zarzutami kryminalnymi, oczyszczony z zarzutów, powrócił jako poseł. Wybrany również w II kadencji Sejmu Krajowego, jego wybór unieważniono.

</doc>
<doc id="2907198" url="https://pl.wikipedia.org/wiki?curid=2907198" title="Wasyl Fortuna">
Wasyl Fortuna

Wasyl Fortuna – ukraiński działacz społeczny, poseł do Sejmu Krajowego Galicji I (1861-1867) i III kadencji (1870-1876), ksiądz greckokatolicki, pleban w Pomorzanach (powiat Zborów), parafii przy cerkwi Narodzenia Pańskiego w Tarnopolu.
Wybrany do Sejmu Krajowego w IV kurii obwodu Złoczów, z okręgu wyborczego nr 44 Załoźce-Zborów.

</doc>
<doc id="2907199" url="https://pl.wikipedia.org/wiki?curid=2907199" title="Elmira Abdrazakowa">
Elmira Abdrazakowa

Elmira Abdrazakowa, ros. Эльмира Рафиковна Абдразакова, tat. Эльмира Абдразакова/Elmira Abdrazaqova (ur. 7 października 1994) – rosyjska modelka pochodzenia tatarskiego (ojciec jest Tatarem, matka Rosjanką), Miss Rosji 2013. Mieszka w Mieżdurieczensku, urodziła się w Żelezince w obwodzie pawłodarskim w Kazachstanie, w której spędzała później wakacje. W Rosji wiele osób krytykowało pochodzenie i "cygański" wygląd miss.

</doc>
<doc id="2907200" url="https://pl.wikipedia.org/wiki?curid=2907200" title="Lakownica lśniąca">
Lakownica lśniąca



</doc>
<doc id="2907204" url="https://pl.wikipedia.org/wiki?curid=2907204" title="Inge Bödding">
Inge Bödding

Inge Bödding (z domu Eckhoff, ur. 29 marca 1947 w Hamburgu) – niemiecka lekkoatletka specjalizująca się w biegach sprinterskich, uczestniczka letnich igrzysk olimpijskich w Monachium (1972), brązowa medalistka olimpijska w biegu sztafetowym 4 x 400 metrów. W czasie swojej kariery reprezentowała Republikę Federalną Niemiec.

</doc>
<doc id="2907207" url="https://pl.wikipedia.org/wiki?curid=2907207" title="Marta Thomas-Zaleska">
Marta Thomas-Zaleska

Marta Thomas-Zaleska (ur. 1895 w Żytomierzu, zm. w lipcu 1951 prawdopodobnie w Monte Carlo) – działaczka Polskiej Organizacji Wojskowej, partnerka życiowa Edwarda Śmigłego-Rydza.
Życiorys.
Pochodziła z okolic Żytomierza i była córką miejscowego aptekarza. Cierpiała na niedowład ręki. Przeszła wprawdzie kilka operacji, ale te nie przyniosły efektów. Jej siostra Regina poślubiła Leona Bohdana Rożałowskiego i zamieszkała z nim w Warszawie, a następnie w Sierpcu i Płocku gdzie kolejno pełnił on urząd starosty powiatowego.
W gimnazjum poznała syna zamożnych miejscowych ziemian – Michała Zaleskiego. Zamieszkali razem w jego majątku Sandri koło Kumanowic na Podolu. Z chwilą wybuchu I wojny światowej jej mąż został zmobilizowany w stopniu porucznika do armii carskiej, a ona sama zgodziła się przenieść do Kijowa. Zaangażowała się w działalność konspiracyjną. W jej mieszkaniu kwaterował miejscowy dowódca POW Leopold Lis-Kula, co szybko stało się powodem do plotek o ich romansie. W dała się też w romans z innym mężczyzną, co skończyło się dla niego tragicznie, gdyż został zastrzelony przez Michała Zaleskiego, który niespodziewanie przyjechał na przepustkę z frontu i zastał go ze swoją żoną. Władze rosyjskiego nadzwyczaj łagodnie potraktowały zabójcę, degradując go do stopnia szeregowca i wysyłając nie do więzienia, ale z powrotem na front. 
Niedługo później Marta poznała jednak Edwarda Śmigłego-Rydza i jak się później okazało, to właśnie z nim spędziła większość swojego życia. Nie jest do końca jasne, kiedy i w jakim obrządku wzięli ślub (jeśli w ogóle). W relacji prasowej z marca 1938 napisano o „małżonce Marszałka”. Nie prowadzili jednak wspólnego życia towarzyskiego.
Do Warszawy przeniosła się prawdopodobnie dopiero z wycofującym się na zachód wojskiem polskim. W 1921 była już w stolicy i na osobisty wniosek Śmigłego-Rydza otrzymała Krzyż Walecznych "za zasługi dla ojczyzny". Pod koniec lat 20. pracowała w jednej z instytucji związanych z wywiadem wojskowym.
Przez jakiś czas mieszkali w Wilnie (Śmigły był tam inspektorem armii), a następnie m.in. przy ul. Klonowej w Warszawie – w willi położonej niemal naprzeciwko Belwederu. W 1938 Marta Zaleska przeniosła się na stałe do Francji, gdzie zamieszkała przy Boulevard des Moulins w Monte Carlo, w domu zakupionym na jej nazwisko z funduszy Oddziału II Sztabu Generalnego.
Tuż przed wybuchem II wojny światowej przyjechała do Warszawy, by zatroszczyć się o dobytek domowy. W nocy z 14 na 15 września 1939 dwa samochody ciężarowe z meblami i sprzętem domowym marszałka przekroczyły granicę polsko-rumuńską w Zaleszczykach. Wśród sprzętu było też wiele własności państwowej, m.in. szabla koronacyjna Augusta II Mocnego. W towarzyszących transportowi samochodach osobowych znalazła się nie tylko Marta Zaleska, ale i jej rodzice, siostra Regina, dwie pokojówki, dwie kucharki, lokaj oraz żandarmi z ochrony rodziny marszałka.
27 września 1939 Marta Zaleska udała się w podróż z Bukaresztu do południowej Francji. W grudniu 1940 pojawiła się na Węgrzech, gdzie po raz ostatni spotkała się z Rydzem-Śmigłym. W 1950 za 750 tys. franków sprzedała szablę koronacyjną Augusta II, a nabywcą został Stefan Czarnecki, Polak mieszkający w Paryżu, który dorobił się na handlu bronią. Pozostawała w stałym kontakcie z Anną i Janem Romanowskimi, czyli z córką i zięciem gen. Władysława Andersa.
Ostatni raz widziano ją żywą 2 lipca 1951 w towarzystwie Jana Romanowskiego. Worek z jej ciałem został znaleziony 2 tygodnie później przez kilkunastoletniego chłopca, 40 km od Nicei, zaś z jej mieszkania zginęło wiele rzeczy, w tym pamiętnik i listy marszałka Rydza-Śmigłego. Ciało zidentyfikowano bez szczegółowych badań. Śledztwo umorzono ze względu na niewykrycie sprawcy. Jedną z hipotez jest sfingowanie śmierci przez samą Martę Thomas. 

</doc>
<doc id="2907208" url="https://pl.wikipedia.org/wiki?curid=2907208" title="Marta Zaleska">
Marta Zaleska



</doc>
<doc id="2907210" url="https://pl.wikipedia.org/wiki?curid=2907210" title="Muzeum Regionalne w Pyzdrach">
Muzeum Regionalne w Pyzdrach



</doc>
<doc id="2907211" url="https://pl.wikipedia.org/wiki?curid=2907211" title="Schronisko na połoninie Gadżyna">
Schronisko na połoninie Gadżyna

Schronisko PTT im. Jana Gregorowicza na połoninie Gadżyna – nieistniejące obecnie schronisko turystyczne, położone na połoninie (polanie) Gadżyna pod szczytem Szpyci (1935 m n.p.m. w Czarnohorze. Powstało w 1878 roku i było pierwszym schroniskiem Polskiego Towarzystwa Tatrzańskiego, położonym poza Tatrami. Obiekt został wybudowany przez właściciela połoniny, Iwana Popiwczuka, i został przez PTT wynajęty na 10 lat; wynajem opłacono z góry. W schronisku znajdowały się trzy pokoje i kuchnia. Jego gospodarzem był Czarnohorski Oddział Towarzystwa. Obiekt działał najprawdopodobniej do I wojny światowej, kiedy to został zniszczony przez wojska rosyjskie.
Istnieją informacje o prywatnym schronisku na połoninie Gadżyna, wybudowanym w drugiej połowie lat 30. XX wieku przez rotmistrza Karola Gaudina, do 1935 roku gospodarza schroniska na Zaroślaku. Obiekt, nazywany "Domem wypoczynkowym w Gadżynie" działał do 1939 roku, kiedy to jego gospodarz został aresztowany przez Armię Czerwoną.

</doc>
<doc id="2907213" url="https://pl.wikipedia.org/wiki?curid=2907213" title="Joachim Chomiński">
Joachim Chomiński

Joachim Chomiński (ur. we wrześniu 1796 w Karowie, zm. 9 maja 1867 we Lwowie) – urzędnik austriacki, komisarz obwodu tarnowskiego, poseł do Sejmu Krajowego Galicji I kadencji (1861–1863), c.k. radca rządowy, dyrektor policji we Lwowie w latach 1853–1863. 
Urodził się w rodzinie księdza greckokatolickiego w Karowie. Ukończył studia teologiczne i prawnicze na Uniwersytecie Lwowskim. Był członkiem Głównej Rady Ruskiej i Matycy Hałycko-Ruskiej. W 1846 komisarz powiatu tarnowskiego, w 1848 sekretarz Gubernium we Lwowie. W latach 1861–1867 był seniorem Instytutu Stauropigialnego.
Wybrany do Sejmu Krajowego w IV kurii obwodu Zółkiew, z okręgu wyborczego nr 46 Bełz-Uhnów-Sokal. Wybór ten zakwestionowano, ponieważ jako dyrektor policji Chomiński prowadził, jak twierdzono, „antypolską działalność”, łamiąc prawo. Uczestniczył w sesji 1863 roku, później opróżnił mandat, a na jego miejsce wybrano Mykołę Demkowa.

</doc>
<doc id="2907214" url="https://pl.wikipedia.org/wiki?curid=2907214" title="Heike Schulte-Mattler">
Heike Schulte-Mattler

Heike Schulte-Mattler (z domu Schmidt, ur. 27 maja 1958 w Oberhausen) – niemiecka lekkoatletka specjalizująca się w biegach sprinterskich oraz w skoku w dal, uczestniczka letnich igrzysk olimpijskich w Los Angeles (1984), brązowa medalistka olimpijska w biegu sztafetowym 4 x 400 metrów. W czasie swojej kariery reprezentowała Republikę Federalną Niemiec.

</doc>
<doc id="2907220" url="https://pl.wikipedia.org/wiki?curid=2907220" title="Góry Alaska">
Góry Alaska



</doc>
<doc id="2907223" url="https://pl.wikipedia.org/wiki?curid=2907223" title="Karbaminian amonu">
Karbaminian amonu

Karbaminian amonu – organiczny związek chemiczny, sól kwasu karbaminiowego i amoniaku. W temperaturze pokojowej ma postać bezbarwnego, krystalicznego ciała stałego, bardzo dobrze rozpuszcza się w wodzie. 
Otrzymywanie.
Można go otrzymać w wyniku bezpośredniej reakcji suchego amoniaku i dwutlenku węgla w obniżonej temperaturze, np. z suchego lodu i ciekłego amoniaku:
Reakcja ta przebiega z dobrą wydajnością także w rozpuszczalnikach organicznych w temperaturze 0 °C.
Właściwości.
W roztworach wodnych lub pod wpływem wilgoci z powietrza ulega hydrolizie do węglanu amonu:
Jest nietrwały termicznie, rozkłada się powyżej 35 °C. Reakcja przebiega równocześnie w dwóch kierunkach:
Powstająca woda, amoniak i dwutlenek węgla reagują ze sobą tworząc węglan i wodorowęglan amonu.
Drugi z procesów, odkryty w roku 1870 przez A.I. Bazarowa, stosowany jest do produkcji mocznika (NH2CONH2). Reakcję prowadzi się pod ciśnieniem kilkunastu atmosfer i temperaturze powyżej 120 °C, a wydajność wynosi do ok. 50%. W typowej procedurze przemysłowej produkcji mocznika substratami są jednak amoniak i dwutlenek węgla, reakcję prowadzi się w temperaturze rzędu 200 °C i ciśnieniu rzędu 200 atm, a karbaminian amonu jest tylko produktem pośrednim:

</doc>
<doc id="2907224" url="https://pl.wikipedia.org/wiki?curid=2907224" title="Antoni Pawęcki">
Antoni Pawęcki

Antoni Pawęcki (ur. 1818, zm. 5 kwietnia 1889) – ukraiński działacz społeczny i polityczny, poseł do Sejmu Krajowego Galicji I kadencji (1861-1867), c.k. notariusz we Lwowie.
Członek założyciel Głównej Rady Ruskiej, pierwszy redaktor pierwszej ukraińskiej gazety "Zoria Hałyćka", członek komitetu założycielskiego Soboru Ruskich Uczonych.
Uzyskał mandat w IV kurii obwodu Żółkiew, z okręgu wyborczego nr 48 Rawa-Niemirów, po rezygnacji z mandatu Amwrosija Janowskiego, który został wybrany w innym okręgu.
Pochowany na Cmentarzu Łyczakowskim.

</doc>
<doc id="2907228" url="https://pl.wikipedia.org/wiki?curid=2907228" title="Linda Kisabaka">
Linda Kisabaka

Linda Kisabaka (ur. 9 kwietnia 1969 w Wuppertalu) – niemiecka lekkoatletka, specjalizująca się w biegach sprinterskich i średniodystansowych oraz płotkarskich, dwukrotna uczestniczka letnich igrzysk olimpijskich (Barcelona 1992, Atlanta 1996), brązowa medalistka olimpijska z Atlanty w biegu sztafetowym 4 x 400 metrów. W czasie swojej kariery reprezentowała również Republikę Federalną Niemiec.

</doc>
<doc id="2907230" url="https://pl.wikipedia.org/wiki?curid=2907230" title="Kościół św. Ignacego Loyoli w Śremie">
Kościół św. Ignacego Loyoli w Śremie

Kościół Świętego Ignacego Loyoli w Śremie – rzymskokatolicki kościół filialny należący do parafii Ducha Świętego. Znajduje się w Śremie, w województwie wielkopolskim. Należy do dekanatu śremskiego archidiecezji poznańskiej.
Historia, architektura i wyposażenie.
Budowla została wzniesiona w XVIII wieku, po spaleniu w 1766 roku drewnianego kościoła Świętego Krzyża, należącego do klarysek. Jest to świątynia wzniesiona w stylu barokowym. Posiada trzy nawy i węższe prezbiterium. Fasada została przekształcona podczas przebudowy dokonanej przez jezuitów w latach 1863-1865, z tego czasu pochodzi m.in. wieżyczka w stylu neogotyckim. W nawie głównej mieści się sklepienie kolebkowo-krzyżowe, w prezbiterium – sklepienie kolebkowe. Polichromia na sklepieniach – pierwotnie reprezentowała styl barokowy – obecnie została przemalowana. Wyposażenie pochodzi z ubiegłego stulecia. Obecnie kościół stanowi kaplicę Zakładu Opiekuńczo-Leczniczego dla kobiet.

</doc>
<doc id="2907231" url="https://pl.wikipedia.org/wiki?curid=2907231" title="Szymon Trochanowski">
Szymon Trochanowski

Szymon Trochanowski – poseł do Sejmu Krajowego Galicji I kadencji (1861-1867), włościanin z Binczarowej, nauczyciel szkół wiejskich.
Wybrany w IV kurii obwodu Sącz, z okręgu wyborczego nr 62 Nowy Sącz-Grybów-Ciężkowice. Jego wybór został zakwestionowany, ale na sesji w 1863 uznano go za ważny.

</doc>
<doc id="2907236" url="https://pl.wikipedia.org/wiki?curid=2907236" title="Mauzoleum Štefánika na Bradle">
Mauzoleum Štefánika na Bradle

Mauzoleum Milana Rastislava Štefánika znajduje się na wzgórzu Bradlo na Pogórzu Myjawskim, który to szczyt dominuje nad okolicą ze swoją wysokością 543 m n.p.m., nad drogą między Brezovą pod Bradlem a Košariskami. Jest w granicach katastralnych gminy Priepasné.
Historia.
Generał Štefánik zginął tragicznie w katastrofie lotniczej 4 maja 1919 r., a tydzień później pochowano go razem z jego włoską załogą nad jego rodzinnymi Košariskami na Bradle. Pięć lat po jego śmierci został położony kamień węgielny pomnika projektu architekta Dušana Jurkoviča. Na wybudowanie pomnika ogłoszono zbiórkę narodową, w której uzbierano dwa miliony koron. Mogiłę uroczyście otwarto 23 września 1928 r.
Opis.
Charakterystyczna biała tarasowa budowa z czterema obeliskami przejawia typową czystość architektonicznego stylu Dušana Jurkoviča w harmonii z okolicznymi terenami. Cały budynek jest wybudowany z trawertynowych bloków. Przednimi i bocznymi schodami da się dojść aż do grobu bohatera słowackiej historii. Na właściwym nagrobku są umieszczone cztery deski z napisami, które w kolejności południe-wschód-północ-zachód głoszą:
Mauzoleum było odrestaurowane w latach 1988 - 1996, kiedy dotychczas niszczejący narodowy zabytek kultury zyskał wygląd, na jaki jego znaczenie niechybne zasługuje. Nagrobek był w tych latach już tak zniszczony przez pogodę, że oryginalne wieńce laurowe były zastąpione wiernymi kopiami wyrzeźbionymi we włoskim marmurze, gdyż kamieniołom trawertynu był już na Słowacji zamknięty. Ponadto został rozebrany bruk i położony na nowo na podłoże z drenażem. Cała okolica obiektu została częściowo odsłonięta poprzez wyrąb kilku drzew-samosiejek, które przez około 30 lat zakrywały widok. Z pomnika jest piękny widok na okolicę.
Dojście.
Z miasta Brezová pod Bradlom prowadzi asfaltowa droga aż do pomnika, gdzie jest parking. Szlak turystyczny z miasta ma czerwony kolor (Szlak Generała Štefánika) z zielonym odbiciem na Bradlo. Z Košarísk żółtym, potem zielonym.

</doc>
<doc id="2907239" url="https://pl.wikipedia.org/wiki?curid=2907239" title="Shelley Conn">
Shelley Conn

Shelley Conn (ur. 21 września 1976 w Londynie) – brytyjska aktorka filmowa i telewizyjna.

</doc>
<doc id="2907240" url="https://pl.wikipedia.org/wiki?curid=2907240" title="Diego Mariño">
Diego Mariño

Diego Mariño Villar (ur. 9 maja 1990 w Vigo) − hiszpański piłkarz grający na pozycji bramkarza. Obecnie jest zawodnikiem Sporting Gijón.
Kariera klubowa.
Do 2010 roku występował w drużynie młodzieżowej Villarreal CF. W tym czasie był powoływany do kadr juniorskich Hiszpanii: U-17 oraz U-19. W 2010 roku dołączył do zespołu rezerw − Villarreal B. W rozgrywkach Segunda División zadebiutował 27 sierpnia 2010 w meczu przeciwko Realowi Valladolid (0:3). W 2012 roku dołączył do kadry pierwszego zespołu, który spadł z Primera División.
Kariera reprezentacyjna.
Mariño brał udział w Mistrzostwach Świata U-17 2007 (srebro), Mistrzostwach Europy U-19 2009, Mistrzostwach Świata U-20 2009 oraz w Mistrzostwa Europy U-21 2011 (złoto). W 2012 roku wystąpił wraz z kadrą U-23 na Igrzyskach Olimpijskich w Londynie.

</doc>
<doc id="2907245" url="https://pl.wikipedia.org/wiki?curid=2907245" title="Sofía Arreola">
Sofía Arreola

Sofía Arreola Navarro (ur. 22 kwietnia 1991 w Monterrey) – meksykańska kolarka torowa i szosowa, dwukrotna medalistka mistrzostw torowych świata.
Kariera.
Pierwszy sukces w karierze Sofía Arreola osiągnęła w 2008 roku, kiedy zdobyła złoty medal w indywidualnej jeździe na czas juniorów na szosie podczas mistrzostw panamerykańskich. Wynik ten powtórzyła rok później, zdobywając ponadto brąz w wyścigu ze startu wspólnego. Na rozgrywanych dwa lata później igrzyskach panamerykańskich w Guadalajarze zajęła drugie miejsce w omnium, ulegając jedynie Angie González z Wenezueli. Kolejne medale zdobyła podczas rozgrywanych w 2013 roku torowych mistrzostwach świata w Mińsku. W scratchu zdobyła srebro, przegrywając tylko z Polką Katarzyną Pawłowską; drugie miejsce zajęła również w wyścigu punktowym, w którym najlepsza była Czeszka Jarmila Machačová. Jak dotąd nie brała udziału w igrzyskach olimpijskich.

</doc>
<doc id="2907253" url="https://pl.wikipedia.org/wiki?curid=2907253" title="Mable Fergerson">
Mable Fergerson

Mable Fergerson (ur. 18 stycznia 1955 w Los Angeles) – amerykańska lekkoatletka specjalizująca się w biegach sprinterskich, uczestniczka letnich igrzysk olimpijskich w Monachium (1972), srebrna medalistka olimpijska w biegu sztafetowym 4 x 400 metrów.

</doc>
<doc id="2907256" url="https://pl.wikipedia.org/wiki?curid=2907256" title="Ezequiel Cirigliano">
Ezequiel Cirigliano

Ezequiel Adrián Cirigliano (ur. 24 stycznia 1992 w Caseros) – argentyński piłkarz grający na pozycji pomocnika. Zawodnik klubu Zacatepec.
W pierwszym zespole River Plate zadebiutował 11 kwietnia 2010 roku w bezbramkowo zremisowanym meczu z Atlético Tucumán.

</doc>
<doc id="2907257" url="https://pl.wikipedia.org/wiki?curid=2907257" title="Ytri Rangá">
Ytri Rangá



</doc>
<doc id="2907259" url="https://pl.wikipedia.org/wiki?curid=2907259" title="NFI Midas">
NFI Midas



</doc>
<doc id="2907261" url="https://pl.wikipedia.org/wiki?curid=2907261" title="Within Our Gates">
Within Our Gates

 Within Our Gates – amerykański niemy film z 1920 roku w reżyserii i na podstawie scenariusza Oscara Micheauxa.

</doc>
<doc id="2907262" url="https://pl.wikipedia.org/wiki?curid=2907262" title="Cheryl Toussaint">
Cheryl Toussaint

Cheryl Renee Toussaint (ur. 16 grudnia 1952 w Nowym Jorku) – amerykańska lekkoatletka specjalizująca się w biegach sprinterskich oraz średniodystansowych, uczestniczka letnich igrzysk olimpijskich w Monachium (1972), srebrna medalistka olimpijska w biegu sztafetowym 4 x 400 metrów.

</doc>
<doc id="2907264" url="https://pl.wikipedia.org/wiki?curid=2907264" title="Skrzydlów (gromada)">
Skrzydlów (gromada)

Skrzydlów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skrzydlów siedzibą GRN w Skrzydlowie utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Skrzydlów, Rzeki Małe i Rzeki Wielkie ze zniesionej gminy Kłomnice w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Garnek (osadę fabryczną Rzeki, wieś Rzeki Małe oraz wieś, kolonię i parcelę Rzeki Wielkie) i Rzerzęczyce (osadę leśną Kopce, wieś i parcelę Skrzydlów, wieś Trząska-Zawodzie oraz wieś Zamłynie).

</doc>
<doc id="2907265" url="https://pl.wikipedia.org/wiki?curid=2907265" title="Pieter Christiaan Beneke">
Pieter Christiaan Beneke



</doc>
<doc id="2907267" url="https://pl.wikipedia.org/wiki?curid=2907267" title="Witkowice (gromada w powiecie radomszczańskim)">
Witkowice (gromada w powiecie radomszczańskim)

Witkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Witkowice siedzibą GRN w Witkowicach utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Chorzenice, Nieznanice i Witkowice (z wyłączeniem wsi Niwka) ze zniesionej gminy Kłomnice w tymże powiecie. Dla gromady ustalono 20 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Rzerzęczyce (wieś i parcelę Chorzenice, kolonię i osadę Michałów, wieś Przybyłów, kolonię Tomaszów-Niwki, wieś i parcelę Witkowice oraz osadę leśną Wymysłów) i Kłomnice (wieś i parcelę Nieznanice oraz osadę fabryczną Aurelów).

</doc>
<doc id="2907268" url="https://pl.wikipedia.org/wiki?curid=2907268" title="Pieter Beneke">
Pieter Beneke



</doc>
<doc id="2907272" url="https://pl.wikipedia.org/wiki?curid=2907272" title="Brudzice (gromada)">
Brudzice (gromada)

Brudzice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brudzice siedzibą GRN w Brudzicach utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Brudzice i Janów ze zniesionej gminy Brudzice oraz obszar dotychczasowej gromady Borowa ze zniesionej gminy Dobryszyce w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Lgota Wielka (wieś i kolonię Brudzice i osadę Hulanka) i Dobryszyce (kolonię Borowa, kolonię Janów i wieś Huta Brudzka).

</doc>
<doc id="2907273" url="https://pl.wikipedia.org/wiki?curid=2907273" title="Posłowie na Sejm Rzeczypospolitej Polskiej V kadencji (1938–1939)">
Posłowie na Sejm Rzeczypospolitej Polskiej V kadencji (1938–1939)

Posłowie na Sejm Rzeczypospolitej Polskiej V kadencji zostali wybrani podczas wyborów parlamentarnych, które odbyły się w dniu 6 listopada 1938.
Pierwsze posiedzenie odbyło się 28 listopada 1938, a ostatnie, 31. – 2 września 1939. Kadencja Sejmu trwała od 28 listopada 1938 do 2 listopada 1939. Pierwotnie miała upłynąć 28 i 29 listopada 1943, jednak została skrócona na mocy zarządzenia Prezydenta Rzeczypospolitej z dnia 2 listopada 1939 r. o rozwiązaniu Sejmu i Senatu.
Kluby i koła na pierwszym posiedzeniu Sejmu V kadencji.

</doc>
<doc id="2907274" url="https://pl.wikipedia.org/wiki?curid=2907274" title="I.m.">
I.m.



</doc>
<doc id="2907277" url="https://pl.wikipedia.org/wiki?curid=2907277" title="Zagórze (gromada w powiecie radomszczańskim)">
Zagórze (gromada w powiecie radomszczańskim)

Zagórze – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zagórze siedzibą GRN w Zagórzu utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Zagórze, Goszczowa, Karczów i Wólka Bankowa ze zniesionej gminy Wielgomłyny oraz obszar dotychczasowej gromady Biestrzyków Mały ze zniesionej gminy Dmenin w tymże powiecie. Dla gromady ustalono 17 członków gromadzkiej rady narodowej.
1 lipca 1968 gromadę zniesiono, a jej obszar włączono do gromady Wielgomłyny w tymże powiecie.

</doc>
<doc id="2907278" url="https://pl.wikipedia.org/wiki?curid=2907278" title="Nadleśnictwo Miastko">
Nadleśnictwo Miastko

Nadleśnictwo Miastko – nadleśnictwo podlegające pod Regionalną Dyrekcję Lasów Państwowych w Szczecinku położone jest w zachodniej części woj. pomorskiego oraz wschodniej woj. zachodniopomorskiego. Obejmuje część powiatu bytowskiego, człuchowskiego oraz szczecineckiego. Powierzchnia nadleśnictwa według stanu na 1 stycznia 2012 wynosi 22942,57 ha. Tereny leśne zajmują 21662,68 ha (94%). Obszar nadleśnictwa podzielony jest na dwa obręby: Miastko w województwie pomorskim i Biały Bór w województwie zachodniopomorskim.
Nadleśniczy: mgr inż. Janusz Szreder
Zastępca Nadleśniczego: mgr inż. Krzysztof Major
Leśnictwa.
W skład Nadleśnictwa Miastko wchodzi 15 leśnictw:
Ochrona przyrody.
Nadleśnictwo obejmuje trzy obszary chronionego krajobrazu: „Jezioro Bobęcińskie ze Skibską Górą” (1611 ha), „Źródliskowy obszar rzek Brdy i Wieprzy na wschód od Miastka” (2881 ha), „Okolice Żydowo - Biały Bór” (2138 ha).
Obszary Natura 2000.
Na terenie Nadleśnictwa Miastko występuje osiem Obszarów Natura 2000. Ich celem jest ochrona poszczególnych gatunków ptaków, roślin, zwierząt oraz określonych typów siedlisk przyrodniczych, zabezpieczających warunki rozwoju rzadkim i zagrożonym gatunkom flory i fauny.
Pomniki przyrody.
Na terenie nadleśnictwa znajdują się pomniki przyrody w formie głazów narzutowych.
Użytki ekologiczne.
Użytki ekologiczne zajmują powierzchnię 38,62 ha. Są to torfowiska, wyspy na jeziorze Bobięcińskim Wielkim oraz Bobięcińskim Małym, bagna, sukcesje, bory bagienne, miejsca gniazdowania ptaków m.in. żurawi.
Wody.
W okolicy miejscowości Słosinko znajduje się dział wodny rozgraniczający zlewnie Wisły, Odry oraz Morza Bałtyckiego. Na terenie nadleśnictwa znajduje się największe w Polsce i jedno z największych w Europie jezioro lobeliowe - jezioro Bobięcińskie Wielkie.

</doc>
<doc id="2907279" url="https://pl.wikipedia.org/wiki?curid=2907279" title="Archidiecezja Nowa Pamplona">
Archidiecezja Nowa Pamplona

Archidiecezja Nowa Pamplona (łac. "Archidioecesis Neo-Pampilonensis", hisz. "Arquidiócesis de Nueva Pamplona") – rzymskokatolicka archidiecezja ze stolicą w Pamplonie, w Kolumbii. Arcybiskup Nowej Pamplony jest metropolitą metropolii Nowa Pamplona.
Przymiotnik "nowa" (hisz. "nueva") w nazwie miał odróżnić diecezję od hiszpańskiej diecezji Pampeluna (hisz. Pamplona).
W 2004 na terenie diecezji pracowało 79 sióstr zakonnych.
Sufraganie archidiecezji Nowa Pamplona.
Sufraganiami archidiecezji Nowa Pamplona są diecezje:
Historia.
25 września 1835 papież Grzegorz XVI bullą "Coelestem agricolam" erygował diecezję Nowa Pamplona. Dotychczas wierni z tych terenów należeli do archidiecezji Santa Fe w Nowej Grenadzie (obecnie archidiecezja bogotańska).
Wraz ze wzrostem wiernych z diecezji odłączyły się:
29 maja 1956 papież Pius XII podniósł diecezję Nowa Pamplona do rangi archidiecezji metropolitalnej.

</doc>
<doc id="2907280" url="https://pl.wikipedia.org/wiki?curid=2907280" title="Archidiecezja Nueva Pamplona">
Archidiecezja Nueva Pamplona



</doc>
<doc id="2907281" url="https://pl.wikipedia.org/wiki?curid=2907281" title="Bartodzieje Bankowe (gromada)">
Bartodzieje Bankowe (gromada)

Bartodzieje Bankowe – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Bartodzieje Bankowe siedzibą GRN w Bartodziejach Bankowych (obecnie w granicach Radomska) utworzono w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Bartodzieje Bankowe, Bartodzieje Włościańskie, Bartodzieje przy Lesie i Bogwidzowy ze zniesionej gminy Radomsk oraz przysiółek Blok Dobryszycki z dotychczasowej gromady Dobryszyce ze zniesionej gminy Dobryszyce w tymże powiecie. Dla gromady ustalono 23 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Radomsko.

</doc>
<doc id="2907282" url="https://pl.wikipedia.org/wiki?curid=2907282" title="Ciężkowice (gromada w powiecie radomszczańskim)">
Ciężkowice (gromada w powiecie radomszczańskim)

Ciężkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ciężkowice siedzibą GRN w Ciężkowicach utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Ciężkowice, Graby, Michałopol i Zabrodzie ze zniesionej gminy Żytno oraz obszar dotychczasowej gromady Wojnowice ze zniesionej gminy Gidle w tymże powiecie. Dla gromady ustalono 18 członków gromadzkiej rady narodowej.
1 stycznia 1958 z gromady Ciężkowice wyłączono wieś Wojnowice, kolonię Wojnowice i parcelację Wojnowice włączając je do gromady Gidle w tymże powiecie.
Gromadę zniesiono 31 grudnia 1961, a jej obszar włączono do gromady Żytno.

</doc>
<doc id="2907283" url="https://pl.wikipedia.org/wiki?curid=2907283" title="Aleksandr Siemczew">
Aleksandr Siemczew

Aleksander Lwowicz Siemczew (ur. 16 kwietnia 1969 w Wysznim Wołoczoku) – rosyjski aktor filmowy i teatralny, Zasłużony Artysta Federacji Rosyjskiej (2003)
Życiorys.
Po służbie w armii wstąpił do lokalnego teatru dramatycznego i szybko stał się jednym z czołowych aktorów.
Potem zapisał się do Instytutu Teatralnego im. Borisa Szczukina. Naukę łączył z pracą w Moskiewskim Teatrze Współczesnym. Po ukończeniu studiów w 1997 roku pracował w rosyjskim Teatrze Satirikon im. A. Rajkina a następnie na zaproszenie Olega Jefriemowa przeszedł do Moskiewskiego Teatru Artystycznego im. A. P. Czechowa.
W Polsce zagrał w serialu telewizyjnym "Pierwszy Milion" (1999) oraz w filmie pod tym samym tytułem (2000).

</doc>
<doc id="2907285" url="https://pl.wikipedia.org/wiki?curid=2907285" title="Kietlin (gromada)">
Kietlin (gromada)

Kietlin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kietlin siedzibą GRN w Kietlinie utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Kietlin i Kietlin kolonia ze zniesionej gminy Dmenin, obszar dotychczasowej gromady Konradów ze zniesionej gminy Gosławice oraz część dotychczasowej gromady Saniki (obejmująca tereny między szosami od miasta Radomsko do miasta Przedbórz i do wsi Płoszów) ze zniesionej gminy Radomsk w tymże powiecie. Dla gromady ustalono 14 członków gromadzkiej rady narodowej.
31 grudnia 1961 z gromady Kietlin wyłączono wieś Florentynów i wieś Konradów, włączając je do gromady Gosławice, po czym gromadę Kietlin zniesiono, a jej (pozostały) obszar włączono do nowo utworzonej gromady Radomsko.

</doc>
<doc id="2907286" url="https://pl.wikipedia.org/wiki?curid=2907286" title="Boks na Igrzyskach Ameryki Środkowej i Karaibów 1998">
Boks na Igrzyskach Ameryki Środkowej i Karaibów 1998

Wyniki zawodów bokserskich, które rozgrywane były w dniach: 13 - 22 sierpnia 1998 roku w Maracaibo.

</doc>
<doc id="2907287" url="https://pl.wikipedia.org/wiki?curid=2907287" title="Berlin 36">
Berlin 36

Berlin 36 – niemiecki film obyczajowy z 2009 roku w reżyserii Kaspara Heidelbacha.
Opis fabuły.
Rok 1936. USA grozi bojkotem olimpiady w Berlinie, jeśli gospodarze nie włączą do swojej reprezentacji niemieckich Żydów. Amerykanie naciskają, by na start pozwolono wybitnej zawodniczce w skoku wzwyż, Gretel Bergmann (Karoline Herfurth). Naziści zgadzają się, ale chcą jej przeszkodzić w zdobyciu medalu.
Obsada.
i inni.

</doc>
<doc id="2907288" url="https://pl.wikipedia.org/wiki?curid=2907288" title="Jedlno Poduchowne (gromada)">
Jedlno Poduchowne (gromada)

Jedlno Poduchowne (niepoprawnie "Jedlno") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jedlno Poduchowne siedzibą GRN w Jedlnie Poduchownym (w obecnym brzmieniu "Jedlno Pierwsze") utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Jedlno Poduchowne, Adamów, Jankowice, Jedlno II, Wola Jedlińska i Zakrzówek Szlachecki ze zniesionej gminy Ładzice w tymże powiecie. Dla gromady ustalono 23 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907290" url="https://pl.wikipedia.org/wiki?curid=2907290" title="Jedlno (gromada)">
Jedlno (gromada)



</doc>
<doc id="2907293" url="https://pl.wikipedia.org/wiki?curid=2907293" title="Friends II">
Friends II

FRIENDS II – piąty minialbum japońskiego zespołu B’z, wydany 25 listopada 1996 roku. Osiągnął 1 pozycję w rankingu Oricon i pozostał na liście przez 17 tygodni, sprzedał się w nakładzie egzemplarzy. Album zdobył status płyty Milion.

</doc>
<doc id="2907295" url="https://pl.wikipedia.org/wiki?curid=2907295" title="Huta Drewniana (gromada)">
Huta Drewniana (gromada)

Huta Drewniana – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Huta Drewniana siedzibą GRN w Hucie Drewnianej utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszar dotychczasowej gromady Huta Drewniana oraz wieś Świerczyny i wieś Dudki z dotychczasowej gromady Zrąbiec ze zniesionej gminy Kobiele, wieś Jacków z dotychczasowej gromady Kozie Pole ze zniesionej gminy Żytno, a także obszar dotychczasowej gromady Wola Kuźniewska (z wyłączeniem wsi Odrowąż), kolonia Nowy Widok z dotychczasowej gromady Wola Rożkowa oraz wieś Bogusławów z dotychczasowej gromady Maksymów ze zniesionej gminy Wielgomłyny w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Kobiele Wielkie (wieś i kolonię Huta Drewniana, kolonię Nowy Widok, wieś Jachimowizna, wieś Świerczyny, wieś Gorgoń, wieś Wymysłów, wieś Dudki i wieś Jagodnik), Wielgomłyny (wieś Bogusławów, wieś i kolonię Wola Kuźniewska, parcelę Odrowąż, wieś Popielarnia i parcelę Zacisze) i Żytno (wieś Jacków).

</doc>
<doc id="2907298" url="https://pl.wikipedia.org/wiki?curid=2907298" title="Patrick Shoughnessy">
Patrick Shoughnessy



</doc>
<doc id="2907301" url="https://pl.wikipedia.org/wiki?curid=2907301" title="Ron Staniforth">
Ron Staniforth

Ronald "Ron" Staniforth (ur. 13 kwietnia 1924 w Manchesterze - zm. październik 1988 w Barrow-in-Furness) – angielski piłkarz występujący podczas kariery na pozycji obrońcy.
Kariera klubowa.
Ron Staniforth piłkarską rozpoczął w trzecioligowym Stockport County w 1946. W 1952 przeszedł do drugoligowego Huddersfield Town, z którym rok później awansował do Division One. W 1955 został zawodnikiem drugoligowego Sheffield Wednesday. W 1956 awansował do Division One, by dwa lata później spaść z niej. W 1959 przeszedł do czwartoligowego Barrow, gdzie przez dwa kolejne był grającym-trenerem.
Kariera reprezentacyjna.
W reprezentacji Anglii Staniforth zadebiutował 3 kwietnia 1954 w wygranym 4-2 meczu eliminacji mistrzostw świata, które były rozgrywane w ramach British Home Championship ze Szkocją. W 1954 Staniforth uczestniczył w mistrzostwach świata. Na turnieju w Szwajcarii wystąpił we wszystkich trzech meczach z Belgią, Szwajcarią i Urugwajem. Ostatni raz w reprezentacji wystąpił 1 grudnia 1954 w wygranym 3-1 towarzyskim meczu z RFN. Ogółem Staniforth rozegrał w reprezentacji 8 spotkań.

</doc>
<doc id="2907303" url="https://pl.wikipedia.org/wiki?curid=2907303" title="Eichen (Bawaria)">
Eichen (Bawaria)

Eichen – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górny Palatynat, w regionie Oberpfalz-Nord, w powiecie Amberg-Sulzbach. Obszar jest niezamieszkany.

</doc>
<doc id="2907304" url="https://pl.wikipedia.org/wiki?curid=2907304" title="Archidiecezja Ibagué">
Archidiecezja Ibagué

Archidiecezja Ibagué (łac. "Archidioecesis Ibaguensis", hisz. "Arquidiócesis de Ibagué") – rzymskokatolicka archidiecezja ze stolicą w Ibagué, w Kolumbii. Arcybiskup Ibagué jest metropolitą metropolii Ibagué.
W 2004 na terenie diecezji pracowało 32 zakonników i 164 sióstr zakonnych.
Sufraganie archidiecezji Ibagué.
Sufraganiami archidiecezji Ibagué są diecezje:
oraz wikariat apostolski San Vicente-Puerto Leguízamo
Historia.
20 maja 1900 papież Leon XIII erygował diecezję Ibagué. Dotychczas wierni z tych terenów należeli do zlikwidowanej tego dnia diecezji Tolima.
18 marca 1957 z diecezji Ibagué odłączono południowe tereny tworząc diecezję Espinal.
14 grudnia 1974 papież Paweł VI podniósł diecezję Ibagué do rangi archidiecezji metropolitalnej.
8 lipca 1989 z arcybiskupstwa Ibagué odłączono północne tereny tworząc diecezję Líbano-Honda.

</doc>
<doc id="2907306" url="https://pl.wikipedia.org/wiki?curid=2907306" title="Hirschwald">
Hirschwald

Hirschwald – dawny obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górny Palatynat, w regionie Oberpfalz-Nord, w powiecie Amberg-Sulzbach. Obszar był niezamieszkany. 
1 września 2015 obszar został rozwiązany a jego teren włączono do następujących gmin: Ursensollen (3 km2), Hohenburg (2,2 km2), Kümmersbruck (1,9 km2), Ensdorf (12,5 km2).

</doc>
<doc id="2907308" url="https://pl.wikipedia.org/wiki?curid=2907308" title="Fryderyk von Waldburg-Wolfegg-Waldsee">
Fryderyk von Waldburg-Wolfegg-Waldsee

Fryderyk von Waldburg-Wolfegg und Waldsee (właśc. "Friedrich Leopold Maria Joseph Michael von Waldburg zu Wolfegg und Waldsee" (ur. 29 września 1861 w Waldsee, zm. 21 kwietnia 1895 w Ditton Hall, Anglia) – arystokrata niemiecki w Królestwie Wirtembergii, później jezuita, Ojciec Fryderyk Waldburg SJ. 
Życiorys.
Fryderyk był najstarszym synem księcia Franciszka von Waldburg-Wolfegg-Waldsee (1833-1906) i księżnej Zofii (1836-1909), urodzonej jako hrabina Arco-Zinneberg, córki hrabiego Maksymiliana von Arco-Zinneberg (1811-1885) i jego żony hrabiny Leopoldyny von Waldburg-Zeil (1811–1886). Staraniem matki w młodości otrzymał bardzo dobre i bardzo religijne wychowanie. W wieku jedenastu lat oddany został do szkoły jezuickiej Stella Matutina w Feldkirch, w Austrii, gdzie spędził kolejne siedem lat. Potem rodzice wysłali go do Ellwangen, gdzie zdał maturę. Po roku nauki filozofii, znów w Feldkirch, studiował prawo w Heidelbergu, Tybindze, Pradze i Strasburgu.
W 1887 roku książę Fryderyk rozpoczął nowicjat w Blyenbeck (Holandia). Zdaniem przełożonych był dobrym i przykładnym kandydatem na członka Towarzystwa Jezusowego. Dalsze studia kontynuował w Ditton Hall (Anglia). Został wyświęcony na kapłana i mszę prymicyjną odprawił w 1894 roku. W uroczystościach uczestniczyło ponad 5000 osób. Po wyświęceniu na kapłana Fryderyk zrzekł się tytułów na rzecz brata Maksymiliana von Waldburg-Wolfegg-Waldsee. W niecały rok później już jako ojciec Fryderyk de Waldburg SJ zmarł 21 kwietnia 1895 roku. Miał niespełna 34 lata.

</doc>
<doc id="2907310" url="https://pl.wikipedia.org/wiki?curid=2907310" title="Władysław Pawelec (fotograf)">
Władysław Pawelec (fotograf)

Władysław Pawelec (ur. 14 października 1923 w Mińsku Mazowieckim, zm. 28 października 2004 w Warszawie) – polski fotograf, prekursor fotografii erotycznej w Polsce. Członek ZPAF.
Życiorys.
Studiował na Akademii Medycznej w Lublinie, ukończył trzy lata studiów, dalszą edukację przerwała II wojna światowa. W latach 1947-1952 pracował w przemyśle farmaceutycznym jako st. asystent w laboratorium naukowo-badawczym. W 1952 r. otrzymał Nagrodę Państwową II stopnia w Dziale Postępu Technicznego za uruchomienie produkcji środka przeciwreumatycznego A.C.T.H. W tym też roku został przeniesiony do Instytutu Leków w Warszawie. 
W latach 1954–1964 w Instytucie Surowic i Szczepionek w Warszawie prowadził pracownię fotografii naukowej – równolegle zaczął uprawiać fotografię kreatywną i magazynową, pojawiły się też pierwsze publikacje prasowe. W tamtym czasie zapoznał się z metodami fotografii naukowej w szerokim zakresie, ze zdjęciami przy pomocy mikroskopu elektronowego włącznie.
W 1966 roku Władysław Pawelec został członkiem Związku Polskich Artystów Fotografików, nawiązał również współpracę z redakcją magazynu turystycznego "Światowid", gdzie opublikował kilkaset zdjęć okładkowych i liczne fotoreportaże z kraju i zagranicy. 
W 1974 roku miała miejsce jego pierwsza indywidualna wystawa fotografii pt. "Monika" w galerii ZPAF-u w Warszawie.
W 1976 roku artysta uległ poważnemu wypadkowi samochodowemu, co spowodowało roczną przerwę w pracy. Jednak szybko wrócił do działalności fotograficznej, co więcej, usamodzielnił się i założył własne studio w Warszawie. Jego specjalizacją była fotografia reklamowa i wydawnicza (szczególnie portret i akt). Z jego usług korzystało wiele znanych osób, m.in. Wojciech Młynarski, Czesław Niemen, zespół Czerwone Gitary, Katarzyna Sobczyk, Karin Stanek, Krystyna Konarska, Anna Dymna, Joanna Szczepkowska, Beata Tyszkiewicz, Joanna Pacuła oraz Izabela Trojanowska. 
W 1978 wziął udział w APA International Exhibiton of Photography w Tokio, w roku następnym nawiązał współpracę z japońską agencją fotograficzną "Orion-Press". W 1983 roku został wydany ilustrowany zdjęciami Pawelca, pierwszy w Polsce kalendarz typu "pin-up" w masowym nakładzie 200 tysięcy egzemplarzy, publikowany następnie w prasie na całym świecie. 
Rok 1984 zapisał się w jego biografii pierwszą indywidualną wystawą zagraniczną w "Canon Photo Gallery" w Amsterdamie. 
W 1986 roku wydany został przez amerykańskiego wydawcę Melrose Publishing Group album "Friends of Zofia"; zdjęcia artysty znalazły publikacje w licznych magazynach, brał udział w wystawach zbiorowych, m.in. na Biennale Fotografii w Turynie. 
Zmagający się z ciężkim schorzeniem kręgosłupa, pomimo swojego wieku, nie przestawał pracować nad kolejnymi projektami. Wciąż tworzył i realizował swoje pomysły, pracował nad autobiografią, stworzył makiety wciąż czekających na publikację albumów ilustrujących erotyczne wiersze polskie XX wieku oraz poezję Charles'a Baudelaire'a z tomu "Kwiaty zła". W 1999 roku została wydana jego książka pt. "Fotografia Aktu", będąca przewodnikiem po świecie fotografii erotycznej. 
W roku następnym powstał, zrealizowany przez Telewizję Polską, film dokumentalny poświęcony życiu i twórczości Władysława Pawelca, pt. "Portret Artysty z nimfami w tle" (reż. Krzysztof Rogulski). 
Artysta zmarł w 2004 roku w Warszawie, po wieloletnim zmaganiu z ciężką chorobą kręgosłupa.
Tak opisał twórczość artysty Krzysztof Teodor Toeplitz: .

</doc>
<doc id="2907311" url="https://pl.wikipedia.org/wiki?curid=2907311" title="Parafia św. Zofii w Młodocinie">
Parafia św. Zofii w Młodocinie

Parafia św. Zofii w Młodocinie – jedna z 13 parafii rzymskokatolickich dekanatu Radom-Południe diecezji radomskiej.

</doc>
<doc id="2907326" url="https://pl.wikipedia.org/wiki?curid=2907326" title="Mykoła Demkiw">
Mykoła Demkiw

Mykoła Demkiw – ukraiński działacz społeczny, poseł do Sejmu Krajowego Galicji I kadencji (1863–1867), włościanin z Wólki Mazowieckiej.
Wybrany do Sejmu Krajowego w IV kurii obwodu Żółkiew, z okręgu wyborczego nr 46 Bełz-Uhnów-Sokal, zastąpił w 1863 ustępującego z mandatu Joachima Chomińskiego.

</doc>
<doc id="2907329" url="https://pl.wikipedia.org/wiki?curid=2907329" title="Gosławice (gromada w powiecie radomszczańskim)">
Gosławice (gromada w powiecie radomszczańskim)

Gosławice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gosławice siedzibą GRN w Gosławicach utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Gosławice, Kuźnica, Wąglin, Piaszczyce i Widawka (z wyłączeniem wsi Wólka Pytowska) ze zniesionej gminy Gosławice oraz przysiółki Haba, Brzezinki i Kopaniny z dotychczasowej gromady Klizin ze zniesionej gminy Przerąb w tymże powiecie. Dla gromady ustalono 13 członków gromadzkiej rady narodowej.
31 grudnia 1961 do gromady Gosławice przyłączono wieś Florentynów i wieś Konradów ze znoszonej gromady Kietlin.

</doc>
<doc id="2907330" url="https://pl.wikipedia.org/wiki?curid=2907330" title="GrubSon">
GrubSon



</doc>
<doc id="2907332" url="https://pl.wikipedia.org/wiki?curid=2907332" title="Garnek (gromada)">
Garnek (gromada)

Garnek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Garnek siedzibą GRN w Garnku utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Chmielarze, Dąbek, Garnek, Karczewice i Kuźnica ze zniesionej gminy Garnek w tymże powiecie. Dla gromady ustalono 26 członków gromadzkiej rady narodowej.
1 stycznia 1958 do gromady Garnek przyłączono wieś Kajetanowice i wieś Piaski ze zniesionej gromady Piaski.
31 grudnia 1961 do gromady Garnek przyłączono osadę fabryczną Rzeki, wieś Rzeki Małe oraz wieś, kolonię i parcelę Rzeki Wielkie ze zniesionej gromady Skrzydlów.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907334" url="https://pl.wikipedia.org/wiki?curid=2907334" title="Dmenin (gromada)">
Dmenin (gromada)

Dmenin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dmenin siedzibą GRN w Dmeninie utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Dmenin, Dziepółć i Smotryszów oraz wieś Antopol, wieś Bugaj Zakrzewski i wieś Łagiewniki z dotychczasowej gromady Zakrzew Wielki ze zniesionej gminy Dmenin w tymże powiecie. Dla gromady ustalono 23 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907335" url="https://pl.wikipedia.org/wiki?curid=2907335" title="Blanka Andegaweńska">
Blanka Andegaweńska

Blanka Andegaweńska, Blanka neapolitańska, fr. "Blanche d’Anjou-Sicile" lub "Blanche de Naples", it. "Bianca d'Angiò" lub "Bianca di Napoli" (ur. 1280/1283. zm. 13 października 1310) – królewna neapolitańska z dynastii Andegawenów, królowa Aragonii i hrabina Barcelony oraz królowa Walencji od roku 1295 jako druga żona króla Jakuba II Sprawiedliwego. Członkini bocznej linii dynastii Kapetyngów, szóste dziecko Karola II Andegaweńskiego, króla Neapolu oraz Marii Węgierskiej.
Blanka była drugą z pięciu koronowanych królowych Aragonii.
W roku 1297 została pierwszą władczynią nowo kreowanego przez papieża Królestwa Sardynii i Korsyki, które miało stanowić rekompensatę za utracone przez władców Aragonii prawa do Królestwa Sycylii.
W roku 1310 Blanka objęła urząd lloctinent general Korony Aragonii jako pierwsza z siedmiu królowych pełniących tę funkcję. Sprawowała urząd królewskiego namiestnika od kwietnia do czerwca 1310 r. w okresie, gdy mąż prowadził działania wojenne w Almerii.
Małżeństwo.
W dniu 5 czerwca 1295 r. król Aragonii Jakub II zobowiązał się do poślubienia córki swojego rywala do tronu Sycylii, króla Neapolu Karola II. Był to jeden z warunków traktatu z Anagni. Małżeństwo kilkunastoletniej Blanki z 28-letnim Jakubem zostało zawarte 29 października 1295 r. w Vilabertrán.
Rok po ślubie monarchini urodziła pierwsze dziecko – syna Jakuba. W czasie trwania małżeństwa Blanka została matką dziesięciorga dzieci. Zmarła dwa dni po urodzeniu swojego ostatniego dziecka, wskutek powikłań okołoporodowych, prawdopodobnie związanych z zakażeniem wewnątrzmacicznym.
Pochówek.
Blanka Andegaweńska została pochowana w Tarragonie w klasztorze Santes Creus, którego była donatorką. Szczątki królowej złożono w podwójnym sarkofagu małżeńskim. Nagrobek wykonali w roku 1312 Bertran de Riquer z Barcelony i Pere de Prenafeta z Lleidy. Autorem posągu królowej był Francesc de Montflorit.
Grób został zbezczeszczony w sierpniu 1836 r. Dopiero w 1857 r. niemal kompletne zwłoki królowej zostały powtórnie umieszczone w sarkofagu.
Badania zmumifikowanych szczątków królowej, przeprowadzone w 2010 r. przez naukowców z Museu d'Història de Catalunya, wykazały, że Blanka była niską, smukłą i bardzo zgrabną kobietą, mierzącą około 148–150 cm wzrostu. Cierpiała na schorzenie palucha koślawego, zwane popularnie halluksem. Prawdopodobnie zniekształcenie dużych palców stóp było spowodowane m.in. noszeniem modnego obuwia o zbyt wąskich nosach. Zgodnie z ówczesnym kanonem piękna królowa rozjaśniała włosy preparatami kosmetycznymi, w których skład wchodził wyciąg z janowca. Zachowały się również ślady pośmiertnego makijażu, wykonanego m.in. z użyciem karminu.
Wygląd królowej Blanki odtworzył Philippe Froesch. Zrekonstruowana twarz królowej zdecydowanie odbiega od wyrzeźbionej na sarkofagu, idealizowanej twarzy monarchini o wydłużonych proporcjach i małych ustach.
Królowa Blanka została pochowana w kremowej sukni wełnianej (być może habicie) oraz zasłonie stanowiącej strój głowy zamężnych kobiet i zakonnic. Ponadto w grobie odkryto stanowiący część biżuterii królowej wisiorek z korali - amulet chroniący kobiety w ciąży i nowo narodzone dzieci.

</doc>
<doc id="2907336" url="https://pl.wikipedia.org/wiki?curid=2907336" title="Bąkowa Góra (gromada)">
Bąkowa Góra (gromada)

Bąkowa Góra – dawna gromada w Polskiej Rzeczypospolitej Ludowej, która istniała w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Bąkowa Góra siedzibą GRN w Bąkowej Górze utworzono w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Bąkowa Góra, Będzyn, Demba, Kalinki i Majkowice ze zniesionej gminy Masłowice w tymże powiecie. Dla gromady ustalono 22 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907337" url="https://pl.wikipedia.org/wiki?curid=2907337" title="Jan Haft">
Jan Haft

Jan Michael Haft (ur. 1967 w Monachium) – niemiecki reżyser-dokumentalista, znany ze swoich filmów przyrodniczych.
Życiorys.
Jan Haft od dziecka zafascynowany był ojczystą przyrodą. Pragnienie, by w przyszłości zajmować się tą tematyką zawodowo, obudziło się w nim dość wcześnie. Służbę zastępczą odbył w Krajowym Związku Ochrony Ptaków (Landesbund für Vogelschutz). Na Monachijskim Uniwersytecie Technicznym (niem.: Technische Universität München, TUM) i na Uniwersytecie w Würzburgu (niem.: Universität Würzburg) studiował geologię, paleontologię i biologię. Od 1990 r. pracował jako asystent przy filmach o zwierzętach. Cenne doświadczenia zdobywał podczas wielomiesięcznych plenerów, np. z Wielandem Lippoldmüllerem czy Walterem Siglem .
W 1996 r. założył własną firmę "Nautilusfilm GmbH". Dziś jest jednym z najważniejszych producentów w niemieckiej branży filmów przyrodniczych. Jan Haft mieszka w regionie Isental, o którym nakręcił wielokrotnie nagradzany film dokumentalny "Mój Isental" ("Mein Isental"). W ramach swojej pracy zawodowej objechał już niemal cały świat.
Filmy Jana Hafta często goszczą w niemieckiej telewizji publicznej. Nadawca telewizyjny 3sat: „Haft nie koncentruje się tylko na potędze i wielkości, lecz zajmuje się także drobnymi stworzeniami, jak zimorodki czy świerszcze polne.“ Telewizja Norddeutscher Rundfunk: „Jego styl jest charakterystyczny - zwolnione i przyspieszone tempo; ruchoma kamera pozwala śledzić ledwo widoczne procesy i odkrywać trudno zauważalne związki. (...) Tak jak wcześniej film "Łąka", również dwuodcinkowy film "Mity lasu" był przebojem na festiwalach na całym świecie (2009). Po wielu międzynarodowych wyróżnieniach, przyszły także nagrody na dwóch najważniejszych festiwalach filmów przyrodniczych na świecie, "Jackson Hole Wildlife Film Festival" w Stanach Zjednoczonych i "Wildscreen" w Bristolu w Anglii. "Mity lasu" wygrały z konkurentami z BBC i National Geographic, zdobywając prestiżową nagrodę "Najlepsze zdjęcia".“

</doc>
<doc id="2907338" url="https://pl.wikipedia.org/wiki?curid=2907338" title="Symeon Samelsohn">
Symeon Samelsohn

Symeon Samelsohn (ur. sierpień 1814 w Warszawie, zm. 9 czerwca 1881 w Krakowie) – doktor prawa, poseł do Sejmu Krajowego Galicji I i II kadencji (1861–1869) narodowości żydowskiej, adwokat w Krakowie. Był również posłem do austriackiej Rady Państwa.
Był synem Maurycego, warszawskiego bankiera, przemysłowca i Ludwiki Rebeki z domu Zbytkower. Maturę zdał w gimnazjum św. Anny, a następnie w latach 1824–1834 studiował na Wydziale Prawa UJ oraz w 1835 w Berlinie. W 1837 uzyskał tytuł doktora na Wydziale Prawa UJ, a następnie w latach 1849–1855 pracował jako aplikant sądowy w Krakowie. W 1858 jako jeden z pierwszych Żydów w Krakowie założył i utrzymywał własną kancelarię adwokacką. Wybrany posłem 4 kwietnia 1861 w III kurii obwodu Kraków, z okręgu wyborczego Miasto Kraków, ponownie 4 lutego 1867 na II kadencję. W 1866 został członkiem Rady Miejskiej Krakowa. W 1870 został prezesem Zboru Izraelickiego w Krakowie urząd ten sprawował do śmierci. W latach 1873–1874 był wiceprezesem krakowskiej Izby Adwokackiej.

</doc>
<doc id="2907339" url="https://pl.wikipedia.org/wiki?curid=2907339" title="Aleksandra Kustowa">
Aleksandra Kustowa

Aleksandra Giennadijewna Kustowa (ros. Александра Геннадьевна Кустова; ur. 26 sierpnia 1998 w Magadanie) – rosyjska skoczkini narciarska z Magadanu.
Przebieg kariery.
Na międzynarodowej arenie zadebiutowała 7 grudnia 2011 w Rovaniemi podczas zawodów Pucharu Kontynentalnego, oddając skok na odległość 70 m na skoczni normalnej.
Pięciokrotnie wystartowała w konkursach o mistrzostwo świata juniorek. W 2011 w Otepää zajęła najwyższe w historii swoich indywidualnych startów – 11. miejsce. W 2012 wystartowała zarówno w konkursie indywidualnym, jak i drużynowym. W rywalizacji indywidualnej zajęła 44. miejsce, natomiast w drużynie, wraz z Adelą Raszytową, Anastasiją Wieszczikową i Sofją Tichonową, była 9. 24 stycznia 2013 w Libercu wystartowała w ósmej rywalizacji o tytuł mistrzyni świata juniorów. Indywidualnie była 21., natomiast wraz ze Stiefaniją Nadymową, Darją Gruszyną i Sofją Tichonową zajęła 6. miejsce w konkursie drużynowym.
W sezonie 2012/2013 uplasowała się na siódmym miejscu w klasyfikacji generalnej Pucharu Kontynentalnego kobiet. W pierwszym konkursie, w Oberwiesenthal, zajęła 10. miejsce, a w kolejnych trzech – w Örnsköldsvik zajmowała odpowiednio – 8., 6. i 6. miejsce.
W Pucharze Świata zadebiutowała 1 grudnia 2013 w Lillehammer, jednak swój udział zakończyła na kwalifikacjach. Pierwszy występ w konkursie głównym zaliczyła 3 stycznia 2014 w Czajkowskim, zajmując 44. miejsce. Piętnaście dni później zdobyła pierwsze punkty PŚ, plasując się na 24. pozycji w Zaō.
W czerwcu 2020 została ukarana 18-miesięczną dyskwalifikacją za naruszenie przepisów antydopingowych, liczoną od 27 listopada 2019. Zawieszenie było efektem niepoinformowania przez Kustową odpowiednich agencji o jej miejscu pobytu, w wyniku czego trzykrotnie w ciągu roku nie wykonano jej zaplanowanego testu.

</doc>
<doc id="2907341" url="https://pl.wikipedia.org/wiki?curid=2907341" title="Przerąb (gromada)">
Przerąb (gromada)

Przerąb – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przerąb siedzibą GRN w Przerębiu utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Przerąb, Wola Przerębska, Huta Przerębska i Borki ze zniesionej gminy Przerąb w tymże powiecie. Dla gromady ustalono &lt;del&gt;19&lt;/del&gt; 11 członków gromadzkiej rady narodowej.
1 stycznia 1959 do gromady Przerąb przyłączono wieś, kolonię i parcelę Bartodzieje ze znoszonej gromady Adamów w powiecie piotrkowskim.
31 grudnia 1961 do gromady Żytno przyłączono obszar zniesionej gromady Krzemieniewice.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907345" url="https://pl.wikipedia.org/wiki?curid=2907345" title="Zawada (gromada w powiecie radomszczańskim)">
Zawada (gromada w powiecie radomszczańskim)

Zawada – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zawada siedzibą GRN w Zawadzie utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Zawada, Śliwaków i Zberezka ze zniesionej gminy Zawada w tymże powiecie. Dla gromady ustalono 16 członków gromadzkiej rady narodowej.
1 stycznia 1958 do gromady Zawada przyłączono część zniesionej gromady Pacierzów (wieś Konary i kolonia Konary).
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907347" url="https://pl.wikipedia.org/wiki?curid=2907347" title="Feliks Reyzner">
Feliks Reyzner

Feliks Reyzner (Rejzner, Reisner) (ur. 1 czerwca 1819 w Czechach w pow. złoczowskim - zm. 24 maja 1866 w Tarnopolu) – prawnik, adwokat, ziemianin, poseł do Sejmu Krajowego Galicji i austriackiej Rady Państwa
Ukończył studia prawnicze na uniwersytecie w Wiedniu (1841), w 1844 uzyskał tam doktorat. Po studiach był aplikantem adwokackim we Lwowie, następnie prowadził kancelarię adwokacką w Samborze (1855) i Tarnopolu (1856-1866). Od 1847 był współwłaścicielem a od 1852 jedynym właścicielem majątku Laszki Górne w pow. bóbreckim. 
Był posłem do Sejmu Krajowego Galicji I kadencji (1861-1867), Wybrany w III kurii obwodu Tarnopol, z okręgu wyborczego Miasto Tarnopol. Zmarł w czasie trwania kadencji, na jego miejsce w październiku 1866 wybrano Zygmunta Rodakowskiego. Był także posłem do austriackiej Rady Państwa I kadencji ( 11 maja 1861 - 20 września 1865), wybrany przez Sejm z kurii VIII – delegat z grona posłów miast Brody i Tarnopol
Zmarł w Tarnopolu, pochowany na miejscowym cmentarzu. 
Rodzina.
Syn ziemianina Mathiasa - Macieja (zm. w 1847). W 1857 ożenił się z Angelą Justiną z domu Grolle, mieli syna polskiego malarza Mieczysława Reyznera (1861-1941). 

</doc>
<doc id="2907348" url="https://pl.wikipedia.org/wiki?curid=2907348" title="Polski Fundusz Rozwoju">
Polski Fundusz Rozwoju

Polski Fundusz Rozwoju (PFR) – polska spółka akcyjna należąca do Skarbu Państwa oferująca instrumenty służące rozwojowi przedsiębiorstw, jednostek samorządu terytorialnego oraz osób prywatnych, inwestująca w zrównoważony rozwój społeczny i wzrost gospodarczy państwa.
PFR został utworzony w kwietniu 2016 na bazie istniejących od czerwca 2013 Polskich Inwestycji Rozwojowych w ramach realizacji Planu na rzecz Odpowiedzialnego Rozwoju. Pierwszym prezesem zarządu jest Paweł Borys.
Siedziba PFR mieści się w biurowcu Cedet przy ul. Kruczej 50 w Warszawie.
Opis.
Instytucje rozwoju działają w większości krajów na świecie. W Unii Europejskiej najczęściej są to banki rozwoju, takie jak niemiecka Grupa KfW ("Kreditanstalt für Wiederaufbau"), francuska Grupa ("Caisse des Dépôts et Consignation"), włoska Grupa ("Cassa Depositi e Prestiti"), czy węgierska Grupa ("Magyar Fejlesztési Bank"). W Polsce jest to Bank Gospodarstwa Krajowego, który podobnie jak PFR jest jedną z kluczowych instytucji rozwojowych.
Polski Fundusz Rozwoju prowadzi programy sprzyjające zwiększeniu długoterminowego potencjału inwestycyjnego i gospodarczego Polski oraz wyrównywaniu szans i ochronie środowiska naturalnego. Priorytety Grupy PFR to inwestycje infrastrukturalne, innowacje, rozwój przedsiębiorczości, eksport i ekspansja zagraniczna polskich przedsiębiorstw oraz obsługa inwestycji zagranicznych. Podstawowymi obszarami działalności Grupy PFR są: inwestycje, ubezpieczenia, doradztwo i promocja, wsparcie przedsiębiorczości oraz eksportu.
PFR współpracuje z innymi instytucjami rozwoju – Bankiem Gospodarstwa Krajowego, Agencją Rozwoju Przemysłu, Korporacją Ubezpieczeń Kredytów Eksportowych, Polską Agencją Inwestycji i Handlu oraz Polską Agencją Rozwoju Przedsiębiorczości – w realizacji Strategii na rzecz Odpowiedzialnego Rozwoju. 4 lipca 2019 Sejm uchwalił ustawę o systemie instytucji rozwoju, która zakłada stworzenia zintegrowanego systemu instytucji rozwoju nazwanego Grupą Polskiego Funduszu Rozwoju, działającego na podstawie spójnej strategii zgodnej z polityką gospodarczą Rady Ministrów. Regulacje dotyczące funkcjonowania Polskiego Funduszu Rozwoju zostały zawarte w rozdziale 3 w art. 11–21 ustawy. Ustawa uchyliła też ustawę z dnia 4 marca 2005 r. o Krajowym Funduszu Kapitałowym. Weszła w życie 5 września 2019.
Polski Fundusz Rozwoju prowadzi ewidencję i system rozliczeń Pracowniczych Planów Kapitałowych oraz stworzył – poprzez spółkę zależną PFR Portal PPK – dedykowany portal internetowy z informacjami na temat PPK.
9 października 2018 zawarto umowę przez Polski Fundusz Rozwoju SA (PFR) z funduszem inwestycyjnym Mid Europa Partners, a w sprawie zakupu 99,77% akcji Polskich Kolei Linowych SA (PKL) przez Polski Fundusz Rozwoju od funduszu Mid Europa Partners. 18 listopada 2018 zgodę na transakcję przejęcia Polskich Kolei Linowych od funduszu Mid Europa Partners wydał Urząd Ochrony Konkurencji i Konsumentów.
W czasie pandemii COVID-19 PFR wdrażał Tarczę Finansową PFR dla Firm i Pracowników – program pomocowy w ramach Tarczy Antykryzysowej skierowany do ponad 670 tys. polskich przedsiębiorstw.

</doc>
<doc id="2907350" url="https://pl.wikipedia.org/wiki?curid=2907350" title="Borzykowa (gromada)">
Borzykowa (gromada)

Borzykowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borzykowa siedzibą GRN w Borzykowej utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Borzykowa, Czechowiec, Pągów, Pierzaki i Sady (z wyłączeniem miejscowości Turznia) ze zniesionej gminy Maluszyn oraz obszar dotychczasowej gromady Borzykówka ze zniesionej gminy Dąbrowa Zielona w tymże powiecie. Dla gromady ustalono 20 członków gromadzkiej rady narodowej.
1 stycznia 1959 do gromady Borzykowa przyłączono wieś i kolonię Grodzisko, parcelację Jarzębina i wieś Jatno ze zniesionej gromady Okołowice.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907352" url="https://pl.wikipedia.org/wiki?curid=2907352" title="Rzejowice (gromada)">
Rzejowice (gromada)

Rzejowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rzejowice siedzibą GRN w Rzejowicach utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Rzejowice, Rzejowice-Dąbrówka, Granice, Tworowice i Gembartówka ze zniesionej gminy Przerąb oraz obszar dotychczasowej gromady Biestrzyków Wielki ze zniesionej gminy Dmenin w tymże powiecie. Dla gromady ustalono 17 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907353" url="https://pl.wikipedia.org/wiki?curid=2907353" title="Machowski">
Machowski



</doc>
<doc id="2907354" url="https://pl.wikipedia.org/wiki?curid=2907354" title="Majer Kallir">
Majer Kallir

Majer Kallir albo Kallier (ur. 1789, zm. 1875) – żydowski bankier, burmistrz Brodów, poseł do galicyjskiego Sejmu Krajowego.
Pochodził z rodziny bankierów żydowskich przybyłych do Galicji z Niemiec. Jego ojciec Aleksander Zyskind Kallir osiedlił się w Brodach i założył rodzinne przedsiębiorstwo. On sam był kupcem i współwłaścicielem największego galicyjskiego banku prywatnego w poł. XIX w. pod nazwą „Natansohn i Kallir”. Został także pierwszym prezesem Izby Przemysłowo-Handlowej w Brodach oraz burmistrzem Brodów (1853). W 1869 został nobilitowany, a w 1874 otrzymał stopień rycerski. Podpisał w imieniu kahału w Brodach petycję do rządu (22 września 1847) domagającą się równouprawnienia Żydów z innymi grupami ludności w Galicji. W lutym 1851 pod wpływem rabina Samuela Daitscha z Sambora Majer Kallier założył w Brodach Towarzystwo rozwoju rolnictwa wśród Żydów w Galicji. Był zwolennikiem asymilacji Żydów do kultury niemieckiej. Jego synem był Natan Kallir także bankier i poseł do galicyjskiego Sejmu i austriackiej Rady Państwa. 
Poseł do Sejmu Krajowego Galicji I kadencji (15 kwietnia 1861 – 31 grudnia 1866), wybranym w kurii III (gmin miejskich) z okręgu wyborczego Miasto Brody. W trakcie debaty nad statutami miast pojawiła się kwestia równouprawnienia ludności żydowskiej. Wydana w Austrii 5 marca 1862 roku ustawa ogólnopaństwowa zakładała przygotowanie statutów, głównie dla miast stołecznych i nie przewidywała żadnych ograniczeń wyznaniowych. Wraz z innymi posłami żydowskimi Szymonem Samelsohnem z Krakowa, Markiem Dubs ze Lwowa i Łazarzem Dubsem z Kołomyi zgłosił 26 kwietnia 1862 wniosek o równouprawnienie Żydów, ale nie spotkali się ze zrozumieniem ze strony posłów polskich. Podobną propozycję zgłosił też w imieniu demokratów Florian Ziemiałkowski. Postulat ograniczenia czynnego i biernego prawa wyborczego dla Żydów wyszedł z grona konserwatywnych polityków polskich – którzy uważali że ponieważ Żydzi mają swoje własne gminy – to nie powinny uczestniczyć w samorządzie miejskim. W rezultacie w uchwalonym dla Lwowa statucie znalazły się postanowienia dyskryminujące ludność żydowską. Co istotnie na statucie Lwowa wzorowały się w tym zakresie mniejsze miasta galicyjskie. Członek delegacji galicyjskich Żydów do cesarza w 1866 która przedstawiła petycję cesarzowi Franciszkowi Józefowi I domagającą się wycofania ograniczeń prawnych dla ludności żydowskiej. Ostatecznie w 1868 także za namową Franciszka Smolki Sejm galicyjski zniósł wszelkie ograniczenia prawne dla Żydów.
Bibliografia.
Kallir (Kallier), Meier, Encyklopedia com - online [8.06.2020]

</doc>
<doc id="2907355" url="https://pl.wikipedia.org/wiki?curid=2907355" title="Zakrzówek (gromada w powiecie radomszczańskim)">
Zakrzówek (gromada w powiecie radomszczańskim)

Zakrzówek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zakrzówek siedzibą GRN w Zakrzówku (obecnie w granicach Radomska) utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Zakrzówek, Wymysłówek, Bobry, Folwarki i Sucha Wieś ze zniesionej gminy Radomsk oraz obszar dotychczasowej gromady Dąbrówka ze zniesionej gminy Ładzice w tymże powiecie. Dla gromady ustalono 27 członków gromadzkiej rady narodowej.
1 stycznia 1958 do gromady Zakrzówek przyłączono wieś Szczepocice i osadę młyńską Szczepocice (z byłej gminy Ładzice) oraz wieś Szczepocice (z byłej gminy Radomsk) ze zniesionej gromady Łęg.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907358" url="https://pl.wikipedia.org/wiki?curid=2907358" title="Floß">
Floß



</doc>
<doc id="2907359" url="https://pl.wikipedia.org/wiki?curid=2907359" title="Teklinów (gromada)">
Teklinów (gromada)

Teklinów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Teklinów siedzibą GRN w Teklinowie utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Teklinów, Lgota Mała, Widzów i Widzówek (z wyłączeniem wsi Borki) ze zniesionej gminy Zawada oraz kolonia Pieńki Szczepockie z dotychczasowej gromady Szczepocice ze zniesionej gminy Ładzice w tymże powiecie. Dla gromady ustalono 22 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907362" url="https://pl.wikipedia.org/wiki?curid=2907362" title="Strzałków (gromada w powiecie radomszczańskim)">
Strzałków (gromada w powiecie radomszczańskim)

Strzałków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Strzałków siedzibą GRN w Strzałkowie utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki wszedł obszar dotychczasowej gromady Strzałków ze zniesionej gminy Gidle oraz obszar dotychczasowej gromady Grzebień ze zniesionej gminy Dmenin w tymże powiecie. Dla gromady ustalono 15 członków gromadzkiej rady narodowej.
1 stycznia 1959 do gromady Strzałków przyłączono wieś i kolonię Orzechów, kolonię Sycówka, kolonię Rozpęd, wieś Orzechówek, przysiółek Kamionka, przysiółek Pokraka, osadę młyńską Wrony i osadę leśną Grzebień ze zniesionej gromady Orzechów.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907363" url="https://pl.wikipedia.org/wiki?curid=2907363" title="Leuchtenberg">
Leuchtenberg



</doc>
<doc id="2907364" url="https://pl.wikipedia.org/wiki?curid=2907364" title="Mantel">
Mantel

Lokalizacje.
Polska.
Dawna nazwa miejscowości:

</doc>
<doc id="2907365" url="https://pl.wikipedia.org/wiki?curid=2907365" title="Rzerzęczyca (gromada)">
Rzerzęczyca (gromada)

Rzerzęczyca (w latach 1960. i 1970. "Rzerzęczyce") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rzerzęczyca siedzibą GRN w Rzerzęczycy (w obecnym brzmieniu: "Rzerzęczyce") utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Rzerzęczyca i Adamów oraz wieś Niwki z dotychczasowej gromady Witkowice ze zniesionej gminy Kłomnice w tymże powiecie. Dla gromady ustalono 15 członków gromadzkiej rady narodowej.
31 grudnia 1961 do gromady Rzerzęczyce przyłączono osadę leśną Kopce, wieś i parcelę Skrzydlów, wieś Trząska-Zawodzie oraz wieś Zamłynie ze zniesionej gromady Skrzydlów, a także wieś i parcelę Chorzenice, kolonię i osadę Michałów, wieś Przybyłów, kolonię Tomaszów-Niwki, wieś i parcelę Witkowice oraz osadę leśną Wymysłów ze zniesionej gromady Witkowice.
W latach 1960. i 1970. jednostka występuje w spisach jako "gromada Rzerzęczyce".
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907366" url="https://pl.wikipedia.org/wiki?curid=2907366" title="Rzerzęczyce (gromada)">
Rzerzęczyce (gromada)



</doc>
<doc id="2907367" url="https://pl.wikipedia.org/wiki?curid=2907367" title="Lazar Dubs">
Lazar Dubs

Lazar Dubs (zm. 1865) – poseł do Sejmu Krajowego Galicji I kadencji (1861-1867), doktor medycyny, właściciel dóbr Majdan Średni w powiecie nadwórniańskim.
Wybrany do Sejmu Krajowego w III kurii obwodu Kołomyja, z okręgu wyborczego Miasto Kołomyja. W 1865 na jego miejsce wybrano Maksymiliana Landesbergera.

</doc>
<doc id="2907370" url="https://pl.wikipedia.org/wiki?curid=2907370" title="Parkstein">
Parkstein



</doc>
<doc id="2907372" url="https://pl.wikipedia.org/wiki?curid=2907372" title="Pławno (gromada w powiecie radomszczańskim)">
Pławno (gromada w powiecie radomszczańskim)

Pławno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pławno siedzibą GRN w Pławnie utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Pławno i Stanisławice ze zniesionej gminy Pławno, obszary dotychczasowych gromad Wygoda i Zagórze ze zniesionej gminy Gidle oraz obszary dotychczasowych gromad Gowarzów i Ludwików wraz z wsią Borki z dotychczasowej gromady Widzówek ze zniesionej gminy Zawada w tymże powiecie. Dla gromady ustalono 26 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907374" url="https://pl.wikipedia.org/wiki?curid=2907374" title="Erlend Bjøntegaard">
Erlend Bjøntegaard

Erlend Bjøntegaard (ur. 30 lipca 1990 w Kongsbergu) – norweski biathlonista, mistrz świata juniorów, czterokrotny medalista mistrzostw świata juniorów, zwycięzca zawodów Pucharu IBU w biathlonie.
Kariera.
Po raz pierwszy na arenie międzynarodowej pojawił się w 2008 roku, kiedy wystąpił na mistrzostwach świata juniorów w Ruhpolding. Zdobył tam srebrny medal w sztafecie. Podczas rozgrywanych rok później mistrzostw świata juniorów w Canmore zwyciężył w biegu pościgowym, a w sztafecie był drugi. Zdobył także brązowy medal w sztafecie na mistrzostwach świata juniorów w Novym Mescie w 2011 roku.
W Pucharze Świata zadebiutował 28 listopada 2012 roku w Östersund, zajmując siódme miejsce w biegu indywidualnym. Tym samym już w swoim debiucie zdobył pierwsze pucharowe punkty. Na podium zawodów tego cyklu po raz pierwszy stanął już 21 stycznia 2018 roku w Anterselvie, kończąc rywalizację w biegu masowym na trzeciej pozycji. Wyprzedzili go tam jedynie Francuz Martin Fourcade i kolejny Norweg, Tarjei Bø.
W 2018 roku wystąpił na igrzyskach olimpijskich w Pjongczangu, gdzie zajął piąte miejsce w sprincie, dziewiąte w biegu pościgowym oraz siódme w biegu masowym. Zdobył też między innymi srebrny medal na mistrzostwach Europy w Novym Mescie w 2014 roku oraz w sztafecie mieszanej na rozgrywanych trzy lata później mistrzostwach Europy w Dusznikach-Zdroju.
Po sezonie 2022/2023 postanowił zakończyć sportową karierę.

</doc>
<doc id="2907375" url="https://pl.wikipedia.org/wiki?curid=2907375" title="Georgenberg">
Georgenberg

Lokalizacje.
Polska.
Dawna nazwa miejscowości:

</doc>
<doc id="2907376" url="https://pl.wikipedia.org/wiki?curid=2907376" title="Pirk">
Pirk



</doc>
<doc id="2907379" url="https://pl.wikipedia.org/wiki?curid=2907379" title="Puchar Andory w piłce nożnej (2003)">
Puchar Andory w piłce nożnej (2003)

Copa Constitució 2003 czyli (Puchar Andory w piłce nożnej 2003) to coroczny turniej piłkarski w Andorze.
I runda.
Pierwsza runda rozgrywek miała miejsce 16 marca 2003.
II runda.
Drugą rundę rozegrano 11 maja 2003.
Ćwierćfinały.
Ćwierćfinały rozegrano 18 maja 2003.
Półfinały.
Półfinały rozegrano 23 maja 2003.
Finał.
Finał został rozegrany 16 maja 2004.

</doc>
<doc id="2907382" url="https://pl.wikipedia.org/wiki?curid=2907382" title="Alfred Hausner">
Alfred Hausner

Alfred Hausner (ur. 11 stycznia 1822 w Brodach, zm. 17 lutego 1887 tamże) – bankier i kupiec oraz poseł do Sejmu Krajowego Galicji i austriackiej Rady Państwa
Życiorys.
Ukończył szkołę średnią we Lwowie. Od 1847 był wspólnikiem, a po śmierci ojca od 1858 r. kierował rodzinnym domem handlowym i bankowym „Hausner &amp; Violland” w Brodach i Lwowie. Sadok Barącz w swej książce o Brodak, że jedną z najokazalszych kamienic w mieście była należąca do „bankiera Hausner et Violand, który to dom w owym czasie wielkie robił interesa, dorobił się ogromnej fortuny tak, że równie jak Bach panicze Hausnerowie pokupowali podobno dobra, a panny zbytkowały i bieliznę posyłały prać do Wiednia”. W tym właśnie domu Hausnerowie gościli przebywających w Brodach przedstawicieli rodziny Habsburgów, m.in. arcyksięcia Karola Ludwika w 1855 roku. Przejął firmę w dramatycznych okolicznościach po zamordowaniu jego ojca Karola. Firma prowadzona przez niego była najbogatszym przedsiębiorstwem w Brodach. Jej kapitał w połowie XIX wieku wynosił 250 000 florenów. Do jej klientów należały najważniejsze rodziny ziemiańskie z Galicji, a także elita polityczna kraju, m.in. pożyczał pieniądze Franciszkowi Smolce i Florianowi Ziemiałkowskiemu.
Politycznie związany z demokratami. Poseł do Sejmu Krajowego Galicji I kadencji (1861–1867) II kadencji (1867–1869) III kadencji 1873–1876). Wybrany do Sejmu Krajowego w II kurii, jako przedstawiciel Brodzkiej Izby Handlowej i Przemysłowej. Aktywnie uczestniczył w obradach parlamentu galicyjskiego m.in. na jego wniosek Sejm uchwalił Statut dla miasta Brody. Poseł do austriackiej Rady Państwa w Wiedniu II kadencji (20 maja 1867 – 5 czerwca 1868) reprezentował w kurii II izby przemysłowe i handlowe. Był członkiem Koła Polskiego. W Radzie Państwa brał udział w komisji finansowej jako sekretarz. Był także członkiem najpierw z grupy najwyżej opodatkowanych kupców potem z grupy gmin miejskich Rady Powiatowej (1875–1887) oraz członkiem (1875–1887) i wiceprezesem (1875) Wydziału Powiatowego w Brodach.
Był od 1870 członkiem ze stanu kupieckiego, a także wiceprezesem (1870–1871,1880–1884) i prezesem (1885–1887) Izby Przemysłowo-Handlowej w Brodach. Członek oddziału brodzkiego (1870–1887) Galicyjskiego Towarzystwa Gospodarskiego we Lwowie.
Rodzina.
Rodzina była pochodzenia niemieckiego, pradziad Jan przeniósł się w XVIII w. z Moraw do Polski i założył domy bankowe we Lwowie i Brodach pod firmą „Hausner et Violland”. Z czasem stała się ona najbogatszą firmą w Brodach i jedną z najpoważniejszych instytucji kredytowych Galicji. Julian Ursyn Niemcewicz który odwiedził Brody w 1820 oceniał dom handlowy Hausnera jako wyjątkowo chrześcijańską firmę „pośród niezmierzonego okiem oceanu Żydów”. Ojciec Alfreda Karol (1790–1858) był już całkowicie spolonizowany. W latach 1832–1848 bank firmy Hausner przekazywał nielegalnie listy Juliusza Słowackiego do jego matki Salomei Bécu w Krzemieńcu. Alfred żył samotnie. Chory na nieuleczalną chorobę 17 lutego 1887 popełnił samobójstwo. Był starszym bratem Otto Hausnera.

</doc>
<doc id="2907386" url="https://pl.wikipedia.org/wiki?curid=2907386" title="Stobiecko Miejskie (gromada)">
Stobiecko Miejskie (gromada)

Stobiecko Miejskie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stobiecko Miejskie siedzibą GRN w Stobiecku Miejskim (obecnie w granicach Radomska) utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki wszedł obszar dotychczasowej gromady Stobiecko Miejskie ze zniesionej gminy Radomsk w tymże powiecie. Dla gromady ustalono 22 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Radomsko.

</doc>
<doc id="2907388" url="https://pl.wikipedia.org/wiki?curid=2907388" title="Parafia Matki Boskiej Częstochowskiej w Pelagowie">
Parafia Matki Boskiej Częstochowskiej w Pelagowie

Parafia Matki Boskiej Częstochowskiej w Pelagowie – parafia rzymskokatolickich dekanatu Radom-Południe diecezji radomskiej.

</doc>
<doc id="2907389" url="https://pl.wikipedia.org/wiki?curid=2907389" title="Włynice (gromada)">
Włynice (gromada)

Włynice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Włynice siedzibą GRN we Włynicach utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Włynice, Chrostowa i Kotfin ze zniesionej gminy Gidle oraz wieś Podświerk, wieś Ojrzeń i osada Nadrożna z dotychczasowej gromady Cadów ze zniesionej gminy Kobiele w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromad: Orzechów (wieś Podświerk) i Gidle (wieś Włynice, wieś Ojrzeń, wieś Budy, parcelacja Włynice, wieś Chrostowa, wieś Huby Kotfińskie, przysiółek Nadolnik, wieś Kotfin, kolonia Kotfin i parcelacja Kotfin).

</doc>
<doc id="2907390" url="https://pl.wikipedia.org/wiki?curid=2907390" title="Michał Kmietowicz (poseł)">
Michał Kmietowicz (poseł)

Michał Wojciech Kmietowicz (ur. 9 września 1825 w Starym Sączu, zm. 1 kwietnia 1868 tamże) – poseł do Sejmu Krajowego Galicji I kadencji (1861-1867), mieszczanin i właściciel gruntu w Starym Sączu.
Był bratem Józefa Leopolda Kmietowicza. Wybrany do Sejmu Krajowego w IV kurii obwodu Sącz, z okręgu wyborczego nr 63 Stary Sącz-Krynica.

</doc>
<doc id="2907392" url="https://pl.wikipedia.org/wiki?curid=2907392" title="Wola Blakowa (gromada)">
Wola Blakowa (gromada)

Wola Blakowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Blakowa siedzibą GRN w Woli Blakowej utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki wszedł obszar dotychczasowej gromady Wola Blakowa ze zniesionej gminy Brudzice oraz obszary dotychczasowych gromad Krępa wieś i Krępa kolonia ze zniesionej gminy Dobryszyce w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Lgota Wielka (wieś Wola Blakowa, wieś Antoniew i kolonię Wrzesina) i Ładzice (wieś i kolonię Krępa oraz wieś Józefina).

</doc>
<doc id="2907395" url="https://pl.wikipedia.org/wiki?curid=2907395" title="Płoszów (gromada)">
Płoszów (gromada)

Płoszów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Płoszów siedzibą GRN w Płoszowie utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Płoszów i Okrajszów ze zniesionej gminy Gosławice oraz obszar dotychczasowej gromady Jadwinówka i część dotychczasowej gromady Saniki (położona na wschód przy szosie płoszowskiej) ze zniesionej gminy Radomsk w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Radomsko.

</doc>
<doc id="2907396" url="https://pl.wikipedia.org/wiki?curid=2907396" title="Orzechów (gromada)">
Orzechów (gromada)

Orzechów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Orzechów siedzibą GRN w Orzechowie utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Orzechów, Posadówka, Brzezinki (z wyłączeniem wsi Łazy) i Cadów (z wyłączeniem wsi Podświerk, wsi Ojrzeń i osady Nadrożna) ze zniesionej gminy Kobiele oraz obszar dotychczasowej gromady Orzechówek ze zniesionej gminy Dmenin w tymże powiecie. Dla gromady ustalono 15 członków gromadzkiej rady narodowej.
1 stycznia 1958 do gromady Orzechów przyłączono wieś Podświerk ze zniesionej gromady Włynice.
Gromadę zniesiono 1 stycznia 1959, a jej obszar włączono do gromad Kobiele Wielkie (wieś Posadówka, wieś Brzezinki, wieś Cadów, wieś Cadówek, wieś i parcelację Podświerk oraz przysiółek Przydatki Orzechowskie) i Strzałków (wieś i kolonię Orzechów, kolonię Sycówka, kolonię Rozpęd, wieś Orzechówek, przysiółek Kamionka, przysiółek Pokraka, osadę młyńską Wrony i osadę leśną Grzebień) w tymże powiecie.

</doc>
<doc id="2907398" url="https://pl.wikipedia.org/wiki?curid=2907398" title="Grzegorz Ziembicki">
Grzegorz Ziembicki

Grzegorz Ziembicki (ur. 1806 w Samborze, zm. 4 lutego 1892 we Lwowie) – doktor medycyny ze Lwowa, poseł do Sejmu Krajowego Galicji I kadencji (1861-1867).
Jako piętnastoletni gimnazjalista uciekł z Przemyśla do Warszawy, zaciągając się do 2 Pułku Strzelców Piechoty. Po interwencji rodziców powrócił do nauki, kończąc gimnazjum i medycynę w Wiedniu. Po wybuchu Powstania Listopadowego wstąpił w szeregi dawnego pułku jako lekarz, przemierzając z nim szlak bojowy. W 1848 zorganizował w Przemyślu Gwardię Narodową. W 1855 osiedlił się we Lwowie. W uznaniu zasług ozostał wybrany do Sejmu Krajowego Galicji (z III kurii). Pełnił także funkcję radnego w Radzie Miejskiej Lwowa. Zyskał uznanie jako lekarz. Jego grób znajduje się na Cmentarzu Łyczakowskim we Lwowie.
Lekarzem był także jego syn Grzegorz jr., chirurg, zm. w 1915.

</doc>
<doc id="2907399" url="https://pl.wikipedia.org/wiki?curid=2907399" title="Łęg (gromada)">
Łęg (gromada)

Łęg – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łęg siedzibą GRN w Łęgu utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Łęg i Kijów ze zniesionej gminy Kruszyna, obszar dotychczasowej gromady Szczepocice ze zniesionej gminy Radomsko oraz obszar dotychczasowej gromady Szczepocice (z wyłączeniem kolonii Pieńki Szczepockie) ze zniesionej gminy Ładzice w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromad: Kruszyna (wieś Łęg i wieś Kijów) i Zakrzówek (wieś Szczepocice i osada młyńska Szczepocice z byłej gminy Ładzice; oraz wieś Szczepocice z byłej gminy Radomsk).

</doc>
<doc id="2907400" url="https://pl.wikipedia.org/wiki?curid=2907400" title="Hindenburg Disaster Newsreel Footage">
Hindenburg Disaster Newsreel Footage

Hindenburg Disaster Newsreel Footage – amerykański film dokumentalny z 1937 roku będący zapisem lotu i katastrofy LZ 129 Hindenburga.

</doc>
<doc id="2907403" url="https://pl.wikipedia.org/wiki?curid=2907403" title="Teodor Szemelowski">
Teodor Szemelowski

Teodor Szemelowski (ur. 1 marca 1813 w Drohobyczu, zm. 1 listopada 1871 w Samborze) - prawnik, adwokat, burmistrz Sambora. poseł do Sejmu Krajowego Galicji i austriackiej Rady Państwa.
Ukończył gimnazjum w Samborze (1829) i Studium Filozoficzne we Lwowie (1831). W latach 1831-1835 studiował na Wydziale Prawa Uniwersytetu Lwowskiego, gdzie 7 lipca 1837 uzyskał tytuł doktora prawa. Jako adwokat krajowy prowadził kancelarię adwokacją we Lwowie, a następnie w Samborze, od 1855 był wpisany do grona adwokatów Sądu Obwodowego w Samborze. 
Podczas Wiosny Ludów współorganizator a następnie od 12 kwietnia 1848 członek Komitetu Narodowego w Samborze. Z jego ramienia 26 kwietnia 1848 wszedł w skład Centralnej Rady Narodowej we Lwowie, gdzie działał w jej Wydziale Opieki. Podpisał protest przeciw decyzji gubernatora Franza von Stadiona z 23 IV o zniesieniu pańszczyzny w Galicji oraz manifest do społeczeństwa ukraińskiego w Galicji o jedność działania z Polakami.
Poseł do Sejmu Krajowego Galicji I kadencji (1861-1867), wybrany w III kurii obwodu Sambor, z okręgu wyborczego Miasto Sambor. W Sejmie był zwolennikiem Franciszka Smolki i rzecznikiem rozszerzenia autonomii Galicji. Opowiadał się m.in. za wprowadzeniem urzędu kanclerza dla Galicji (1866) oraz głosował za adresem Sejmu Krajowego do cesarza Franciszka Józefa w sprawie autonomii Galicji, Sprzeciwiał się projektom podziału Galicji wysuwanym przez działaczy ukraińskich i zwalczał tendencje moskalofilskie wśród ruskiej inteligencji i duchowieństwa.W 1867 przegrał wybory do Sejmu na II kadencję z burmistrzem Sambora Michałem Popielem. 
Poseł do austriackiej Rady Państwa I kadencji (11 maja 1861 - 20 września 1865) z okręgu miast Sambor-Przemyśl-Jarosław-Drohobycz. Członek Koła Polskiego.
W latach 1867-1870 był członkiem Rady Powiatowej w Samborze oraz pełnił funkcję burmistrza. Działał w w oddziale w samborskim Galicyjskiego Towarzystwa Gospodarskiego oraz w Samborskiej Kasie Oszczędności gdzie był prezesem.
Zmarł podczas rozprawy sądowej, w trakcie której doznał wylewu, zasłabł i zmarł w ciągu kilku godzin.
Rodzina.
Urodził się w mieszczańskiej rodzinie wyznania greckokatolickiego, był synem Jana i Tekli z Kucharskich, miał braci Aleksandra Auksentusa (ur. 1817), Edwarda (ur. 1821) i Juliana. Był żonaty, jego żona miała na imię Emilia. Małżeństwo było bezdzietne. 

</doc>
<doc id="2907406" url="https://pl.wikipedia.org/wiki?curid=2907406" title="Polskie szkoły przekładu">
Polskie szkoły przekładu

Polskie szkoły przekładu – koncepcje przekładowe, spójne podejścia teoretyczne (oraz prowadzona zgodnie z nimi dydaktyka) w polskiej tradycji studiów nad przekładem.
Tradycyjnie teoria przekładu literackiego w Polsce opierała się na dokonywanej przez tłumaczy analizie pracy własnej lub innych, w której zamieszczane były spostrzeżenia i komentarze. O „szkołach przekładu” można mówić dopiero od lat 60. i 70. XX wieku, kiedy to w Poznaniu i Warszawie tworzą się ośrodki studiów nad przekładem, rozwijające własne koncepcje teoretyczne i zajmujące się dydaktyką w dziedzinie tłumaczenia. Pierwsza jednostka naukowa prowadząca badania z zakresu teorii i krytyki przekładu (przede wszystkim literackiego) to powstały w 1981 r. przy Wydziale Filologicznym Uniwersytetu Łódzkiego Międzyinstytutowy Zakład Teorii Tłumaczenia, który działał do roku 1995. Jego kierownikiem był tłumacz i przekładoznawca prof. dr hab. Zygmunt Grosbart (6.06.1923 – 6.02.2002).
Szkoła poznańska.
Zapoczątkowana przez Edwarda Balcerzana (ucznia Jerzego Ziomka), przedstawiciela literaturoznawczego nurtu badań przekładowych (w latach sześćdziesiątych i siedemdziesiątych Edward Balcerzan zajmował się m.in. problemem pól znaczeniowych w przekładzie oraz odtworzeniem stylistyki oryginału).
Główne obszary badań szkoły:
Inni przedstawiciele: Stanisław Barańczak, Anna Legeżyńska, Ewa Kraskowska.
Szkoła warszawska.
Zapoczątkowana przez Franciszka Gruczę, zwolennika lingwistycznej szkoły translatorycznej nazywanej Szkołą Lipską (Franciszek Grucza postulował, że przekład jest przekazem komunikatu).
W 1970 r. w Warszawie powstał Instytut Lingwistyki Stosowanej, który w latach osiemdziesiątych był jednym z głównych ośrodków badań nad przekładem tekstów nieliterackich. Instytut prowadzi działalność dydaktyczną i naukową w dwóch specjalnościach: glottodydaktycznej i tłumaczeniowej.
Główne obszary badań szkoły:
Inni przedstawiciele: Barbara Kielar, Andrzej Kopczyński, Zofia Kozłowska.
Stanisław Barańczak – jego wpływ na polską szkołę przekładu artystycznego.
Stanisław Barańczak, jako wychowanek Jerzego Ziomka i Edwarda Balcerzana, jest zazwyczaj uważany za przedstawiciela „poznańskiej szkoły” przekładu. Jego tłumaczenia wykraczają jednak poza podejście istniejących „szkół”, a na publikacjach Barańczaka z zakresu teorii przekładu nieustannie kształcą się polscy tłumacze, bez względu na język, w którym pracują.
"Ocalone w tłumaczeniu" (1992) Barańczaka to jedna z najczęściej cytowanych książek w tekstach dotyczących teorii tłumaczenia. Autor porusza w niej problemy takie jak: ekwiwalencja i przekładalność, tłumaczenie polisemii i komizmu, kryteria zastosowania technik adaptacyjnych, archaizacja w tłumaczeniu itd. Jako przykłady rozwiązań poszczególnych trudności Barańczak podaje fragmenty własnych tłumaczeń. Jedną z teoretycznych propozycji Barańczaka w przekładzie poezji jest heurystyczny model tłumaczenia, którego podstawą jest pojęcie „dominanty semantycznej” (również: „dominanty stylistycznej”), czyli takiego znaczeniowego lub formalnego elementu wiersza, który jest najważniejszy, nieusuwalny i niezastępowalny. Dominantą semantyczną może być m.in. rym, składnia czy forma gatunku poetyckiego. Krytycy tego podejścia zwracają uwagę na fakt, że zakłada ono jedno „odczytanie” utworu. W rzeczywistości natomiast każdy tłumacz może wybrać inną dominantę.
Zgodnie z modelem Barańczaka w interpretacji poezji nie są potrzebne informacje biograficzne czy społeczno-historyczne.

</doc>
<doc id="2907407" url="https://pl.wikipedia.org/wiki?curid=2907407" title="Krzętów (gromada)">
Krzętów (gromada)

Krzętów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzętów siedzibą GRN w Krzętowie utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Krzętów, Rogi i Wola Życińska (z wyłączeniem przysiółka Błonie) ze zniesionej gminy Maluszyn oraz obszar dotychczasowej gromady Rudka (z wyłączeniem miejscowości Borowiec) ze zniesionej gminy Wielgomłyny w tymże powiecie. Dla gromady ustalono 19 członków gromadzkiej rady narodowej.
1 stycznia 1959 z gromady Krzętów wyłączono wieś Wola Życińska, wieś Błonie, kolonię Błonie i osadę młyńską Błonie włączając je do gromady Maluszyn w tymże powiecie.
Gromadę zniesiono 31 grudnia 1959, a jej obszar włączono do gromady Wielgomłyny.

</doc>
<doc id="2907409" url="https://pl.wikipedia.org/wiki?curid=2907409" title="Sokola Góra (gromada)">
Sokola Góra (gromada)

Sokola Góra – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sokola Góra siedzibą GRN w Sokolej Górze utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Sokola Góra, Łączkowice i Kawenczyn ze zniesionej gminy Masłowice oraz obszary dotychczasowych gromad Pratkowice, Trzebce i Trzebce-Perzyny ze zniesionej gminy Wielgomłyny w tymże powiecie. Dla gromady ustalono 20 członków gromadzkiej rady narodowej.
1 lipca 1968 gromadę zniesiono, a jej obszar włączono do gromad: Wielgomłyny (wieś Sokola Góra, wieś Pratkowice, kolonię Grabowie, wieś Trzebce oraz kolonię Trzebce-Perzyny) i Masłowice (wieś Łączkowice, wieś i osadę młyńską Szreniawa, osadę młyńską Świnia-Krzywda, wieś Wierzbowiec, wieś Kawenczyn, kolonię Cyganka, kolonię Archaniołów oraz kolonię Parowo-Kawenczyn) w tymże powiecie.

</doc>
<doc id="2907412" url="https://pl.wikipedia.org/wiki?curid=2907412" title="Chrzanowice (gromada)">
Chrzanowice (gromada)

Chrzanowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chrzanowice siedzibą GRN w Chrzanowicach utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Chrzanowice i Gertrudów ze zniesionej gminy Gosławice w powiecie radomszczańskim oraz wieś Chruścin i wieś Pirowy z dotychczasowej gromady Barczkowice ze zniesionej gminy Kamieńsk w powiecie piotrkowskim. Dla gromady ustalono 14 członków gromadzkiej rady narodowej.
1 lipca 1968 gromadę zniesiono, a jej obszar włączono do gromady Gomunice w tymże powiecie.

</doc>
<doc id="2907414" url="https://pl.wikipedia.org/wiki?curid=2907414" title="Uranoscopus occidentalis">
Uranoscopus occidentalis



</doc>
<doc id="2907415" url="https://pl.wikipedia.org/wiki?curid=2907415" title="Uranoscopus bufo">
Uranoscopus bufo



</doc>
<doc id="2907417" url="https://pl.wikipedia.org/wiki?curid=2907417" title="Maluszyn (gromada)">
Maluszyn (gromada)

Maluszyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Maluszyn siedzibą GRN w Maluszynie utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Maluszyn, Mosty, Ciężkowiczki, Pukarzew i Sudzinek oraz przysiółek Błonie z dotychczasowej gromady Wola Życińska ze zniesionej gminy Maluszyn w powiecie radomszczańskim (woj. łódzkie), ponadto obszary dotychczasowych gromad Silpia Duża i Gościęcin ze zniesionej gminy Kurzelów w powiecie włoszczowskim w woj. kieleckim. Dla gromady ustalono 26 członków gromadzkiej rady narodowej.
1 stycznia 1957 z gromady Maluszyn wyłączono przysiółek Pękowiec włączając go do gromady Kuźnica Grodziska w powiecie włoszczowskim w woj. kieleckim.
1 stycznia 1958 z gromady Maluszyn wyłączono wieś Gościęcin, osadę młyńską Zwlecze, wieś Silpia Duża, wieś Silpia Mała i przysiółek Studzianki Silpskie, włączając je do gromady Kurzelów w powiecie włoszczowskim w woj. kieleckim.
1 stycznia 1959 do gromady Maluszyn przyłączono obszar zniesionej gromady Silniczka w tymże powiecie.
1 stycznia 1959 do gromady Maluszyn przyłączono wieś Wola Życińska, wieś Błonie, kolonię Błonie i osadę młyńską Błonie z gromady Krzętów w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2907418" url="https://pl.wikipedia.org/wiki?curid=2907418" title="Krzemieniewice (gromada)">
Krzemieniewice (gromada)

Krzemieniewice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzemieniewice siedzibą GRN w Krzemieniewicach utworzono – jako jedną z 8759 gromad na obszarze Polski – w powiecie radomszczańskim w woj. łódzkim, na mocy uchwały nr 36/54 WRN w Łodzi z dnia 4 października 1954. W skład jednostki weszły obszary dotychczasowych gromad Krzemieniewice, Krzemieniewice kolonia, Krosno, Marianek, Kotków, Wola Kotkowska, Lipowczyce i Żencin ze zniesionej gminy Przerąb w tymże powiecie. Dla gromady ustalono 25 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Przerąb.

</doc>
<doc id="2907421" url="https://pl.wikipedia.org/wiki?curid=2907421" title="Project Funk Da World">
Project Funk Da World

Project: Funk Da World – pierwszy studyjny album amerykańskiego rapera Craiga Macka.

</doc>
<doc id="2907423" url="https://pl.wikipedia.org/wiki?curid=2907423" title="Jorge Bergoglio">
Jorge Bergoglio



</doc>
<doc id="2907436" url="https://pl.wikipedia.org/wiki?curid=2907436" title="Landkreis Neustadt a.d.Waldnaab">
Landkreis Neustadt a.d.Waldnaab



</doc>
<doc id="2907440" url="https://pl.wikipedia.org/wiki?curid=2907440" title="Aleksander Siemczew">
Aleksander Siemczew



</doc>
<doc id="2907444" url="https://pl.wikipedia.org/wiki?curid=2907444" title="Papież Franciszek">
Papież Franciszek



</doc>
<doc id="2907445" url="https://pl.wikipedia.org/wiki?curid=2907445" title="Bothinae">
Bothinae



</doc>
<doc id="2907446" url="https://pl.wikipedia.org/wiki?curid=2907446" title="Taeniopsettinae">
Taeniopsettinae



</doc>
<doc id="2907452" url="https://pl.wikipedia.org/wiki?curid=2907452" title="Bergoglio">
Bergoglio



</doc>
<doc id="2907461" url="https://pl.wikipedia.org/wiki?curid=2907461" title="5 (album Alizée)">
5 (album Alizée)

5 (fr. "5", "Cinq" ) – piąty solowy album muzyczny francuskiej piosenkarki Alizée. Został wydany 25 marca 2013. Nazwa i okładka albumu przedstawione zostały 3 stycznia 2013.
Lista utworów.
Poniżej znajduje się kompletna lista utworów w albumie.

</doc>
<doc id="2907467" url="https://pl.wikipedia.org/wiki?curid=2907467" title="Susan Huggett">
Susan Huggett

Susan "Sue" Huggett (ur. 29 czerwca 1954 w Bulawayo) – zimbabwejska hokeistka na trawie, złota medalistka olimpijska.
Wraz z drużyną reprezentowała swój kraj na igrzyskach w Moskwie - w turnieju kobiet wywalczyły pierwsze miejsce, zdobywając jednocześnie pierwszy medal olimpijski w historii występów Zimbabwe na igrzyskach olimpijskich. Zawodniczka klubu Old Hararians z Harare.
Bibliografia.
 

</doc>
<doc id="2907470" url="https://pl.wikipedia.org/wiki?curid=2907470" title="Dope D.O.D.">
Dope D.O.D.

Dope D.O.D – grupa hip-hopowa z Groningen, Holandia.
Życiorys.
W skład Dope D.O.D wchodzą raperzy: Jay Reaper, Skits Vicious oraz producent Peter Songolo (brat Jaya) oraz DJ Dr. Diggles. Holenderski zespół Dope D.O.D powstał w 2006 roku za sprawą kolaboracji Duo of Darkness, czyli Skitsa Viciousa oraz Jaya Reapera z MC Dopeyem Rottenem, który dołączył do składu Duo of Darkness po wypuszczeniu ich wspólnego projektu Fountain Of Death. 
Grupa zyskała międzynarodowy rozgłos na początku 2012 roku, kiedy ich singiel "What Happened" osiągnął ponad 9 milionów odsłon w serwisie YouTube. W 2011 Dope D.O.D zagrało jako support dla takich wykonawców jak Korn i Limp Bizkit. 27 grudnia 2012 roku, Dope D.O.D zagrało jako support Snoop Dogga w Groningen.
Dope D.O.D jest laureatem European Border Breakers Awards w 2013 roku. Uroczystość wręczenia nagród odbyła się na festiwalu Eurosonic Noorderslag w Groningen.
6 Lutego, Dope D.O.D wydali utwór "Rocket". 14 kwietnia 2014 roku grupa z Holandii wydała płytę "Master Xploder" będącą ich trzecim pełnym albumem.

</doc>
<doc id="2907471" url="https://pl.wikipedia.org/wiki?curid=2907471" title="Didier Simba-Ekanza">
Didier Simba-Ekanza

Didier Simba-Ekanza (ur. 9 sierpnia 1969 w Kinszasie) – kongijski piłkarz grający na pozycji pomocnika.
Kariera klubowa.
Swoją karierę piłkarską Simba-Ekanza rozpoczął w klubie AS Vita Club z Kinszasy. W 1987 roku zadebiutował w nim w zairskiej lidze. W 1988 roku wywalczył z nim swój jedyny w karierze tytuł mistrza Zairu.
W 1992 roku Simba-Ekanza wyjechał do Belgii, a jego pierwszym klubem w tym kraju był Beerschot VAC. Występował w nim do 1997 roku. W latach 1997–2000 był piłkarzem KSK Beveren. W sezonie 2000/2001 grał w KFC Schoten, a w latach 2001–2003 grał w Izraelu, w Maccabi Petach Tikwa. W 2004 roku zakończył karierę jako zawodnik KFCO Wilrijk.
Kariera reprezentacyjna.
W reprezentacji Zairu Simba-Ekanza zadebiutował w 1992 roku. W tym samym roku został powołany do kadry na Puchar Narodów Afryki 1992. Wystąpił na nim w dwóch spotkaniach: z Kamerunem (1:1) i ćwierćfinale z Nigerią (0:1).
W 1994 roku Simba-Ekanza zagrał w jednym meczu Pucharu Narodów Afryki, ćwierćfinałowym z Nigerią (0:2).
W 1998 roku Simba-Ekanza był w kadrze Demokratycznej Republiki Konga na Puchar Narodów Afryki 1998. Rozegrał na nim sześć meczów: z Togo (2:1), z Tunezją (1:2), z Ghaną (1:0), ćwierćfinałowy z Kamerunem (1:0), półfinałowy z Republiką Południowej Afryki (1:2) i o 3. miejsce z Burkina Faso (4:4, k. 4:1). Z Demokratyczną Republiką Konga zajął 3. miejsce w tym turnieju.

</doc>
<doc id="2907472" url="https://pl.wikipedia.org/wiki?curid=2907472" title="Kościół Miłosierdzia Bożego w Rzeczycy Wielkiej">
Kościół Miłosierdzia Bożego w Rzeczycy Wielkiej

Kościół Miłosierdzia Bożego – rzymskokatolicki kościół filialny w Rzeczycy Wielkiej (gmina Polanów), należący do parafii Podwyższenia Krzyża Świętego w Polanowie, dekanatu Polanów w diecezji koszalińsko-kołobrzeskiej.
Historia kościoła.
Do lat 90. XX wieku mieszkańcy Rzeczycy Wielkiej, dojeżdżali na nabożeństwa do kościoła w Przytocku czy Polanowa. W związku z coraz większymi trudnościami z dojazdem do świątyń w wymienionych miejscowościach, postanowiono wybudować kościół w Rzeczycy Wielkiej. We wrześniu 1997 roku mieszkańcy rozpoczęli starania o zakup działki, już w październiku tego samego roku zostały wylane fundamenty pod świątynię. Następnego roku zakończono budowę i 19 grudnia 1998 roku kościół został konsekrowany. Dokonał tego ksiądz biskup Marian Gołębiewski. W następnych latach trwały jeszcze prace wykończeniowe, co nie przeszkadzało w regularnym sprawowaniu Mszy św. W 1999 roku położono w kościele posadzkę i zainstalowano ławki. Poświęcone zostały obrazy:
W 1999 roku postawiono również krzyż misyjny. W 2000 roku upiększono terakotą schody wejściowe do kościoła.

</doc>
<doc id="2907474" url="https://pl.wikipedia.org/wiki?curid=2907474" title="QQQ J1519+0627">
QQQ J1519+0627

QQQ J1519+0627 – potrójny kwazar odkryty w 2013, drugi odkryty tego typu obiekt po QQQ 1432−0106. Kwazar położony jest w gwiazdozbiorze Węża i oddalony o około dziewięć miliardów lat świetlnych od Ziemi.
Nazwa.
Potrójna litera „Q” w oznaczeniu określa, że jest to układ potrójny złożony z kwazarów, następujące po literach liczby oznaczają przybliżone położenie układu na niebie.
Oznaczenie „QQQ” jest analogiczne do oznaczenia pierwszego odkrytego potrójnego kwazara QQQ 1432−0106. Początkowo układ ten był znany jako układ podwójny i nosił oznaczenie QQ 1429−008. Po odkryciu trzeciego kwazara oznaczenie zostało zmienione na „QQQ”.
Charakterystyka.
Obiekt został odkryty w Europejskim Obserwatorium Południowym w Chile. Kwazar położony jest w gwiazdozbiorze Węża i oddalony jest od Ziemi o około dziewięć miliardów lat świetlnych (jego przesunięcie ku czerwieni wynosi w przybliżeniu z≈1,51). Kwazary znajdują się nie dalej niż 200 kpc od siebie.
Dwa z kwazarów znajdują się blisko siebie, trzeci jest nieco bardziej oddalony. Oznacza to najprawdopodobniej, że system początkowo tworzyły dwa bliższe kwazary, do których później dołączył trzeci i dopiero wzajemne oddziaływanie trzech obiektów „uruchomiło” działalność kwazarów. W ich pobliżu nie odkryto żadnych superjasnych galaktyk podczerwonych ("ultra-luminous infrared galaxies", ULIRG), w których zazwyczaj powstają kwazary, co może oznaczać, że stanowią one część większego systemu, który dopiero powstaje.

</doc>
<doc id="2907478" url="https://pl.wikipedia.org/wiki?curid=2907478" title="Hufiec ZHP Warszawa Praga Południe">
Hufiec ZHP Warszawa Praga Południe



</doc>
<doc id="2907479" url="https://pl.wikipedia.org/wiki?curid=2907479" title="Hufiec ZHP Warszawa Praga Północ">
Hufiec ZHP Warszawa Praga Północ



</doc>
<doc id="2907485" url="https://pl.wikipedia.org/wiki?curid=2907485" title="Hufiec ZHP Warszawa Żoliborz">
Hufiec ZHP Warszawa Żoliborz



</doc>
<doc id="2907489" url="https://pl.wikipedia.org/wiki?curid=2907489" title="Roger Hitoto">
Roger Hitoto

Roger Hitoto (ur. 24 lutego 1969 w Mbandarze) – kongijski piłkarz grający na pozycji pomocnika.
Kariera klubowa.
Swoją karierę piłkarską Hitoto rozpoczął we Francji, w klubie FC Rouen. W 1988 roku awansował do kadry pierwszego zespołu i w sezonie 1988/1989 zadebiutował w nim w drugiej lidze francuskiej. W FC Rouen występował do końca sezonu 1993/1994.
Latem 1994 roku Hitoto przeszedł do pierwszoligowego Lille OSC. W sezonie 1996/1997 spadł z Lille do drugiej ligi. W rozgrywkach drugiej ligi grał w barwach Lille przez dwa sezony. W 2001 roku wrócił do FC Rouen. W 2002 roku został zawodnikiem FC Mantois 78. Grał w nim do 2005 roku. W sezonie 2005/2006 występował w CMS Oissel, w którym zakończył karierę.
Kariera reprezentacyjna.
W reprezentacji Zairu Hitoto zadebiutował w 1996 roku. W tym samym roku został powołany do kadry na Puchar Narodów Afryki 1996. Wystąpił na nim w dwóch spotkaniach: z Gabonem (1:1) i ćwierćfinale z Ghaną (0:1).
W 1998 roku Hitoto był w kadrze Demokratycznej Republiki Konga na Puchar Narodów Afryki 1998. Rozegrał na nim trzy mecze: z Togo (2:1), z Tunezją (1:2) i półfinałowy z Republiką Południowej Afryki (1:2). Z Demokratyczną Republiką Konga zajął 3. miejsce w tym turnieju.

</doc>
<doc id="2907492" url="https://pl.wikipedia.org/wiki?curid=2907492" title="Didier Ekanza Simba">
Didier Ekanza Simba



</doc>
<doc id="2907493" url="https://pl.wikipedia.org/wiki?curid=2907493" title="Push the Sky Away">
Push the Sky Away

Push The Sky Away jest piętnastym studyjnym albumem nagranym przez zespół Nick Cave and the Bad Seeds. Album był nagrywany pomiędzy grudniem 2011 a sierpniem 2012 roku w studiu La Fabrique w Saint-Rémy-de-Provence we Francji. Płyta została poprzedzona dwoma singlami: "We No Who U R" oraz "Jubilee Street".

</doc>
<doc id="2907494" url="https://pl.wikipedia.org/wiki?curid=2907494" title="Halina Imroth">
Halina Imroth

Halina Imroth "(znana również jako Halina Imrothówna)" (ur. 28 maja 1903, zm. 1944 w Warszawie) – polska architekt wnętrz, projektantka.
W 1925 rozpoczęła studia w warszawskiej w Szkole Sztuk Pięknych, uczyła się pod kierunkiem .in. prof. Józefa Czajkowskiego i Stanisława Noakowskiego. Po jej ukończeniu została członkiem Spółdzielni Artystów ŁAD, zajmowała się projektowaniem wnętrz i ich pełnego wyposażenia. Projektowała meble i tkaniny m.in. kilimy i gobeliny, które wystawiała m.in. w Instytucie Propagandy Sztuki. Zginęła rozstrzelana przez Gestapo podczas Powstania warszawskiego, spoczywa na Cmentarzu Ewangelicko-Augsburskim (kw. 5-37).

</doc>
<doc id="2907496" url="https://pl.wikipedia.org/wiki?curid=2907496" title="Ferdinand Winter">
Ferdinand Winter

Ferdinand Winter (ur. 1830 w Nysie, zm. 26 kwietnia 1896 we Wrocławiu) – niemiecki malarz, przedstawiciel nazarenizmu i neogotyku, twórca obrazów o treści religijnej.
Życiorys.
Urodził się w Nysie w 1830 roku. Po studiach w Berlinie, Monachium oraz prawdopodobnie w Antwerpii przebywał kilka miesięcy w Rzymie (od końca listopada 1856 do początku czerwca 1857). Po powrocie w 1859 roku na Dolny Śląsk osiedlił się we Wrocławiu. Zaprezentował tam na wystawach w latach 1857 i 1859 obrazy o tematyce rodzajowej namalowane podczas pobytu w Rzymie. Od tego momentu poświęcił się całkowicie malarstwu religijnemu. Należał do Chrześcijańskiego Towarzystwa Artystycznego Diecezji Wrocławskiej, jednak nie wszedł do zarządu towarzystwa. Po 1865 roku współpracował z założonym we Wrocławiu przez Carla Buhla Das I. Schlesiche Special-Institut für Kirchen-Ausstattung-Gegenstände. Przez cały okres swojej twórczości dostarczał obrazy lub ich zespoły do co najmniej 45 śląskich świątyń. Współpracował ze współczesnym architektem Alexisem Langerem.
Twórczość.
Podczas studiów malarskich Ferdinand Winter tworzył obrazy rodzajowe, które pokazał na wystawach w latach 1848, 1857 i 1859. Podczas studiów w Rzymie najprawdopodobniej zetknął się z nazarenizmem. Jego twórczość, będąca połączeniem nazarenizmu i neogotyku, ukształtowała się podczas współpracy z architektem Alexisem Langerem. Od osiedlenia się we Wrocławiu malarz tworzył jedynie malowidła kościelne. Typowymi przedstawieniem w jego twórczości są całopostaciowe, frontalne wizerunki świętych w wydłużonych, zamkniętych ostrołukowo polach, schematycznie budowane kształty wydzielone za pomocą czytelnych konturów, płaskie jednorodne plamy barwne, złote tła z imitacją grawerunku, silnie ograniczony modelunek i zredukowany do minimum światłocień.

</doc>
<doc id="2907497" url="https://pl.wikipedia.org/wiki?curid=2907497" title="Żyły powierzchowne kończyn dolnych">
Żyły powierzchowne kończyn dolnych



</doc>
<doc id="2907498" url="https://pl.wikipedia.org/wiki?curid=2907498" title="Seweryn Smarzewski">
Seweryn Smarzewski

Seweryn Walenty Konstanty Smarzewski herbu Zagłoba (ur. 18 lutego 1818 w Myślatyczach, zm. 16 marca 1888 w Wiedniu) – ziemianin, polityk demokratyczny poseł na Sejm Ustawodawczy w Kromieryżu, do Sejmu Krajowego Galicji i austriackiej Rady Państwa w Wiedniu,
Życiorys.
Ukończył gimnazjum we Lwowie, a następnie studiował prawo na uniwersytecie we Lwowie, oraz mechanikę na Politechnice Wiedeńskiej (1836-1837). Studiów nie ukończył. W latach 1839-1840 odbył podróż po Francji i Anglii.
Aktywny politycznie w okresie Wiosny Ludów. Już w marcu 1848 przeprowadził uwłaszczenie chłopów w dzierżawionych od ojca dobrach w powiecie mościskim. Był wiceprzewodniczącym Centralnej Rady Narodowej we Lwowie, gdzie należał do grona liberalnych demokratów skupionych wokół Wiktora Heltmana.Poseł do Sejmu Konstytucyjnego w Wiedniu i Kromieryżu (10 lipca 1848 – 7 marca 1849), wybrany w galicyjskim okręgu wyborczym Rohatyn. Współorganizator Gwardii Narodowej w Przemyślu. W parlamencie był przewodniczącym „Stowarzyszenia” skupiającego demokratycznych posłów polskich.15 grudnia 1848 ogłosił w odezwie swoje ówczesne kredo polityczne. Stwierdzał w niej że «Posłowie polscy pragną Austrii takiej, której związek i podstawę stanowiłaby dobra wola narodów swobodnych, składających państw» oraz sprzeciwił się stosowaniu siły przeciwko powstaniu węgierskiemu.
Po rozwiązaniu parlamentu powrócił do kraju i zarządzał majątkami ojca w powiecie mościskim. Prowadził wspólne interesy z Adamem Sapiehą, m.in. od 1860 dziennik "Głos" we Lwowie, a w 1867 zawiązał a nim spółkę budowy kolei na linii Lwów-Brody z odnogą do Złoczowa, która jednak szybko upadła. Poniósł wówczas znaczne straty. Był także współudziałowcem fabryki papieru w Czerlanach, która upadła w 1880,
Ziemianin, od 1864 właściciel dóbr Hankowice, Myślatycze i Tułkowice. Członek i działacz Galicyjskiego Towarzystwa Gospodarskiego, jego wiceprezes (25 czerwca 1861 – 18 maja 1862) oraz prezes (24 czerwca 1870 – 20 czerwca 1873). W latach 1861-1865 i 1869-1870 był członkiem Rady Powiatu i prezesem Wydziału Powiatowego w Mościskach.
Od 1861 działacz Polskiego Stronnictwa Demokratycznego. Poseł na galicyjski Sejm Krajowy I-V kadencji, wybierany w I kurii (wielkiej własności), z okręgu wyborczego Przemyśl. Mandat poselski pełnił w latach 1861-1888 przez 5 kadencji aż do śmierci. Przez osiemnaście lat był członkiem od 1884 prezesem komisji budżetowej, a od roku 1880 był generalnym referentem budżetu krajowego w Sejmie. W latach 1861-1865 departamentem spraw gminnych w Wydziale Krajowym, prowadził także referat spraw gminnych w Sejmie. W 1872 na jego wniosek Sejm uchwalił bezpłatną naukę w szkołach ludowych.
Poseł do austriackiej Rady Państwa kadencji IV (17 grudnia 1872 – 21 kwietnia 1873), V (5 listopada 1873 – 22 maja 1879), VI (7 października 1879 – 23 kwietnia 1885) i VII (22 września 1885 – 16 marca 1888), wybieranym z kurii I (wielkiej własności) w okręgu wyborczym nr 10 (Jaworów-Mościska-Cieszanów). Ze względu na początkowy krytyczny stosunek do udziału Polaków w austriackim parlamencie nie przyjął wyboru do Rady Państwa dokonanego 15 września z okręgu rzeszowskiego. Po zmianie zdania przyjął mandat w wyborach uzupełniających po rezygnacji Juliana Kłaczki. Po jego śmierci mandat objął Włodzimierz Kozłowski. W parlamencie należał do frakcji posłów demokratycznych Koła Polskiego w Wiedniu.
Pochowany został na Cmentarzu Centralnym w Wiedniu (Wiener Zentralfriedhof). Pomnik na jego grobie postawili koledzy parlamentarni ale nie zachował się do naszych czasów.
Rodzina i życie prywatne.
Urodził się w zamożnej ziemiańskiej rodzinie. Był synem uczestnika wojen napoleońskich i powstańca listopadowego Marcina (1788-1866) i Eufemii z Kraińskich (1800-1869). W 1855 poślubił Józefę z Drzewieckich, z którą miał syna Tadeusza (1857-1938) i cztery córki: Anielę, Stefanię, Marię i Zofię.

</doc>
<doc id="2907500" url="https://pl.wikipedia.org/wiki?curid=2907500" title="Ratajska Telewizja Kablowa ELSAT">
Ratajska Telewizja Kablowa ELSAT



</doc>
<doc id="2907501" url="https://pl.wikipedia.org/wiki?curid=2907501" title="INEA (sieć telefonii komórkowej)">
INEA (sieć telefonii komórkowej)



</doc>
<doc id="2907503" url="https://pl.wikipedia.org/wiki?curid=2907503" title="FM GROUP">
FM GROUP



</doc>
<doc id="2907505" url="https://pl.wikipedia.org/wiki?curid=2907505" title="Leon Skorupka">
Leon Skorupka

Leon Julian Józef Skorupka herbu Ślepowron (ur. 19 kwietnia 1821, zm. 12 stycznia 1875) – poseł do Sejmu Krajowego Galicji I kadencji (1861-1867), właściciel dóbr i posiadacz domu w Krakowie.
Syn Józefa i Józefy hr Przerembskiej. Właściciel Prokocimia. Członek Komitetu Obywatelskiego w Krakowie w czasie powstania styczniowego. 
Wybrany w III kurii obwodu Kraków, z okręgu wyborczego Miasto Kraków.
Żonaty z Józefą Gorayską. Miał dwoje dzieci. 

</doc>
<doc id="2907509" url="https://pl.wikipedia.org/wiki?curid=2907509" title="DROM Fragrances">
DROM Fragrances



</doc>
<doc id="2907510" url="https://pl.wikipedia.org/wiki?curid=2907510" title="Álvaro Vadillo">
Álvaro Vadillo

Álvaro Vadillo Cifuentes (ur. 12 września 1994 w Puerto Real) – hiszpański piłkarz grający na pozycji lewego skrzydłowego. Obecnie jest piłkarzem Granady.
Kariera.
28 sierpnia 2011 roku Vadillo został drugim najmłodszym piłkarzem w historii La Liga, gdy zagrał w meczu z Granadą w wieku 16 lat, 11 miesięcy i 16 dni. 15 października 2011 roku zderzył się z Sergio Ramosem na początku meczu z Realem Madryt i wyleciał z gry na wiele miesięcy z powodu kontuzji.

</doc>
<doc id="2907511" url="https://pl.wikipedia.org/wiki?curid=2907511" title="Rynek celów">
Rynek celów

Rynek celów (ang. "Market of Objectives") – technika zarządzania oparta na spopularyzowanej przez Petera Druckera metodzie zarządzania przez cele. Termin rynek celów w literaturze został pierwszy raz użyty przez R. Reinfussa w książce "MBO. Prosta i skuteczna technika zarządzania Twoją firmą", a następnie opisany w książce "Rynek celów. Zwrot z inwestycji w HR" tego samego autora.
Rynek celów polega na stawianiu sobie przez menedżerów indywidualnych celów na podstawie określonych przez zarząd celów i wskaźników strategicznych przedsiębiorstwa. Cele są następnie uzgadniane pomiędzy menedżerami. W efekcie uzgodnień pomiędzy uczestnikami rynku powstaje sieć celów wzajemnie ze sobą powiązanych (skorelowanych). Zarząd na początku okresu rozliczeniowego zatwierdza sieć celów (tzw. mapę celów) oraz kontraktuje indywidualne cele z poszczególnymi menedżerami. Cele są korygowane w ciągu roku, monitorowane, a następnie rozliczane.
Cele rozumiane są nie jako wyniki, do których osiągnięcia menedżerowie się przyczyniają, lecz jako konkretne i trwałe zmiany w firmie, do których mają oni doprowadzić. Zmiany opracowywane są i realizowane metodą konsensusu pomiędzy menedżerami, z uwzględnieniem interesu klientów, klientów wewnętrznych oraz pozostałych interesariuszy.
Kluczowa dla metody rynku celów jest, sformułowana przez Reinfussa, "zasada trzech wskaźników". Pozwala ona rozliczać menedżerów z wartości, którą oni osobiście wnoszą do organizacji (a nie z wyników przez nią osiąganych). Każdemu celowi uczestnik rynku przypisuje trzy rodzaje wskaźników: wskaźniki wykonania – służące stwierdzeniu czy cel został zrealizowany, wskaźniki jakościowe – służące stwierdzeniu czy cel ma rzeczywistą wartość dla interesariuszy oraz wskaźniki biznesowe – mierzące wartość ekonomiczną wnoszoną przez menedżera do organizacji.
Rynek celów, ze względu na ilość zawieranych na nim transakcji, konieczność bardzo sprawnej komunikacji pomiędzy uczestnikami oraz krótki czas procesu stawiania celów, wymaga informatyzacji. Informatyzacja jest również niezbędna ze względu na konieczność skutecznej kontroli zarządczej całego procesu.
Najważniejsze, i nowe w stosunku do MBO, elementy wprowadzane przez rynek celów do zarządzania to:
Pierwsze zinformatyzowane wdrożenie rynku celów miało miejsce w Banku Pocztowym w roku 2011. Pierwsze wdrożenia, w których zrezygnowano z powiązania z systemem premiowym, odbyły się w firmach Kapsch Telematic Services i VULCAN w roku 2012.

</doc>
<doc id="2907512" url="https://pl.wikipedia.org/wiki?curid=2907512" title="BEAM.TV">
BEAM.TV



</doc>
<doc id="2907514" url="https://pl.wikipedia.org/wiki?curid=2907514" title="Jacques Obozinski">
Jacques Obozinski

Jacques Obozinski (ur. 30 grudnia 1890 w Sint-Gillis, zm. 2 lipca 1981 w Namen) – belgijski architekt.
Urodził się w rodzinie o polskim pochodzeniu . Od 1909 do 1913 studiował na Wydziale Architektury Académie royale des beaux-arts de Bruxelles pod kierunkiem Jean-Baptiste Dewina, na tym samym roku studiowali również Jean-Jules Eggericx i Louis-Herman de Koninck. Po ukończeniu nauki swoją pracę zawodową związał z wykładowcą Fernandem Petit, z którym wykonał wiele wspólnych projektów budynków mieszkalnych i obiektów użyteczności publicznej m.in. Halles America (1921-1925). Projekty indywidualne obejmowały początkowo domy jednorodzinne i szeregowe realizowane w Brukseli i na jej przedmieściach. W późniejszym czasie współpracował z bratem Yvanem, który był projektantem mebli i wnętrz. Jego projekty uczestniczyły w dwóch zorganizowanych w Brukseli światowych wystawach architektury (1935 i 1958). Po II wojnie światowej zaprojektował wiele budynków mieszkalnych i biurowych, które powstały w Brukseli. Projekty Jacques’a Obozinskiego cechowała prostota stylu łącząca monumentalną nowoczesność wnętrz z klasycznymi fasadami budynków.

</doc>
<doc id="2907516" url="https://pl.wikipedia.org/wiki?curid=2907516" title="Chilli ZET">
Chilli ZET



</doc>
<doc id="2907518" url="https://pl.wikipedia.org/wiki?curid=2907518" title="Wydział „Artes Liberales” Uniwersytetu Warszawskiego">
Wydział „Artes Liberales” Uniwersytetu Warszawskiego

Wydział „Artes Liberales” Uniwersytetu Warszawskiego (WAL UW lub „AL” UW) – wydział Uniwersytetu Warszawskiego prowadzący badania naukowe oraz kształcący w trybie dziennym na studiach I stopnia (licencjackich), II stopnia (magisterskich) i III stopnia (doktoranckich).
Historia.
Wydział „Artes Liberales” Uniwersytetu Warszawskiego istnieje od 1 października 2012 roku i powstał w wyniku przekształcenia Instytutu Badań Interdyscyplinarnych „Artes Liberales” (IBI „AL”) powołanego decyzją Senatu UW z dnia 23 stycznia 2008 roku. IBI „AL” był następcą Ośrodka Badań nad Tradycją Antyczną w Polsce i w Europie Środkowo-Wschodniej Uniwersytetu Warszawskiego (OBTA UW), założonego w 1991 roku przez prof. dr. hab. Jerzego Axera.
Siedziba.
Główna siedziba wydziału to Pałac Zamoyskich przy ul. Nowy Świat 69. Tu znajdują się dziekanat, biura obsługi administracyjnej, biblioteka z czytelnią oraz sale dydaktyczne. Zaplecze administracyjne, pracownie naukowo-dydaktyczne oraz biura obsługi studentów mieszczą się także w Białej Willi przy ul. Dobrej 72. Dwie sale dydaktyczne wydziału znajdują się również w budynku przy ul. Krakowskie Przedmieście 1.
Kierunki studiów.
Wydział kształci studentów i studentki na następujących kierunkach:

</doc>
<doc id="2907519" url="https://pl.wikipedia.org/wiki?curid=2907519" title="Chang Kyou-Chul">
Chang Kyou-Chul



</doc>
<doc id="2907521" url="https://pl.wikipedia.org/wiki?curid=2907521" title="Radio HOBBY">
Radio HOBBY



</doc>
<doc id="2907523" url="https://pl.wikipedia.org/wiki?curid=2907523" title="Jeong Ho-Won">
Jeong Ho-Won



</doc>
<doc id="2907525" url="https://pl.wikipedia.org/wiki?curid=2907525" title="Park Keon-Woo">
Park Keon-Woo



</doc>
<doc id="2907529" url="https://pl.wikipedia.org/wiki?curid=2907529" title="Choi Min-Ho">
Choi Min-Ho



</doc>
<doc id="2907531" url="https://pl.wikipedia.org/wiki?curid=2907531" title="Radio OKO">
Radio OKO



</doc>
<doc id="2907533" url="https://pl.wikipedia.org/wiki?curid=2907533" title="Dang Ye-Seo">
Dang Ye-Seo



</doc>
<doc id="2907535" url="https://pl.wikipedia.org/wiki?curid=2907535" title="Han Su-An">
Han Su-An



</doc>
<doc id="2907537" url="https://pl.wikipedia.org/wiki?curid=2907537" title="Akademickie Radio LUZ">
Akademickie Radio LUZ



</doc>
<doc id="2907538" url="https://pl.wikipedia.org/wiki?curid=2907538" title="Jang Kang-Eun">
Jang Kang-Eun



</doc>
<doc id="2907540" url="https://pl.wikipedia.org/wiki?curid=2907540" title="Jeong Gyeong-Mi">
Jeong Gyeong-Mi



</doc>
<doc id="2907543" url="https://pl.wikipedia.org/wiki?curid=2907543" title="Studenckie Centrum Radiowe NOWINKI">
Studenckie Centrum Radiowe NOWINKI



</doc>
<doc id="2907544" url="https://pl.wikipedia.org/wiki?curid=2907544" title="Ji Yoo Jin">
Ji Yoo Jin



</doc>
<doc id="2907546" url="https://pl.wikipedia.org/wiki?curid=2907546" title="Jin Sun-Yu">
Jin Sun-Yu



</doc>
<doc id="2907548" url="https://pl.wikipedia.org/wiki?curid=2907548" title="Ju Sang-Jeom">
Ju Sang-Jeom



</doc>
<doc id="2907549" url="https://pl.wikipedia.org/wiki?curid=2907549" title="Jung Il Byun">
Jung Il Byun



</doc>
<doc id="2907551" url="https://pl.wikipedia.org/wiki?curid=2907551" title="Jung Sang-Jin">
Jung Sang-Jin



</doc>
<doc id="2907553" url="https://pl.wikipedia.org/wiki?curid=2907553" title="Kim Jae-Bum">
Kim Jae-Bum



</doc>
<doc id="2907555" url="https://pl.wikipedia.org/wiki?curid=2907555" title="Kim Ki-Soo">
Kim Ki-Soo



</doc>
<doc id="2907557" url="https://pl.wikipedia.org/wiki?curid=2907557" title="Kim Kyung-Wook">
Kim Kyung-Wook



</doc>
<doc id="2907559" url="https://pl.wikipedia.org/wiki?curid=2907559" title="Kim Nam-Soon">
Kim Nam-Soon



</doc>
<doc id="2907561" url="https://pl.wikipedia.org/wiki?curid=2907561" title="Kim Soo-Nyung">
Kim Soo-Nyung



</doc>
<doc id="2907563" url="https://pl.wikipedia.org/wiki?curid=2907563" title="Królowa Różańca Świętego (czasopismo)">
Królowa Różańca Świętego (czasopismo)

Królowa Różańca Świętego – katolickie czasopismo dla osób modlących się na różańcu i nowenną pompejańską. Ukazywało się od 2012 roku jako kwartalnik, od 2015 miało pięć wydań w roku, a od 2016 roku jest dwumiesięcznikiem.
Tematyka.
Pismo podejmuje szeroko pojętą tematykę różańcową, odnosząc się do świętych i błogosławionych oraz nauczania Kościoła, a także w oparciu o świadectwa czytelników, reportaże i felietony. W czasopiśmie publikują m.in. ks. Józef Orchowski, ks. Andrzej Skoblicki, Stanisława Gamrat, Lidia Wajdzik, Magdalena Buczek, Marek Woś, Krzysztof Jędrzejewski. 
Z czasopismem związany jest ruch „Apostolat Nowenny Pompejańskiej”, nakierowany na propagowanie różańca w formie tej nowenny. Patronem ruchu jest bł. Bartłomiej Longo. 
W czasopiśmie ukazują się cyklicznie artykuły poświęcone sanktuariom maryjnym Polski. Opisano m.in. ośrodki kultu w Przeworsku, Rychwałdzie, Jasieniu, Starej Wsi, Kodniu, Staniątkach, Janowie Lubelskim, Dąbrowie Górniczej.

</doc>
<doc id="2907566" url="https://pl.wikipedia.org/wiki?curid=2907566" title="Seo Hyang-Soon">
Seo Hyang-Soon



</doc>
<doc id="2907569" url="https://pl.wikipedia.org/wiki?curid=2907569" title="Yun Mi-Jin">
Yun Mi-Jin



</doc>
<doc id="2907571" url="https://pl.wikipedia.org/wiki?curid=2907571" title="Park Sung-Hyun">
Park Sung-Hyun



</doc>
<doc id="2907573" url="https://pl.wikipedia.org/wiki?curid=2907573" title="Ki Bo-Bae">
Ki Bo-Bae



</doc>
<doc id="2907579" url="https://pl.wikipedia.org/wiki?curid=2907579" title="Elektrosiła Sankt Petersburg">
Elektrosiła Sankt Petersburg



</doc>
<doc id="2907581" url="https://pl.wikipedia.org/wiki?curid=2907581" title="Gałaks Sankt Petersburg">
Gałaks Sankt Petersburg



</doc>
<doc id="2907583" url="https://pl.wikipedia.org/wiki?curid=2907583" title="Łokomotiw Sankt Petersburg">
Łokomotiw Sankt Petersburg



</doc>
<doc id="2907585" url="https://pl.wikipedia.org/wiki?curid=2907585" title="Ałyje Parusa Sankt Petersburg">
Ałyje Parusa Sankt Petersburg



</doc>
<doc id="2907587" url="https://pl.wikipedia.org/wiki?curid=2907587" title="Awtomobilist Sankt Petersburg">
Awtomobilist Sankt Petersburg



</doc>
<doc id="2907589" url="https://pl.wikipedia.org/wiki?curid=2907589" title="Pietrotriest Sankt Petersburg">
Pietrotriest Sankt Petersburg



</doc>
<doc id="2907591" url="https://pl.wikipedia.org/wiki?curid=2907591" title="Dinamo Sankt Petersburg">
Dinamo Sankt Petersburg



</doc>
<doc id="2907592" url="https://pl.wikipedia.org/wiki?curid=2907592" title="Leningradka Sankt Petersburg">
Leningradka Sankt Petersburg



</doc>
<doc id="2907593" url="https://pl.wikipedia.org/wiki?curid=2907593" title="Spartak Sankt Petersburg">
Spartak Sankt Petersburg

Zobacz też

</doc>
<doc id="2907594" url="https://pl.wikipedia.org/wiki?curid=2907594" title="Smiena-Zenit Sankt Petersburg">
Smiena-Zenit Sankt Petersburg



</doc>
<doc id="2907596" url="https://pl.wikipedia.org/wiki?curid=2907596" title="U-4711">
U-4711

U-4711 – niemiecki okręt podwodny (U-Boot) przybrzeżnego typu "XXIII" z okresu II wojny światowej. Okręt wszedł do służby w marcu 1945 roku.
Historia.
Położenie stępki nastąpiło 1 grudnia 1944 roku w stoczni F. Krupp Germaniawerft w Kilonii; wodowanie 21 lutego 1945. Okręt wszedł do służby 21 marca 1945 roku.
Wcielony do 5. Flotylli U-Bootów celem treningu i zgrania załogi. Nie odbył żadnego rejsu bojowego.
Zatopiony 4 maja 1945 roku przez własna załogę na terenie stoczni Germaniawerft w Kilonii w ramach operacji Regenbogen.
Dowódcą U-4711 był porucznik Siegfried Endler.

</doc>
<doc id="2907600" url="https://pl.wikipedia.org/wiki?curid=2907600" title="Cressida Cowell">
Cressida Cowell

Cressida Cowell z domu Hare (ur. 15 kwietnia 1966 w Londynie) − brytyjska pisarka, twórczyni literatury dla dzieci i młodzieży, autorka powieści fantasy, ilustratorka książek.
Życiorys.
Pochodzi z arystokratycznego rodu. Ukończyła studia licencjackie na Uniwersytecie Oksfordzkim i St Martin's College oraz magisterskie na University of Brighton. Za swoją powieść "Jak wytresować sobie smoka" otrzymała nagrodę literacką Gold Nestle Smarties Book Prize. Książka ta doczekała się również animowanej adaptacji filmowej (polski tytuł "Jak wytresować smoka").
Jest mężatką i ma troje dzieci. Mieszka w Londynie.
Dzieła.
Powieści.
Seria "Jak wytresować sobie smoka"

</doc>
<doc id="2907601" url="https://pl.wikipedia.org/wiki?curid=2907601" title="San Roberto Bellarmino">
San Roberto Bellarmino

San Roberto Bellarmino – kościół parafialny i tytularny w Rzymie, pod wezwaniem jezuickiego kardynała św. Roberta Bellarmina (1542–1621). Znajduje się przy Piazza Ungheria u zbiegu ulic Via Romania i Via Panama w dzielnicy Parioli na północny wschód od centrum.
Fundatorem kościoła był papież Pius XI, wzniesiony został w 1933, z okazji kanonizacji Roberta Bellarmina, która miała miejsce w roku 1930. Świątynię w stylu modernistycznym zaprojektował architekt Clemente Busiri Vici. Kościół został poświęcony dopiero w roku 1959.
Świątynia jest zbudowana z kamienia i cegły na planie krzyża łacińskiego. Pięcioprzęsłową nawę flankują pary wąskich kaplic oddzielonych masywnymi pilastrami. Na skrzyżowaniu naw wznosi się niska kopuła z latarnią. Prezbiterium i ramiona transeptu są zamknięte poligonalnie. Elewacja frontowa składa się z szerokiej fasady poprzedzonej portykiem. Flankują ją dwie przysadziste wieże o planie oktogonalnym. Architektura kościoła jest kubiczna, zwarta, charakteryzuje się oszczędnością form i surowością.
Wnętrze kościoła jest skromne. Ścianę prezbiterium zdobi mozaika ukazująca patrona kościoła, na tle złocistych promieni Ducha Świętego ukazanego tu jako gołębica. Na pozostałych ścianach motyw nieba, na tamburze kopuły motywy kotwicy, gwiazdy, ogniska i krzyża. Ośmioboczne okno elewacji frontowej zdobi witraż z wizerunkiem świętego Roberta Belarmina.

</doc>
<doc id="2907602" url="https://pl.wikipedia.org/wiki?curid=2907602" title="Solidarny Quebec">
Solidarny Quebec

Solidarny Quebec (Québec solidaire) – partia polityczna w prowincji Quebec, która zdobyła w wyborach powszechnych w 2012 roku 263 111 głosów (6%), uzyskała 2 na 125 mandatów w Zgromadzeniu Narodowym Quebecu i jest obecnie jedną z czterech partii politycznych reprezentowanych w Zgromadzeniu.
Partia powstała w 2006 roku, a w wyborach w 2008 roku zdobyła jeden mandat deputowanego. Jest to partia o orientacji lewicowej, deklarująca założenia programowe pro-ekologiczne, demokratyczne, feministyczne, alterglobalistyczne, pluralistyczne i suwerennościowe. Partia ta popiera ideę przeprowadzenia referendum w sprawie przyszłej suwerenności Quebecu.

</doc>
<doc id="2907610" url="https://pl.wikipedia.org/wiki?curid=2907610" title="Puchar Andory w piłce nożnej (2001)">
Puchar Andory w piłce nożnej (2001)

Copa Constitució 2001 czyli (Puchar Andory w piłce nożnej 2001) to coroczny turniej piłkarski w Andorze.
Półfinały.
Półfinały rozegrano 31 maja 2001.
Finał.
Finał został rozegrany 3 czerwca 2001.

</doc>
<doc id="2907613" url="https://pl.wikipedia.org/wiki?curid=2907613" title="Olivia Hussey">
Olivia Hussey

Olivia Hussey (ur. 17 kwietnia 1951 w Buenos Aires) – brytyjska aktorka. Za rolę Julii w dramacie kostiumowym Franco Zeffirelliego "Romeo i Julia" (1968) została uhonorowana nagrodą Złotego Globu.
Życiorys.
Urodziła się w Buenos Aires w Argentynie w rodzinie rzymskokatolickiej jako pierwsze dziecko Joy (z domu Hussey), pochodzącej z Anglii prawniczki spółki, i argentyńskiego śpiewaka operowego Andrésa Osuny (występującego pod pseudonimem Osvaldo Ribó). Kiedy Hussey miał dwa lata, jej rodzice rozstali się, ale nigdy się nie rozwiedli.
Była zafascynowana aktorstwem od najmłodszych lat, a jako dziecko ubierała się i udawała zakonnicę. W wieku siedmiu lat przeprowadziła się z matką i młodszym bratem do Londynu, gdzie spędziła resztę swojego wczesnego życia. Tam wzięła udział w przesłuchaniu i została zapisana do szkoły teatralnej Italia Conti Academy of Theatre Arts. Hussey wynegocjowała obniżone czesne, pokazując swoją pasję do aktorstwa. Uczęszczała przez pięć lat. W wieku 13 lat zaczęła profesjonalnie występować na scenie.
Pierwszym jej sukcesem na londyńskiej scenie West End w 1966 była rola uczennicy Jenny w dramacie psychologicznym Muriel Spark "Pełnia żucia panny Jean Brodie" z Vanessą Redgrave. Wrótce trafiła na ekran jako Donna w dramacie Delmera Davesa "Bitwa pod Villa Fiorita" ("The Battle of the Villa Fiorita", 1965) z Maureen O’Harą i Jinny w rodzinnym filmie sportowym "Kto zdobędzie puchar" ("Cup Fever", 1965) z Bernardem Cribbinsem. W wieku 15 lat Hussey została wybrana spośród 500 aktorek do roli Julii w filmowej wersji "Romea i Julii" Zeffirellego (1968), u boku 16–letniego Leonarda Whitinga, Romea. Za swój występ zostali uhonorowani David di Donatello. W 2023, 55 lat po premierze, Hussey i Whiting, pozwali producenta — firmę Paramount Pictures — za nagą scenę, którą nakręcili, gdy byli nieletni żądając 500 mln dol. zadośćuczynienia.
Po występie w roli 15–letniej aktorki Val w komediodramacie "Wszystkie właściwe posunięcia" ("All the Right Noises", 1970) i jako Maria w przygodowym dramacie fantasy "Zagubiony horyzont" ("Lost Horizon", 1973) z Liv Ullmann, ponownie zagrała w produkcji Franco Zeffirelliego i została obsadzona w roli Maria w miniserialu "Jezus z Nazaretu" (1977). W komedii grozy "Kot i kanarek" ("The Cat and the Canary", 1979) zagrała postać Cicily Young, dziedziczkę wielkiej fortuny narażoną na mordercze zamachy. W miniserialu Rai / ABC "Ostatnie dni Pompeii" ("The Last Days of Pompeii", 1984) na podstawie powieści Edwarda Bulwera-Lyttona z Nicholasem Clayem i Franco Nero pojawiła się jako Ione.

</doc>
<doc id="2907614" url="https://pl.wikipedia.org/wiki?curid=2907614" title="Herman Frankel">
Herman Frankel

Herman Frankel – poseł do Sejmu Krajowego Galicji III kadencji (1870–1876), adwokat we Lwowie.
Wybrany w III kurii obwodu Lwów, z okręgu wyborczego Miasto Lwów. Na jego miejsce 29 października 1872 obrano Aleksandra Jasińskiego.

</doc>
<doc id="2907618" url="https://pl.wikipedia.org/wiki?curid=2907618" title="Natan Kallir">
Natan Kallir

Natan Kallir (Kallier) (ur. w 26 listopada 1821 w Brodach - zm. 4 lutego 1886 w Wiedniu) – żydowski bankier i polityk, poseł na galicyjski Sejm Krajowy i do austriackiej Rady Państwa
Życiorys.
Prowadził odziedziczony po ojcu dom bankierski "Nirenstein &amp; Kallir" w Brodach, będącym największym prywatnym bankiem w Galicji. Posiadał także rozległy majątek ziemski. W latach 1871-1885 był prezydentem Izby Przemysłowo-Handlowej w Brodach. Był również znanym filantropem. Szczególnie znane było jego zaangażowanie w akcję pomocy Żydom emigrującym z Rosji w latach 80. XIX wieku.
Poseł na Sejm Krajowego Galicji III kadencji (20 sierpnia 1870 - 30 grudnia 1873). Wybrany w III kurii (gmin miejskich), z okręgu wyborczego nr 6 Miasto Brody. Złożył mandat 30 grudnia 1873, na jego miejsce obrano 25 sierpnia 1874 Filipa Zuckera. Poseł do austriackiej Rady Państwa V kadencji (4 listopada 1873 - 22 maja 1879), VI kadencji (7 października 1879 - 23 kwietnia 1885) i VII kadencji (14 października 1885 - 4 lutego 1886). Wybierany w kurii III (izb przemysłowo-handlowych) z Izby Przemysłowo-Handlowej w Brodach. Po jego śmierci w wyborach uzupełniających jego mandat objął Maurycy Rosenstock. W parlamencie należał początkowo do Klubu Lewicy [ Klub der Linken] potem od 1877 do Klubu Centrum (Klub des Zentrums) następnie od 1879 do Klubu Liberałów (Klub der Liberalen) a od 1881 do Klubu Zjednoczonej Lewicy (Klub Vereinigte Linke).Ostro krytykowali go polscy publicyści i politycy, gdyż nie tylko nie wstąpił do Koła Polskiego, ale też wielokrotnie głosował przeciwko niemu broniąc interesów ekonomicznych kupców i rzemieślników żydowskich. 
Pochowany w alei honorowej sektora żydowskiego (Stary Cmentarz Żydowski) na Cmentarzu Centralnym w Wiedniu.
Rodzina.
Pochodził z rodziny bankierów żydowskich przybyłych do Galicji z Niemiec. Jego dziadek Aleksander Zyskind Kallier osiedlił się w Brodach, zaś jego ojciec Majer Kallir (1789-1875) był wpływowym kupcem i finansistą w Brodach. W 1869 rodzina została nobilitowana zaś w 1874 otrzymali tytuł rycerski. Jego siostrę była Amalia in. Malka (1826-1905) żona finansisty wiedeńskiego Henricha (Hirsza) Nirensteina. W 1838 ożenił się z Breindel (Betty) z domu Kristianpoller, dzieci nie mieli.

</doc>
<doc id="2907622" url="https://pl.wikipedia.org/wiki?curid=2907622" title="Kiryło Hubar">
Kiryło Hubar

Kiryło Hubar – ukraiński działacz społeczny, poseł do Sejmu Krajowego Galicji III kadencji (1870-1876), włościanin z Bołszowa.
Życiorys.
Wybrany do Sejmu Krajowego w IV kurii obwodu Brzeżany, z okręgu wyborczego nr 5 Rohatyn-Bursztyn.

</doc>
<doc id="2907623" url="https://pl.wikipedia.org/wiki?curid=2907623" title="Illa Fecak">
Illa Fecak

Illa Fecak, lub Ilia Fecak – ukraiński działacz społeczny, poseł do Sejmu Krajowego Galicji III kadencji (1870-1876), włościanin z Staregomiasta.
Wybrany do Sejmu Krajowego w IV kurii obwodu Brzeżany, z okręgu wyborczego nr 6 Podhajce-Kozowa.

</doc>
<doc id="2907627" url="https://pl.wikipedia.org/wiki?curid=2907627" title="Wspólnota administracyjna Taennesberg">
Wspólnota administracyjna Taennesberg



</doc>
<doc id="2907629" url="https://pl.wikipedia.org/wiki?curid=2907629" title="Technōs Japan Corporation">
Technōs Japan Corporation

 – japoński producent gier wideo, najbardziej znany z produkcji serii gier "Kunio-kun" i "Double Dragon", który działał w latach 1981–1996 (do bankructwa). Firma była również właścicielem spółki American Technōs Inc.
Historia.
Technōs Japan Corporation została założona w 1981 przez trzech członków (Kunio Taki, Noriyuki Tomiyama, Yoshihisa Kishimoto) personelu firmy Data East Corporation. Ich pierwszą grą była Minky Monkey, wydana w 1982 roku na automaty. Wiele z wczesnych gier Technōs Japan Corporation były publikowane lub rozpowszechniane przez inne spółki, w szczególności przez Data East Corporation.
"Nekketsu Koha Kunio-kun", wydany w 1986, był pierwszym wielkim hitem wydanym przez Technōs Japan Corporation w Japonii, z tego powodu wydano go też na zachodzie jako "Renegade". Technōs następnie wyprodukowała wersję na Nintendo Entertainment System, była to pierwszą gra Technōs Japan Corporation wyprodukowana na konsolę. Kolejnym produktem firmy, który stał się hitem była zręcznościowa platformówka, "Double Dragon", ogromny sukces gry zaowocował wydaniem gry na NES, oraz wersji na inne platformy produkowane przez inne firmy.
Sukces "Koha Kunio-kun" doprowadził do produkcji wielu sequeli i spin-offów na konsolę Nintendo Entertainment System, a później na konsole Game Boy i Super Famicom, wynikiem czego było ponad dwadzieścia gier z Kunio w roli głównej między innymi: "Nekketsu KōKō Dodgeball Bu", "Downtown Nekketsu Monogatari", "Nekketsu Kakutō Densetsu" czy "Kunio Kun no Nekketsu Soccer League". Kilka gier z serii "Kunio-Kun" zostało wydane w Ameryce Północnej oraz w regionie PAL pod zmienionymi nazwami np. "" pod tytułem "Crash 'n the Boys: Street Challenge" lub "Downtown Nekketsu Monogatari" pod tytułem "River City Ransom" w ameryce północnej i "Street Gangs" w regionie PAL. W 1991 roku wydano też pierwszą część mangi na podstawie serii Kunio-Kun.
Technōs Japan Corporation wydała również dwa sequele gry "Double Dragon" na automaty: ' w 1988 roku i ' w roku 1990, gry te wydano również na NES, oraz grę "Super Double Dragon" w 1992 roku, na SNES. Popularność serii "Double Dragon" sprawiła, że na jej podstawie wyprodukowano serial animowany i film.
Poza seriami "Double Dragon" i "Kunio-kun", Technōs Japan Corporation produkowała kilka gier, takich jak "Combatribes", "Shadow Force", "WWF Superstars" i "WWF Wrestlefest", ale większość z tych gier nie osiągnęła tego samego sukcesu, jak "Kunio-kun" i "Double Dragon".
W roku 1996, Technōs Japan zakończyła działalność i ogłosiła bankructwo. Ostatnimi grami firmy były "Double Dragon", "Gowcaizer Fighter" i "Super Dodge Ball" na konsolę Neo Geo.
Po bankructwie Technōs Japan Corporation firma o nazwie Million Co. nabyła prawa do wykorzystywania jej własności i produkuje nowe gry na podstawie klasycznych hitów. Million Co. wyprodukowała "Super Dodge Ball Advance", "Double Dragon Advance" i "River City Ransom EX" na Game Boy Advance, "Super Dodgeball Brawlers" na Nintendo DS, a także wydała oryginalne produkcje firmy Technos Japan Corporation w usłudze Virtual Console i innych podobnych usługach, poza tym mimo upływu czasu na podstawie gier Technōs Japan Corporation nadal powstaje wiele fanowskich projektów.
Lista wyprodukowanych gier.
Wszystkie gry są wymienione według oryginalnych japońskich tytułów, a także według tytułów angielskich, obok nazw podano daty wydania. Ta lista nie uwzględnia licencjonowanych wersji gier, które zostały wydane przez inne firmy na podstawie produktów Technōs Japan Corporation lub gier, które były produkowane przez Milion Co., aktualnego posiadacza praw autorskich do gier Technōs Japan Corporation.

</doc>
<doc id="2907630" url="https://pl.wikipedia.org/wiki?curid=2907630" title="Eschenbach i.d.OPf.">
Eschenbach i.d.OPf.



</doc>
<doc id="2907631" url="https://pl.wikipedia.org/wiki?curid=2907631" title="Mykoła Bojczuk">
Mykoła Bojczuk

Mykoła Bojczuk (ukr. Микола Бойчук) – ukraiński działacz społeczny, poseł do Sejmu Krajowego Galicji III kadencji (1870–1872), włościanin z Lisowiec.
Wybrany do Sejmu Krajowego w IV kurii obwodu Czortków, z okręgu wyborczego nr 7 Zaleszczyki-Tłuste. Od 29 października 1872 zastąpił go ks. Teodor Lisiewycz.

</doc>
<doc id="2907632" url="https://pl.wikipedia.org/wiki?curid=2907632" title="Fedir Hajdamacha">
Fedir Hajdamacha

Fedir Hajdamacha (ukr. "Федір Гайдамаха") – ukraiński działacz społeczny i poseł na Sejm Krajowy Galicji i do austriackiej Rady Państwa V kadencji w latach 1873-1879.
Chłop, posiadający gospodarstwo we wsi Iwankowa, w pow. borszczowskim.
Poseł do Sejmu Krajowego Galicji III kadencji (1870-1876), Wybrany do sejmu w IV kurii obwodu Czortków, z okręgu wyborczego nr 8 Borszczów-Mielnica. W Sejmie był członkiem Klubu Ruskiego.
Poseł do austriackiej Rady Państwa V kadencji (5 listopada 1873 – 22 maja 1879), wybrany w kurii IV (gmin wiejskich) w okręgu wyborczym nr 24 (Zaleszczyki–Borszczów–Horodenka). W parlamencie austriackim był członkiem Klubu Ruskiego.

</doc>
<doc id="2907633" url="https://pl.wikipedia.org/wiki?curid=2907633" title="Mikołaj Wolański">
Mikołaj Wolański

Mikołaj Władysław Wolański (ur. 18 czerwca 1826 w Pauszówce, zm. 2 lipca 1895 we Lwowie) – polski właściciel dóbr, działacz społeczny, c. k. podkomorzy, hrabia austriacki, kawaler maltański. Poseł do Sejmu Krajowego Galicji, Rady Państwa.
Życiorys.
Urodził się w rodzinie Aleksandra Wolańskiego (zm. 1848). Starszym bratem Mikołaja był Erazm Wolański. Mikołaj Wolański ukończył gimnazjum oraz kurs filozofii prowadzony przez Jezuitów w Tarnopolu. Studiował na Wydziale prawa Uniwersytetu Lwowskiego. Właściciel dóbr Pauszówka.
Członek Towarzystwa Przyjaciół Sztuk Pięknych we Lwowie (m.in. w W latach 1876/1877).
Poseł do Sejmu Krajowego Galicji III, IV, V (okręg wyborczy Czortków-Jazłowiec-Budzanów, nie wszedł do żadnej komicji w 1885) i VI kadencji (1870–1895) oraz do Rady Państwa z okręgów Zaleszczyki oraz Buczacz–Czortków III, IV, VI, VII i VIII kadencji (1870–1873 i 1879–1895, m.in. w 1885 zwyciężył ks. Hałuszczynskiego). W parlamencie austriackim był członkiem Koła Polskiego. Wybrany do Sejmu Krajowego w IV kurii obwodu Czortków, z okręgu wyborczego nr 9 Czortków–Jazłowiec–Budzanów.
Сzłonek Rady powiatowej w Czortkowie z grupy większej posiadłości (m.in. w latach 1870, 1871, 1872, 1874, 1880, 1883, 1884, 1888), prezes jej Wydziału m.in. w 1871, 1874.
Członek c. k. powiatowej komisji szacunkowej w Czortkowie m.in. w latach 1872, 1874. W latach m.in. 1872, 1882 (prezes Walerian Podlewski) zastępcą prezesa czortkowskiego Wydziału okręgowego Galicyjskiego Towarzystwa Kredytowego Ziemskiego we Lwowie. Członek czynny c. k. Galicyjskiego Towarzystwa Gospodarskiego (oddziału buczacko-czortkowsko-zaleszczyckiego, m.in. w latach 1870, 1882, 1884, oddziału buczacko-czortkowsko-husiatyńsko-zaleszczyckiego, m.in. w 1888).
12 lutego 1888 otrzymał tytuł hrabiego austriackiego, w lutym 1890 – pozwolenie noszenia krzyża kawalerskiego zakonu Joannitów (rycerz Maltański).
Zmarł 2 lipca 1895 we Lwowie w wieku 69 lat. Został pochowany w rodzinnym majątku.

</doc>
<doc id="2907635" url="https://pl.wikipedia.org/wiki?curid=2907635" title="Włókniakowatość guzkowata rozcięgna podeszwowego">
Włókniakowatość guzkowata rozcięgna podeszwowego

Włókniakowatość guzkowata rozcięgna podeszwowego, inaczej choroba Ledderhose – choroba tkanki łącznej dotycząca rozcięgna podeszowego stóp. Jest pokrewna z częściej występującym schorzenie o nazwie przykurcz Dupuytrena. 
Przebieg schorzenia jest skokowy w ciągu wielu lat. 
Objawy polegają na powstawaniu w rozcięgnie podeszwowym leżących tuż pod skórą grudek, tworzących niekiedy rodzaj pęczków. Grudki bywają dużo większe niż w przypadku przykurczu Dupuytrena, co może powodować utrudnienie chodzenia.
Nazwa choroby pochodzi od nazwiska niemieckiego chirurga Georga Ledderhose (1855-1925), który jako pierwszy ją opisał.

</doc>
<doc id="2907640" url="https://pl.wikipedia.org/wiki?curid=2907640" title="Historia Filipin">
Historia Filipin

Prehistoria(do 900).
Istnieją dowody na to, że wczesne homininy żyły na terenie dzisiejszych Filipin już 709 000 lat temu. Najstarsze szczątki ludzkie znalezione na wyspach pochodzą z jaskiń Tabon na Palawan, datowane są na 47 000 ± 11–10 000 lat.
Wczesne państwa (900-1565).
Najwcześniejszym znanym zachowanym zapisem pisemnym znalezionym na Filipinach jest inskrypcja z Laguna Copperplate. Do 1300 roku wiele dużych osad przybrzeżnych wyłoniło się jako centra handlowe i stało się centralnym punktem zmian społecznych. Uważa się, że handel z Chinami rozpoczął się w czasach dynastii Tang, ale rozwinął się w czasach dynastii Song. Indyjskie cechy kulturowe, takie jak terminy językowe i praktyki religijne, zaczęły rozprzestrzeniać się na Filipinach w X wieku, prawdopodobnie za pośrednictwem hinduskiego imperium Majapahit. W XV wieku islam przybył na archipelag Sulu i stamtąd się rozprzestrzenił.
Państewka założone na Filipinach od X do XVI wieku to Maynila, Tondo, Namayan, Pangasinan, Cebu, Butuan, Maguindanao, Lanao, Sulu i Ma-i.
Kolonizacja (1565–1946).
W 1521 portugalski odkrywca Ferdynand Magellan przybył na Filipiny i przyłączył je do Królestwa Hiszpanii. Kolonizacja wysp rozpoczęła się od momentu pojawienia się na nich Miguela Lópeza de Legazpi, który przybył na nie z Meksyku w 1565. Założył wówczas pierwszą europejską osadę Cebu. W 1571 została założona Manila jako stolica Hiszpańskich Indii Wschodnich. 
Od 1565 do 1821 r. Filipiny były rządzone w ramach znajdującej się w Meksyku Wicekrólestwa Nowej Hiszpanii, zarządzanej później z Madrytu po meksykańskiej wojnie o niepodległość. Podczas swoich rządów Hiszpania stłumiła różne bunty, a także broniła się przed zewnętrznymi wyzwaniami militarnymi. 
Siły brytyjskie okupowały Manilę w latach 1762-1764 podczas wojny siedmioletniej. Hiszpańskie rządy zostały przywrócone na mocy traktatu paryskiego z 1763 r. Hiszpanie uważali swoją wojnę z muzułmanami w Azji Południowo-Wschodniej za przedłużenie rekonkwisty. Konflikt z Moro trwał kilkaset lat. W ostatniej ćwierci XIX wieku Hiszpania podbiła części Mindanao i Jolo, a muzułmanie Moro w Sułtanacie Sulu formalnie uznali suwerenność Hiszpanii. 
Andrés Bonifacio w 1892 roku założył wojownicze tajne stowarzyszenie o nazwie Katipunan, które szukało niezależności od Hiszpanii poprzez zbrojną rewoltę. 
Stowarzyszenie Katipunan rozpoczęło rewolucję filipińską w 1896 r. Wewnętrzne spory doprowadziły do wyborów, w których Bonifacio stracił swoją pozycję, a Emilio Aguinaldo został wybrany na nowego przywódcę rewolucji. W 1897 r. pakt z Biak-na-Bato doprowadził do wygnania przywództwa rewolucji do Hongkongu. W 1898 roku rozpoczęła się wojna hiszpańsko-amerykańska, która dotarła na Filipiny. Aguinaldo powrócił, wznowił rewolucję i ogłosił niepodległość od Hiszpanii 12 czerwca 1898 r. Pierwsza Republika Filipin została ustanowiona 21 stycznia 1899 r.
Wyspy zostały scedowane przez Hiszpanię Stanom Zjednoczonym wraz z Portoryko i Guamem w wyniku zwycięstwa USA w wojnie amerykańsko-hiszpańskiej. Gdy stawało się coraz jasne, że Stany Zjednoczone nie uznają Pierwszej Republiki Filipin, wybuchła wojna filipińsko-amerykańska. Wojna spowodowała śmierć od 250 000 do 1 miliona cywilów, głównie z powodu głodu i chorób. Po klęsce Pierwszej Republiki Filipin ustanowiono amerykański rząd cywilny. Siły amerykańskie nadal zabezpieczały i rozszerzały swoją kontrolę nad wyspami, zabezpieczając Sułtanat Sulu, i ustanawiając kontrolę nad wewnętrznymi obszarami górskimi, które opierały się hiszpańskiemu podbojowi.
Rozwój kulturowy wzmocnił ciągły rozwój tożsamości narodowej, a język tagalski zaczął dominować nad innymi lokalnymi językami.
Podczas II wojny światowej Cesarstwo Wielkiej Japonii zaatakowało, a Druga Republika Filipińska, pod wodzą Jose P. Laurela, została ustanowiona jako państwo marionetkowe. Od 1942 japońskiej okupacji Filipin przeciwstawiała się podziemna działalność partyzancka na dużą skalę. Okrucieństwa i zbrodnie wojenne zostały popełnione podczas wojny, w tym Bataański Marsz Śmierci i masakra w Manili. Wojska alianckie pokonały Japończyków w 1945 roku. Szacuje się, że pod koniec wojny zginęło ponad milion Filipińczyków. 11 października 1945 roku Filipiny stały się jednym z członków założycieli Organizacji Narodów Zjednoczonych. 4 lipca 1946 roku Filipiny zostały oficjalnie uznane przez Stany Zjednoczone za niepodległe państwo na mocy traktatu z Manili, za prezydentury Manuela Roxasa.
Okres postkolonialny (od 1946).
Po zakończeniu wojny o niepodległość, w 1948 wybuchło powstanie chłopskie zorganizowane przez partyzantów Hukbong, w dużej mierze wywodzących się z ruchu oporu w czasie okupacji. Powstanie zostało stłumione na początku lat 50. Głównym celem powstańców była reforma rolna i zerwanie stosunków z USA, których Filipiny były niegdyś kolonią. W 1962 roku Filipiny poparły rebelię w Brunei oraz udzieliły schronienia jej przywódcom. Wynikało to z filipińskich pretensji do tego regionu oraz niechęci do włączenia Brunei w skład Malezji. 
W 1965 roku dyktatorskie rządy wprowadził Ferdinand Marcos. Nieudolne i skorumpowane rządy stały się przyczyną licznych wystąpień, strajków oraz kampanii partyzanckich przygotowanych przez lewicową Nową Armię Ludową oraz separatystyczny Narodowy Front Wyzwolenia Moro i Islamski Front Wyzwolenia Moro. Konflikt partyzancki zapoczątkowany w 1969 roku i trwający do dziś pochłonął około 40 tysięcy ofiar. 
W 1986 w kraju dokonał się pokojowy przewrót, w wyniku którego obalona została dyktatura Marcosa, a władzę objęła Corazon Aquino, zwyciężczyni wyborów prezydenckich. W latach 1992–1998 na stanowisku szefa państwa zasiadał Fidel Ramos. W 1998 odbyły się kolejne wybory prezydenckie, wygrane przez Josepha Estradę. W styczniu 2001 Estrada został pozbawiony urzędu w wyniku oskarżenia o malwersacje finansowe. Jego miejsce zajęła wiceprezydent Gloria Macapagal-Arroyo, która wygrała wybory również w 2004. W 2010 na stanowisku zastąpił ją Benigno Aquino III. W 2016 wybory wygrał Rodrigo Duterte, który zaczął swoje rządy 30 czerwca.

</doc>
<doc id="2907643" url="https://pl.wikipedia.org/wiki?curid=2907643" title="Metropolia Caracas">
Metropolia Caracas

Metropolia Caracas − metropolia rzymskokatolicka w Wenezueli utworzona 27 listopada 1803 roku.

</doc>
<doc id="2907644" url="https://pl.wikipedia.org/wiki?curid=2907644" title="Nunchaku">
Nunchaku



</doc>
<doc id="2907646" url="https://pl.wikipedia.org/wiki?curid=2907646" title="Metropolia Cumaná">
Metropolia Cumaná

Metropolia Cumaná − metropolia rzymskokatolicka w Wenezueli utworzona 16 maja 1992 roku.

</doc>
<doc id="2907649" url="https://pl.wikipedia.org/wiki?curid=2907649" title="Metropolia Maracaibo">
Metropolia Maracaibo

Metropolia Maracaibo – metropolia rzymskokatolicka w Wenezueli utworzona 30 kwietnia 1966 roku.

</doc>
<doc id="2907652" url="https://pl.wikipedia.org/wiki?curid=2907652" title="Metropolia Mérida">
Metropolia Mérida

Metropolia Mérida − metropolia rzymskokatolicka w Wenezueli utworzona 30 kwietnia 1966.

</doc>
<doc id="2907653" url="https://pl.wikipedia.org/wiki?curid=2907653" title="Tkanie (koń)">
Tkanie (koń)



</doc>
<doc id="2907654" url="https://pl.wikipedia.org/wiki?curid=2907654" title="Metropolia Valencia en Venezuela">
Metropolia Valencia en Venezuela

Metropolia Valencia en Venezuela − metropolia rzymskokatolicka w Wenezueli utworzona 12 listopada 1974 roku.

</doc>
<doc id="2907655" url="https://pl.wikipedia.org/wiki?curid=2907655" title="Neustadt a.d.Waldnaab">
Neustadt a.d.Waldnaab



</doc>
<doc id="2907656" url="https://pl.wikipedia.org/wiki?curid=2907656" title="Compol 2">
Compol 2

Compol II sp. z o.o – polska firma specjalizująca się w produkcji urządzeń i systemów ICT rejestrujących, analizujących i opisujących ruch w sieciach PSTN i TCP/IP. 
Modemy, systemy rejestrowania rozmów telefonicznych, systemy analizowania i rejestrowania ruchu w sieciach IP należą do rozwiązań szeroko wykorzystywanych w instytucjach finansowych, nadzorze lotniczym, zarządzaniu kryzysowym, giełdach i policji. Firma z wysokim potencjałem innowacyjności.
Projekty UE.
W ramach Działania 1.4 „Wsparcie projektów celowych” Programu Operacyjnego Innowacyjna Gospodarka, 2007-2013 Compol II zrealizował w latach 2010-2011 projekt AKEN.

</doc>
<doc id="2907657" url="https://pl.wikipedia.org/wiki?curid=2907657" title="Izydor (Tupikin)">
Izydor (Tupikin)

Izydor, imię świeckie Roman Władimirowicz Tupikin (ur. 27 maja 1974 w Krasnojarsku) – rosyjski duchowny prawosławny. 
Życiorys.
W latach 1992–1995 był studentem Państwowego Uniwersytetu Technicznego w Krasnojarsku. W 1995 wstąpił do seminarium duchownego w Moskwie. Po jego ukończeniu w 1999 kontynuował naukę teologii prawosławnej na studiach w Moskiewskiej Akademii Duchownej, uzyskując dyplom końcowy w 2003. W latach 1999–2007 był referentem komisji teologicznej przy Świętym Synodzie Rosyjskiego Kościoła Prawosławnego. W 2003 był ponadto asystentem prorektora Moskiewskiej Akademii Duchownej ds. wychowawczych, zaś od 2003 do 2007 – asystentem prorektora tejże uczelni ds. naukowo-teologicznych. Wieczyste śluby mnisze złożył 31 marca 2006 w soborze Trójcy Świętej w ławrze Troicko-Siergijewskiej, przyjmując imię mnisze Izydor na cześć św. Izydora z Chios. 16 kwietnia tego samego roku w cerkwi Opieki Matki Bożej przy Moskiewskiej Akademii Duchownej przyjął święcenia diakońskie z rąk arcybiskupa wieriejskiego Eugeniusza. Na kapłana wyświęcony został 19 grudnia 2006. W sierpniu roku następnego został mianowany rektorem seminarium duchownego w Jarosławiu. W 2009 otrzymał godność igumena.
Od sierpnia 2009 był pracownikiem Kancelarii Patriarchatu Moskiewskiego, specjalistą ds. eparchii i monasterów Kościoła. Służył także jako proboszcz cerkwi Świętych Piotra i Pawła w Moskwie-Lefortowie. W 2010 mianowany sekretarzem odpowiedzialnym Kancelarii Patriarchatu. Od lipca 2012 był także przełożonym Monasteru Wysoko-Pietrowskiego, zaś od grudnia tegoż roku – zastępcą przewodniczącego Wydziału Synodalnego ds. młodzieży.
12 marca 2013 Święty Synod Rosyjskiego Kościoła Prawosławnego nominował go na biskupa smoleńskiego, zwalniając go równocześnie z pełnionych do tej pory funkcji. 14 marca tego samego roku otrzymał godność archimandryty. 18 marca 2013 został wyświęcony na biskupa smoleńskiego i wiaziemskiego. Dwa lata później, w związku z utworzeniem metropolii smoleńskiej, otrzymał godność metropolity.
W 2016 przewodniczył delegacji Rosyjskiego Kościoła Prawosławnego na Światowe Dni Młodzieży w Krakowie.

</doc>
<doc id="2907658" url="https://pl.wikipedia.org/wiki?curid=2907658" title="Łętownia (powiat niżański)">
Łętownia (powiat niżański)

Łętownia – osada w Polsce położona w województwie podkarpackim, w powiecie niżańskim, w gminie Jeżowe.
Osada leży przy stacji kolejowej Łętownia na linii kolejowej nr 68 Lublin Główny – Przeworsk.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="2907661" url="https://pl.wikipedia.org/wiki?curid=2907661" title="Louis Pergaud (bokser)">
Louis Pergaud (bokser)

Louis Pergaud Ngatchou (ur. 14 sierpnia 1950) – kameruński bokser kategorii półciężkiej.
Kariera zawodowa.
Jako zawodowiec zadebiutował 31 stycznia 1977. Do końca 1979 r. stoczył 18 walk, z których wygrał 17 i 1 przegrał. W tym czasie pokonał byłych pretendentów do tytułów światowych – Toma Bethea oraz Lonniego Bennetta.
11 maja 1980 r. dostał szansę walki o mistrzostwo świata WBC w wadze półciężkiej. Jego rywalem był Matthew Saad Muhammad, który bronił tytułu po raz 3. Przez pierwsze 4 rundy pojedynek był wyrównany. W 5 rundzie, Pergaud był liczony po lewym sierpowym na korpus. Kameruńczyk wstał, ale sędzia postanowił przerwać pojedynek, ogłaszając zwycięstwo mistrza przez techniczny nokaut.
Po porażce z Muhammadem stoczył jeszcze na ringu 29 pojedynków, z których wygrał zaledwie 12, walcząc w kategorii półciężkiej i ciężkiej. W 1986 r. odniósł jeszcze dwa cenne zwycięstwa. W lutym pokonał wielokrotnego mistrza europy wagi ciężkiej, Luciena Rodrigueza, a w maju niepokonanego Sammy'ego Reesona. 4 kwietnia 1987 roku stoczył ostatnią walkę, remisując z Michaelem Simuwelu. Po zakończeniu kariery powrócił do Kamerunu i zamieszkał w Bangangté.

</doc>
<doc id="2907673" url="https://pl.wikipedia.org/wiki?curid=2907673" title="Świnka genueńska">
Świnka genueńska

Świnka genueńska ("Protochondrostoma genei") – gatunek słodkowodnej ryby z rodziny karpiowatych (Cyprinidae). Jedyny przedstawiciel rodzaju "Protochondrostoma".
Występowanie.
Środkowe i górne odcinki rzek północnego zlewiska Morza Adriatyckiego we Włoszech (Adyga, Brenta, Cesano, Esino, Foglia, Livenza, Metauro, Pad, Piawa, Tagliamento, Tronto i Vomano) oraz w Słowenii (Socza, Vipava). Gatunek został w północnych i środkowych Włoszech introdukowany również w rzekach mających ujście do Morza Śródziemnego na zachodnim wybrzeżu (Magra, Arno i Tyber). Spotykany w południowo-wschodniej części Francji w dorzeczu rzek Rodan, Var, jak i w południowych Niemczech (Ren).
Charakterystyka.
Ciało wydłużone, bocznie spłaszczone w kolorze srebrzystym. Grzbiet szarozielonkawy. Przez środek ciała biegnie ciemniejsza smuga, ciągnąca się od pokrywy skrzelowej aż do części nasadowej płetwy ogonowej.
Zamieszkuje przydenną strefę, gdzie wyszukuje pokarm. Jest wszystkożerna, zjada znajdujące się na dnie np. robaki, owady, resztki roślinne dające się przetrawić itd. Dorasta do 30 cm długości, najczęściej jednak osiąga mniejsze wymiary. Okres tarła przypada na miesiące od marca do czerwca.
Ochrona gatunku.
W wyniku zasiedlania w innych miejscach świnka genueńska stała się gatunkiem zagrażającym populacji innych drobnych ryb, m.in. płoci adriatyckiej i "Squalius lucumonis".
Świnka genueńska jest przyczyną zanikania innych gatunków w jej otoczeniu, sama też jest narażona na wyginięcie m.in. poprzez degenerację wód zanieczyszczeniami jak i budowę zapór wodnych uniemożliwiających jej wędrówkę w celach reprodukcyjnych. Również i ona narażona jest na spadek liczebności poprzez wprowadzenie do jej otoczenia innego gatunku, np. wprowadzenie środkowoeuropejskiej świnki do rzek Słowenii spowodowało wyginięcie tam pod koniec XX wieku świnki genueńskiej. Innymi czynnikami na zanikanie gatunku jest oddziaływanie innych gatunków: sum pospolity, jaź i boleń.

</doc>
<doc id="2907674" url="https://pl.wikipedia.org/wiki?curid=2907674" title="Protochondrostoma">
Protochondrostoma



</doc>
<doc id="2907675" url="https://pl.wikipedia.org/wiki?curid=2907675" title="Protochondrostoma genei">
Protochondrostoma genei



</doc>
<doc id="2907676" url="https://pl.wikipedia.org/wiki?curid=2907676" title="Leuciscus genei">
Leuciscus genei



</doc>
<doc id="2907677" url="https://pl.wikipedia.org/wiki?curid=2907677" title="Chondrostoma jaculum">
Chondrostoma jaculum



</doc>
<doc id="2907678" url="https://pl.wikipedia.org/wiki?curid=2907678" title="Chondrostoma genei albicans">
Chondrostoma genei albicans



</doc>
<doc id="2907679" url="https://pl.wikipedia.org/wiki?curid=2907679" title="Chondrostoma genei">
Chondrostoma genei



</doc>
<doc id="2907682" url="https://pl.wikipedia.org/wiki?curid=2907682" title="Schronisko pod Smotrcem">
Schronisko pod Smotrcem

Schronisko AZS pod Smotrcem – nieistniejące obecnie schronisko turystyczne, położone na połoninie w kotle doliny poniżej szczytu Smotrca (1898 m n.p.m.) w Czarnohorze. Najprawdopodobniej już w 1900 roku istniał w tym miejscu obiekt noclegowy, natomiast schronisko Akademickiego Zrzeszenia Sportowego z Warszawy wybudowano w latach 1932-39. Było ono położone na wysokości około 1700 m n.p.m., co czyniło je najwyżej położonym schroniskiem w przedwojennej Polsce. Jego gospodarzem był Ludwik Ziemblic, będący jednocześnie pracownikiem polskiego wywiadu.

</doc>
<doc id="2907683" url="https://pl.wikipedia.org/wiki?curid=2907683" title="Jarosław Antoniuk">
Jarosław Antoniuk

Jarosław Antoniuk (ur. 23 marca 1963 w Hajnówce) – teatrolog, reżyser, autor opracowań i sztuk dla dzieci i młodzieży, animator kultury, manager. Od 1994 roku dyrektor Teatru Lalki i Aktora w Łomży oraz Międzynarodowego Festiwalu Teatralnego Walizka.
Życiorys.
Jest absolwentem Państwowego Studium Kulturalno-Oświatowego w Ciechanowie (1985-1987), wydziału Wiedzy o Teatrze Akademii Teatralnej w Warszawie (1988-1992) oraz Podyplomowych Studiów Managerskich Szkoły Głównej Handlowej w Warszawie (2010-2011). W latach 1995–2002 wybudował pierwszy w historii Łomży budynek teatralny, którego otwarcie miało miejsce 27 marca 2002 roku. Od 1994 roku jest również dyrektorem Międzynarodowego Festiwalu Teatralnego Walizka, który to na przestrzeni kilkunastu lat stał się ważnym i cenionym festiwalem teatralnym nie tylko w kraju, ale i na świecie. Festiwal odbywa się co roku i skupia teatry portatywne, do tej pory festiwal gościł zespoły teatralne z ponad 50 krajów świata.
Działalność artystyczna.
Antoniuk współpracuje z wieloma teatrami z kraju i zagranicy. Jest promotorem teatru zza wschodniej granicy w Polsce, promuje polski teatr na Bałkanach, uczestniczy w seminariach w kraju i za granicą. Jest również jurorem festiwali zagranicznych. Tworzy spektakle, które cieszą się popularnością i uznaniem widzów w kraju i za granicą. Wcześniej zajmował się teatrem alternatywnym oraz performance. Zadebiutował na scenie repertuarowej w 1996 roku spektaklem "Dziejba leśna" (Bolesław Leśmian). Widowisko cztery lata późnej otworzyło Festiwal Kraków 2000. Tworzy teatr poetycki, często oniryczny, w którym dziecko jest podmiotem. Jest również inicjatorem edukacji estetycznej dzieci i młodzieży pt. "Poznajemy teatr", którą to placówka realizuje od początku jego dyrekcji.
W większości spektakli akcentowana jest egzystencja i destrukcja współczesnego świata w zetknięciu z rzeczywistością. Współpracuje z wieloma znakomitymi twórcami z kraju i zagranicy, tworząc teatr dla dzieci, młodzieży, jak i dorosłych. Jest reżyserem około 50 spektakli teatralnych. Do ważniejszych można zaliczyć "Burzliwe życie" "Lejzorka Rojtszwańca" (Ilja Erenburg), "Madejowe łoże" (Jarosław Antoniuk), "Sklep z zabawkami" (Alexandru Popescu), "Czerwony Kapturek" (Jan Brzechwa), "Kominiarczyk" (Jarosław Antoniuk), "Szczęśliwy Książę" (na podstawie Oscar Wilde’a), "Kopciuszek" (Jan Brzechwa), "Magiczny sklep" (na podstawie Herbert George Wells), "Baśń o Rycerzu bez konia" (Marta Guśniowska), czy "Proces" (Franz Kafka).
Wyreżyserował ponad 20 spektakli za granicą m.in. w Grodnie, Omsku, Mostarze, Kragujevacu, Banja Luce, Madrycie, Nowym Sadzie, Belgradzie i Podgoricy. Za zrealizowane spektakle otrzymał nagrody indywidualne za reżyserię i Grand Prix. Jest laureatem nagród resortowych, samorządowych oraz społecznych m.in. brązowym medalem „Zasłużony Kulturze Gloria Artis”.
Twórczość.
Od kilkunastu lat tworzy spektakle, które cieszą się popularnością i uznaniem widzów w kraju i zagranicą. Wcześniej zajmował się teatrem alternatywnym oraz performance art. Jego pierwszy performance „Time release” można było zobaczyć w galeriach oraz przy okazji festiwali teatralnych. Debiut na scenie repertuarowej miał miejsce w 1996 roku „Dziejbą leśną” B. Leśmiana. Widowisko cztery lata późnej otworzyło Festiwal Kraków 2000 w programie poetyckim. Tworzy teatr poetycki, często oniryczny, w którym dziecko jest podmiotem. W większości spektakli akcentowana jest egzystencja i destrukcja współczesnego świata, w zetknięciu z rzeczywistością. Współpracuje z wieloma znakomitymi twórcami z kraju i zagranicy, tworząc teatr dla dzieci, młodzieży, jak i dorosłych. Jest reżyserem około 30 spektakli teatralnych. Do ważniejszych można zaliczyć „Burzliwe życie Lejzorka Rojtszwańca” I. Erenburga (2004), „Madejowe łoże” J. Antoniuk (1999), „Sklep z zabawkami” A. Popescu (2001), „Czerwony kapturek” J. Brzechwy (2006), „Kominiarczyk” J. Antoniuk (2005), „Szczęśliwy książę” na podstawie O. Wilde’a, czy „Kopciuszek” (2010) J. Brzechwy. Wyreżyserował ponad 10 spektakli za granicą min.: Grodnie, Omsku, Mostarze, Kragujevacu, Banja Luce, Madrycie, Nowym Sadzie, Belgradzie.

</doc>
<doc id="2907688" url="https://pl.wikipedia.org/wiki?curid=2907688" title="Witold Dłużniak">
Witold Dłużniak

Witold Dłużniak (ur. 6 lutego 1936 w Warszawie, zm. 11 marca 2013 w Cieszynie) – polski działacz sportowy, wiceprezes ds. szkolenia PZPN (1970-77) i prezes PZKol (1977-84), piłkarz Polonii Warszawa, jeden z twórców polskiego ruchu paraolimpijskiego.
Kariera piłkarska.
W młodości czynnie uprawiał piłkę nożną. Dłużniak w latach 50. grał na środku ataku Polonii Warszawa, a debiutował prawdopodobnie 25 listopada 1956 roku w meczu z Lotnikiem Dęblin. Nie wiadomo dokładnie, ile łącznie rozegrał meczów w warszawskiej drużynie, ale według Encyklopedii Piłkarskiej Fuji w sezonach 1959,1960 i 1961 rozegrał odpowiednio 6, 9 i 5 oficjalnych meczów w klubie.
Działacz sportowy.
Ukończył studia ekonomiczne na Uniwersytecie Warszawskim. Od 1970 roku, w okresie największych sukcesów polskiego futbolu pełnił funkcje wiceprezesa PZPN ds. szkolenia (1970-1977). Następnie został prezesem Polskiego Związku Kolarskiego (1977-1984, a potem honorowym prezesem).
Związki ze sportem niepołnosprawnych.
Z inicjatywy Witolda Dłużniaka powstał w 1998 roku Polski Komitet Paraolimpijski, którego był wieloletnim wiceprezesem. W latach 1989-2009 stał także na czele Polskiego Związku Sportu Niepełnosprawnych "Start".
Był szefem polskiej misji podczas letnich igrzysk paraolimpijskich w Barcelonie, Atlancie, Sydney i Atenach (1992-2004). Choroba nie pozwoliła mu kierować ekipą biało-czerwonych w Pekinie (2008).

</doc>
<doc id="2907703" url="https://pl.wikipedia.org/wiki?curid=2907703" title="Józef Tyszkowski">
Józef Tyszkowski

Józef Tyszkowski herbu Gozdawa (zm. 2 lutego 1882) – poseł do Sejmu Krajowego Galicji II, III i IV kadencji (1867-1882), oraz do Rady Państwa (VI kadencja, 1879-1885), właściciel dóbr Rybotycze.
Życiorys.
W połowie XIX wieku Antoni i Józef Tyszkowscy byli właścicielami posiadłości tabularnych: Borysławka, Jamna Dolna, Kopysno, Krajna, Łodzinka Dolna, Łumna, Trójca.
Wybrany do Sejmu Krajowego oraz Rady Państwa w IV kurii obwodu Sanok, z okręgu wyborczego nr 26 Dobromil-Bircza-Ustrzyki. Po jego śmierci w 1882 mandat w Radzie Państwa objął 25 kwietnia 1882 Antoni Tyszkowski.
Został pochowany w rodzinnej kaplicy grobowej w Kalwarii Pacławskiej, położonej obok tamtejszego klasztoru franciszkanów.

</doc>
<doc id="2907709" url="https://pl.wikipedia.org/wiki?curid=2907709" title="Turniej o Koronę Bolesława Chrobrego – Pierwszego Króla Polski 2012">
Turniej o Koronę Bolesława Chrobrego – Pierwszego Króla Polski 2012

V Turniej o Koronę Bolesława Chrobrego – Pierwszego Króla Polski odbył się 2 czerwca 2012. Turniej wygrał Australijczyk Ryan Sullivan.
Wyniki.
Bieg po biegu:

</doc>
<doc id="2907710" url="https://pl.wikipedia.org/wiki?curid=2907710" title="Zbigniew Sojka">
Zbigniew Sojka

Zbigniew Sojka (ur. 28 czerwca 1955 w Lubaczowie) – polski chemik, profesor Uniwersytetu Jagiellońskiego w Krakowie. W latach 2003–2009 kierownik Zakładu Chemii Nieorganicznej Wydziału Chemii UJ. Od 2000 roku kierownik Zespołu Katalizy i Fizykochemii Ciała Stałego oraz Wydziałowo-Środowiskowej Pracowni Elektronowego Rezonansu Paramagnetycznego, Środowiskowego Laboratorium Analiz Fizykochemicznych i Badań Strukturalnych.
Habilitację uzyskał w roku 1998, a tytuł profesora nauk chemicznych w roku 2005.
Jest autorem publikacji z zakresu katalizy i fizykochemii powierzchni ciała stałego. Jego prace badawcze poświęcone są spektroskopii EPR, modelowania molekularnego, chemii powierzchni ciała stałego, katalizy heterogenicznej i chemii materiałów.
Został odznaczony Złotym Krzyżem Zasługi (1999) i Krzyżem Kawalerskim Orderu Odrodzenia Polski (2022).

</doc>
<doc id="2907712" url="https://pl.wikipedia.org/wiki?curid=2907712" title="Antoni Tyszkowski">
Antoni Tyszkowski

Antoni Tyszkowski herbu Gozdawa (zm. 8 maja 1895) – poseł do Rady Państwa VI, VII i VIII kadencji (1877-1895), oraz Sejmu Krajowego Galicji VIII kadencji, właściciel dóbr.
Życiorys.
W połowie XIX wieku Antoni i Józef Tyszkowscy byli właścicielami posiadłości tabularnych: Borysławka, Jamna Dolna, Kopysno, Krajna, Łodzinka Dolna, Łumna, Trójca. Majątki posiadał do końca XIX wieku.
Wybierany do Rady Państwa w IV kurii obwodu Sanok, z okręgu wyborczego nr 26 Dobromil-Bircza-Ustrzyki. Objął mandat po Józefie Tyszkowskim 5 kwietnia 1882. Po śmierci Antoniego jego mandat objął 26 marca 1896 Paweł Tyszkowski.
Zmarł w Rybotyczach. Został pochowany w rodzinnej kaplicy grobowej w Kalwarii Pacławskiej, położonej obok tamtejszego klasztoru franciszkanów.

</doc>
<doc id="2907713" url="https://pl.wikipedia.org/wiki?curid=2907713" title="Kirmsi">
Kirmsi

Kirmsi – wieś w Estonii, w prowincji Põlva, w gminie Veriora.

</doc>
<doc id="2907716" url="https://pl.wikipedia.org/wiki?curid=2907716" title="Koolma">
Koolma

2 miejscowości w Estonii:

</doc>
<doc id="2907718" url="https://pl.wikipedia.org/wiki?curid=2907718" title="Koolma (Veriora)">
Koolma (Veriora)

Koolma – wieś w Estonii, w prowincji Põlva, w gminie Veriora.

</doc>
<doc id="2907723" url="https://pl.wikipedia.org/wiki?curid=2907723" title="Jung Kuo-tuan">
Jung Kuo-tuan



</doc>
<doc id="2907724" url="https://pl.wikipedia.org/wiki?curid=2907724" title="Chuang Tse-tung">
Chuang Tse-tung



</doc>
<doc id="2907725" url="https://pl.wikipedia.org/wiki?curid=2907725" title="Hsi En-ting">
Hsi En-ting



</doc>
<doc id="2907726" url="https://pl.wikipedia.org/wiki?curid=2907726" title="Chiu Chung-hui">
Chiu Chung-hui



</doc>
<doc id="2907727" url="https://pl.wikipedia.org/wiki?curid=2907727" title="Lin Hui-ching">
Lin Hui-ching



</doc>
<doc id="2907738" url="https://pl.wikipedia.org/wiki?curid=2907738" title="Christophe Roux">
Christophe Roux

Christophe Roux (ur. 27 lipca 1983 w Verbier) – szwajcarski narciarz alpejski reprezentujący od 2006 roku Mołdawię, dwukrotny mistrz Iranu i mistrz Argentyny, olimpijczyk.
Roux raz startował na igrzyskach olimpijskich. Jego najlepszym wynikiem w zawodach tej rangi jest 28. lokata w slalomie podczas Zimowych Igrzysk Olimpijskich 2010 w kanadyjskim Vancouver.
Dwa razy brał udział w mistrzostwach świata. Jego najlepszym wynikiem w zawodach tej rangi jest 36. miejsce w gigancie osiągnięte podczas Mistrzostw Świata 2009 we francuskim Val d’Isère.
W Pucharze Świata zadebiutował 10 grudnia 2006 roku w superkombinacji, jednak nie ukończył tych zawodów.

</doc>
<doc id="2907743" url="https://pl.wikipedia.org/wiki?curid=2907743" title="Spółdzielnia Niewidomych Promet">
Spółdzielnia Niewidomych Promet

Spółdzielnia Niewidomych Promet (do 1972 r. jako Spółdzielnia „Rękodzieło”) – producent aparatury elektrotechnicznej z siedzibą w Sosnowcu przy ulicy Lipowej 11. Przedsiębiorstwo posiada status zakładu chronionego.
Historia.
SN PROMET rozpoczęła działalność w 1958 roku. Pierwszymi wyrobami spółdzielni była drobna galanteria metalowa, a następnie w latach 80. przedsiębiorstwo uruchomiło produkcję przycisków sterowniczych oraz przewodów hamulcowych do Fiata 126p.
SN PROMET w ramach restrukturyzacji zwolniła znaczną część z ponad 1800 pracowników w okresie największego rozwoju. Wtedy też nastąpiła dalsza specjalizacja w kierunku branży elektrotechnicznej i dalsza automatyzacja produkcji.
SN PROMET zatrudniało w 2014 r. około 255 pracowników.
Nagrody i wyróżnienia.
SN PROMET została nagrodzona w roku 2007 i 2008 tytułem Przedsiębiorstwa Fair Play, a w 2009 przedsiębiorstwo wyróżniono Złotym Laurem Umiejętności i Kompetencji w kategorii „Załoga – Wspólny Sukces”.
Import.
Przedsiębiorstwo jest importerem wyrobów EMAS i ARTON na terytorium Polski.

</doc>
<doc id="2907746" url="https://pl.wikipedia.org/wiki?curid=2907746" title="Dworek Czarnohorski w Worochcie">
Dworek Czarnohorski w Worochcie

Dworek Czarnohorski PTT w Worochcie – nieistniejące już schronisko turystyczne, położone w miejscowości Worochta w Czarnohorze. Powstało w 1895 roku, a jego właścicielem był Oddział Czarnohorski Towarzystwa Tatrzańskiego z siedzibą w Kołomyi, który zakupił teren wraz z oficyną i stajnią. Schronisko rozbudowano w 1897 roku. Podczas I wojny światowej w budynku stacjonowały wojska rosyjskie, które zniszczyły jego wyposażenie.
Po zakończeniu wojny w Dworku przeprowadzono remont oraz dokonano odwodnienia terenu i pogłębienia studni. Na zakup sprzętu do schroniska Centrala Krajowa dla Gospodarczej Odbudowy Galicji udzieliła bezzwrotnej subwencji w wysokości 5000 koron, natomiast ze strony starostwa w Nadwórnej uzyskano zezwolenie na wyszynk piwa i napojów alkoholowych.
W latach 1925-1928 roku za kwotę ok. złotych wybudowano nowy budynek Dworku. Dwupiętrowy obiekt mógł teraz pomieścić 94 osoby w 18 pokojach i sali zbiorowej, posiadał również restaurację, kuchnię turystyczną, suszarnię i narciarnię. Oba budynki wspominał prof. Antoni Wrzosek, pisząc: "Stary dworek to długi parterowy budynek z kilkoma ponurymi salami, a nowy, piętrowy z poddaszem jest rodzajem pensjonatu gdzie dla członka PTT byłby najtańszym dłuższy pobyt w Worochcie.".
W okresie przedwojennym schronisko było popularne i bardzo chętnie odwiedzane. Wśród zarządzających nim byli: Maria z Manugiewiczów Petrowiczowa (Ormianka, babka Tadeusza Pietrowicza - działacza Fundacji Kultury i Dziedzictwa Ormian Polskich oraz autora książek o myślistwie) oraz rotmistrz Zygmunt Kawalerowicz, oficer 6 Pułku Ułanów Kaniowskich. W 1934 roku obradowała tu Międzyoddziałowa Komisja Wschodnio-Beskidzka PTT..

</doc>
<doc id="2907750" url="https://pl.wikipedia.org/wiki?curid=2907750" title="Schottenstift">
Schottenstift

Schottenstift (inaczej Klasztor Szkocki, niem. "Benediktinerabtei unserer Lieben Frau zu den Schotten", pełna nazwa Klasztor Benedyktynów Najświętszej Marii Panny od Szkotów) – klasztor rzymskokatolicki założony w Wiedniu w roku 1155, kiedy to Henryk II sprowadził irlandzkich mnichów do Wiednia. Mnisi nie przybyli bezpośrednio z Irlandii, lecz z klasztoru św. Jakuba z Ratyzbony. Od roku 1625 klasztor przynależy do Kongregacji Austriackiej, w ramach Konfederacji Benedyktyńskiej.
Lokalizacja.
Klasztor znajduje się przy Freyung (Freyung 6, A-1010 Wien) w Wiedniu.
Historia.
W początkach średniowiecza, mnisi irlandzcy często podejmowali pracę misyjną. Irlandia w języku łacińskim była określana mianem „Scotia Major” stąd w Niemczech, mnichów irlandzkich nazywano „Schotten” (czli Szkotami) lub „Iroschotten”. Klasztory, które zakładali określano jako „Szottenkloster”, czyli klasztory szkockie. Henryk II zaznaczał, iż klasztor szkocki może być zamieszkany wyłącznie przez „Iroschotten” („Solos elegimus Scottos”).
Henryk II został wyniesiony z pozycji margrabiego ("Markgraf") do pozycji księcia (niem. "Herzog") w roku 1156. Przeniósł wtedy swą siedzibę z Klosterneuburg do Wiednia i tam potrzebował zakonu. W Średniowieczu zakony były nie tylko miejscem modlitwy, lecz przede wszystkim źródłem wiedzy. Zakon, który kształcił skrybów, architektów, uczonych, księży, a także miał szpital i bibliotekę, był wsparciem dla administracji władcy. „Schotten” byli również związani z założonym w 1365 roku Uniwersytetem Wiedeńskim.
Henryk nadał nowemu zakonowi wiele przywilejów. Budowę rozpoczęto w 1160 roku, a konsekracja nastąpiła w roku 1200. Zakon znajdował się wtedy poza murami miasta. Mnisi wybudowali również przytułek dla pielgrzymów i krzyżowców, którzy często zatrzymywali się w Wiedniu w drodze do Jeruzalem.
Henryka II pochowano w roku 1177 w pierwszym kościele przy zakonie.
W roku 1418, Książę Albert V w ramach Reformy Melkera przejął zakon i przekazał benedyktynom. Jednakże nowych rezydentów nadal określano mianem „Schotten”.
W roku 1807 nakazem dekretu cesarskiego otwarto w budynku zakonu szkołę średnią Schottengymnasium.
25 września 2022 na wieży klasztoru zawieszono 5 nowych dzwonów.
Muzeum.
W muzeum na uwagę zasługuje ołtarz Schottenmeisteraltar z ok. 1470 roku, który jest wybitnym dziełem sztuki późnego gotyku, a także ważnym źródłem historycznym przedstawiającym widoki ówczesnego miasta.
Muzeum otwarte jest w czwartki, piątki i soboty w godz. 11:00 do 17:00.

</doc>
<doc id="2907757" url="https://pl.wikipedia.org/wiki?curid=2907757" title="Kuźnia (obraz Goi)">
Kuźnia (obraz Goi)

Kuźnia – (hiszp. "La fragua") obraz hiszpańskiego malarza Francisca Goi. Obecnie znajduje się w nowojorskiej Frick Collection.
Po młodzieńczym okresie, w którym Goya malował obrazy w duchu rokoka oraz projekty gobelinów dla królewskiego dworu, tematyka jego prac coraz częściej zaczęła dotykać codziennych wydarzeń. Bohaterami jego prac były postacie z ludu, a ich wymowa coraz bardziej wiązała się z walką o wolność i prawa. Pod wpływem wojny wyzwoleńczej toczonej przeciwko Napoleonowi, w twórczości Goi pojawili się pierwsi proletariusze, przedstawieni w sposób daleki od sielskiej atmosfery. Przykładem tej tematyki są płótna: "List", "Szlifierz", "Dziewczyna z dzbanem" oraz późniejsza "Kuźnia".
Obraz przedstawia mężczyzn podczas ciężkiej, fizycznej pracy w kuźni. Mężczyzna w białej koszuli, energicznie zamachuje się młotem. Na kowadle widać rozgrzany do czerwoności kawałek metalu, w który za chwilę uderzy młot. Kowal w rozchełstanej koszuli przytrzymuje metal obcęgami. Widoczna jest muskulatura mężczyzn, ich rysy są mocne i grube, a ich sylwetki są symbolem proletariackiej siły. Możliwa jest również alegoryczna interpretacja – hiszpański lud wykuwa przyszłość Hiszpanii na kowadle jej dziejów.
Podobna kompozycja znajduje się na rycinie pt. "To samo" z cyklu "Okropności wojny". Podobnie jak kowal młotem, mężczyzna na rycinie zamachuje się siekierą. Obraz nawiązuje także do rysunku przedstawiającego trzech mężczyzn kopiących w ziemi.
Podobnie jak w przypadku wielu obrazów Goi przedstawiających zwykłych Hiszpanów, to dzieło nie powstało na zamówienie, ani nie zostało wystawione czy sprzedane za życia malarza. Po jego śmierci, obraz odziedziczył jego syn Javier, a później został nabyty przez króla Ludwika Filipa do jego "galerie espagnole" w Luwrze, gdzie był wystawiany od 1838 do 1851, kiedy został wysłany do Anglii. W 1853 roku obraz został sprzedany w domu aukcyjnym Christie w Londynie, skąd ostatecznie trafił do Frick Collection w Nowym Jorku.

</doc>
<doc id="2907763" url="https://pl.wikipedia.org/wiki?curid=2907763" title="SuperClásico">
SuperClásico

SuperClásico – duńska komedia z 2011 roku w reżyserii Ole Christiana Madsena.
Opis fabuły.
Kopenhaga. Życie Christiana (Anders W. Berthelsen) obraca się w ruinę. Grozi mu bankructwo i jakiś czas temu opuściła go żona (Paprika Steen). Kobieta wyjechała do Buenos Aires, gdzie związała się z futbolistą. Christian porzuca myśl o samobójstwie i postanawia odzyskać miłość.

</doc>
<doc id="2907764" url="https://pl.wikipedia.org/wiki?curid=2907764" title="Wietnam na Letnich Igrzyskach Olimpijskich 2012">
Wietnam na Letnich Igrzyskach Olimpijskich 2012

Wietnam na Letnich Igrzyskach Olimpijskich 2012 reprezentowało 18 zawodników: sześciu mężczyzn i dwanaście kobiet. Nie zdobyli oni żadnego medalu.
Był to ósmy występ reprezentacji Wietnamu na letnich igrzyskach olimpijskich.
Skład kadry.
Badminton.
Mężczyźni
Gimnastyka.
Mężczyźni
Kobiety
Judo.
Kobiety
Lekkoatletyka.
Kobiety
Konkurencje biegowe
Konkurencje techniczne
Pływanie.
Kobiety
Podnoszenie ciężarów.
 Mężczyźni
Kobiety
Strzelectwo.
Mężczyźni
Kobiety
Taekwondo.
Kobiety
Mężczyźni

</doc>
<doc id="2907771" url="https://pl.wikipedia.org/wiki?curid=2907771" title="Lehndorff">
Lehndorff

Lehndorff – wschodniopruska rodzina arystokratyczna związana ze Sztynortem.
Zobacz też:

</doc>
<doc id="2907782" url="https://pl.wikipedia.org/wiki?curid=2907782" title="Front Obrony Muzułmanów w Czarnej Afryce">
Front Obrony Muzułmanów w Czarnej Afryce

Front Obrony Muzułmanów w Czarnej Afryce, Ansaru ("Jamāʿatu Anṣāril Muslimīna fī Bilādis Sūdān") – organizacja islamistyczna, luźno powiązana z Boko Haram uformowana w styczniu 2012, bazująca w Nigerii. Ugrupowanie jest wpisane na listę organizacji terrorystycznych Departamentu Stanu USA.
Ugrupowanie powstało w styczniu 2012, jednak w czerwcu 2012 wydali oświadczenie, że powstała organizacja będzie działać w obronie muzułmanów w Nigerii i poza jej granicami. Zagrozili tym samym Zachodowi atakami w ramach samoobrony. Motto organizacji brzmi: „Walkę dla sprawy Allaha”.
Ansaru podczas wojny domowej w Mali współpracował prawdopodobnie z Al-Ka’idą Islamskiego Maghrebu i Ruchem na Rzecz Jedności i Dżihadu Afryki Zachodniej. Organizacja została przez władze Wielkiej Brytanii wpisana na listę organizacji terrorystycznych.
Ugrupowanie przyznało się do ataku na więzienie w Abudży w listopadzie 2012, stało również za zasadzką na nigeryjskich żołnierzy w swoim kraju z 20 stycznia 2013 (śmierć poniosło dwóch wojskowych) w odwecie za udział w kampanii malijskiej.
Ansaru zostało oskarżone o zabicie 8 marca 2012 dwóch europejskich zakładników - Brytyjczyka Chrisa McManusa i Włocha Franco Lamolinara, kiedy do nieudanej akcji odbicia zakładników przystąpiły siły nigeryjsko-brytyjskie. O tę samą egzekucję obarczano również ekstremistów z Boko Haram. W grudniu 2012 bojownicy w stanie Katsina porwali francuskiego inżyniera.
7 lutego 2013 z kwater libańskiej firmy budowlanej Setraco islamiści z nigeryjskiej organizacji Ansaru porwali siedmiu pracowników, obywateli Libanu, Wielkiej Brytanii, Grecji, Włoch i Filipin. Wśród zakładników były dwie kobiety. 9 marca 2013 wydano komunikat, w którym poinformowano, że zabito zakładników, po tym jak w stanie Bauczi zauważono brytyjskie samoloty wojskowe. Następnie opublikowano video z ciałami ofiar egzekucji.
13 listopada 2013 Departament Stanu USA wpisał Ansaru na listę organizacji terrorystycznych. Umieszczenie w wykazie skutkowało uznaniem za przestępstwo udzielania wsparcia materialnego grupie. Amerykańskie służby są zobowiązane do zablokowania transakcji finansowych i biznesowych z organizacjami znajdującymi się na liście.

</doc>
<doc id="2907784" url="https://pl.wikipedia.org/wiki?curid=2907784" title="Ansaru">
Ansaru



</doc>
<doc id="2907785" url="https://pl.wikipedia.org/wiki?curid=2907785" title="Kościół Trójcy Świętej w Podhajcach">
Kościół Trójcy Świętej w Podhajcach

Kościół Trójcy Świętej w Podhajcach – zabytkowy gotycko-renesansowy rzymskokatolicki kościół w Podhajcach. Usytuowany jest na wschodnim krańcu miejscowości, w pobliżu rzeki Koropiec oraz zbiegu dróg z Trembowli i Monasterzysk.
Opis, architektura.
Kościół jest murowany z kamiennych ciosów o licach opracowanych w jodełkę. Budowla jest jednonawowa, z wieżą i kaplicami bocznymi, z których jedna przylega do wielobocznie zamkniętego prezbiterium. Wejście do świątyni prowadzi przez portal w kształcie ślepego portyku z ornamentem w formie liści akantu. Kościół usytuowano na rzucie krzyża, z trójprzęsłową nawą (którą przykrywa sklepienie krzyżowo-żebrowe), węższym od niej, również trójprzęsłowym prezbiterium i jednoprzęsłowymi ramionami transeptu. Zamknięcie prezbiterium trójboczne, ramiona transeptu pięcioboczne, o niezbyt regularnym narysie. Od zachodu nawę poprzedza potężna wieża na rzucie kwadratu (przykryta dachem namiotowym.), z kruchtą w przyziemiu; od południa do nawy przylega prostokątny przedsionek. Przy prezbiterium od północy przybudówka na rzucie prostokąta, od wschodu zamknięta fragmentem nieregularnego wieloboku; w części wschodniej mieści ona dawną kaplicę grobową Zofii z Zamiechowa, w części zachodniej niemal kwadratową zakrystię ze skarbcem na piętrze, dostępnym schodami w grubości muru. Z zakrystii schodki prowadzą też na ambonę. Przy południowym boku prezbiterium prostokątna, dwuprzęsłowa kaplica Potockich p.w. św. Mikołaja. Pod północnym ramieniem transeptu oraz pod kaplicami Zofii z Zamiechowa i Potockich znajdują się krypty. We wnętrzu do ścian nawy przybudowane prostokątne filary na wysokich cokołach dźwigające fragmenty belkowania, od frontu ukształtowane jak pary pseudopilastrów. Na analogicznych filarach, z pseudopilastrami wsparte są lekko zaostrzone arkady pomiędzy przęsłem krzyżowym a prezbiterium i ramionami transeptu. Sklepienia w nawie i przęśle krzyżowym krzyżowo-żebrowe, o niemal półkolistym wykroju, żebra o profilu wklęsło wypukłym, zworniki w kształcie kiści winogron.
Kopułka latarni nad wyremontowaną kaplicą Zofii z Zamiechowa w kształcie zaostrzonej bani, kryta blachą.
Architektura mauzoleum Zofii Zamiechowskiej w kościele Trójcy Świętej w Podhajcach ma odpowiedniki w mauzoleum Wojciecha Humieckiego przy kościele dominikanów w Kamieńcu Podolskim oraz kaplicy zamkowej w Brzeżanach.
Historia.
Dzieje kościoła w Podhajcach są bardzo złożone. Pierwotnej fundacji kościoła i parafii podhajeckiej dokonał Michał Buczacki (wojewoda podolski i starosta przemyski). Przywilej fundacyjny został wkrótce zagubiony a parafia podupadła. W 1463 fundację ponowił Jakub Buczacki, syn Michała. W 1490 fundację rozszerzyli wspomniany już Jakub Buczacki oraz Jan Skarbek, syn Stanisława. Najstarszy kościół podhajecki, fundowany przez Michała Buczackiego, znajdował się najprawdopodobniej na terenie wsi Staremiasto, nieco na wschód od dzisiejszych Podhajec. Po najeździe tatarskim Jakub Buczacki przeniósł zrujnowane miasto na obecne miejsce.
Początkowo (od 1593) parafia w Podhajcach należała do dekanatu dunajowskiego, przed 1615 została przeniesiona do dekanatu trembowelskiego, a w wyniku reformy administracyjnej archidiecezji lwowskiej z 1765 znalazła się w nowo utworzonym dekanacie kąkolnickim. Pod koniec XIX w. parafia podhajecka obejmowała: Bekersdorf (Bekierów), Białokrynicę, Bożyków, Gniłowody, Holendry, Justynówkę, Mądzelówkę, Michałówkę, Mużyłów, Nowosiółkę, Siółko, Staremiasto, Uhrynów, Wierzbów i Zahajce. Wreszcie w 1905 metropolita J. Bilczewski utworzył nowy dekanat Podhajcki.
W ostatnich miesiącach 1620 lub 1621 kościół został do tego stopnia zniszczony (w wyniku najazdu turecko-tatarskiego), że Zofia z Zamiechowa wówczas już Tyszkiewiczowa, wojewodzina trocka mogła napisać, że ufundowała "kościół nowy z gruntu". Trzeba wiedzieć, że Zofia dysponował wówczas wielkim majątkiem, najprawdopodobniej zawłaszczonym od Potockich, którzy wyruszając w 1612 na wyprawę wojenną złożyli ogromny depozyt w Podhajcach. Jan Golski, mąż Zofii, po śmierci swojego brata (który przyjmował kosztowności) odmówił zwrotu depozytu, negując jego istnienie. Potoccy wytoczyli proces, wkrótce zmarł Jan Golski a Zofia zdołała się obronić przed składanymi przez Potocki żądaniami zwrotu skarbu. Mowa była m.in. o 70 000 złotych monet, złotych łańcuchach, pierścieniach i srebrnych zastawach. Jak domyślają się historycy, część z tego majątku Zofia poświęciła na wybudowanie kościoła. W testamencie sporządzonym w zamku podhajeckim Zofia wyraziła życzenie aby jej ciało było pochowane w kościele podhajeckim, który "sama zmurowała bez wszelkiej pompy światowej". Budowla została wzniesiona z piaskowca w stylu renesansowym z elementami stylu gotyckiego (postgotyk). W 1643 do prezbiterium świątyni dostawiono wieloboczną kaplicę grobową, w której pochowany został kolejny po Tyszkiewiczowej właściciel Podhajców Stanisław Rewera Potocki.
We wnętrzu świątyni znajdowało się kilka tablic pamiątkowych - najważniejsza przypominała o podpisaniu w świątyni pokój z Turkami między królem Janem III Sobieskim a Kozakami i Tatarami.
W okresie międzywojennym Podhajce były siedzibą rzymskokatolickiego dekanatu. Kościół został odebrany parafii i stopniowo popadł w ruinę po 1945. Od 1946 budynek kościoła został zamieniony w magazyn różnych materiałów. W latach 70. planowano wysadzenie go w powietrze, co ostatecznie nie doszło do skutku. W latach 80. został podpalony, w wyniku czego zawaliło się całe sklepienie i wieża. Wspólnota parafialna została zarejestrowana w 1991 i od tego czasu starała się o zwrot świątyni. Nastąpiło to latem 2006. W tym samym roku ówczesny proboszcz parafii Brzeżany ks. Andrzej Zając rozpoczął remont. Zaadaptował zakrystię na tymczasową kaplicę. Dnia 24 września biskup Marian Buczek odprawił Mszę św. w kościele p.w. Świętej Trójcy w Podhajcach obwód Tarnopolski. Była to pierwsza Msza św. odprawiona w tym kościele po wojnie. Przed 2009 zabezpieczona i przystosowana do użytku liturgicznego została jedynie kaplica grobowa Rewery Potockiego.

</doc>
<doc id="2907787" url="https://pl.wikipedia.org/wiki?curid=2907787" title="Pracownik miesiąca (film 2006)">
Pracownik miesiąca (film 2006)

Pracownik miesiąca (ang. "Employee of the Month") – amerykańska komedia z 2006 roku w reżyserii Grega Coolidge'a. Wyprodukowany przez Lionsgate.
Światowa premiera filmu miała miejsce 6 października 2006 roku, natomiast w Polsce premiera odbyła się 20 kwietnia 2007 roku.
Opis fabuły.
Szefowie supermarketu kolejny raz organizują konkurs na „Pracownika miesiąca”. Faworytem jest wielokrotny zdobywca tego tytułu, kasjer Vince Downey (Dax Shepard), którego cechuje punktualność, sumienność i uwielbienie ze strony klientek. W tym samym markecie zatrudniony jest pakowacz Zack Bradley (Dane Cook), który mógłby pretendować najwyżej do miana „Najgorszego pracownika”, ale za to lubią go koledzy. Okazuje się jednak, że nagrodą w konkursie jest randka z nową kasjerką, Amy (Jessica Simpson). Wtedy Zack uświadamia sobie, że warto powalczyć o tak atrakcyjną nagrodę.

</doc>
<doc id="2907789" url="https://pl.wikipedia.org/wiki?curid=2907789" title="Maria Manteufflowa (malarka)">
Maria Manteufflowa (malarka)

Maria Manteufflowa z domu Czekalska (ur. 30 stycznia 1902, zm. 5 stycznia 1957) – polska malarka, żona historyka i filologa prof. Jerzego Manteuffela.
Pochowana na cmentarzu Powązkowskim (kwatera 67-3-26/27).

</doc>
<doc id="2907792" url="https://pl.wikipedia.org/wiki?curid=2907792" title="Turkmenistan na Letnich Igrzyskach Olimpijskich 2012">
Turkmenistan na Letnich Igrzyskach Olimpijskich 2012

Turkmenistan na Letnich Igrzyskach Olimpijskich 2012 reprezentowało dziesięcioro zawodników: siedmiu mężczyzn i trzy kobiety. Nie zdobyli oni żadnego medalu.
Był to piąty start reprezentacji Turkmenistanu na letnich igrzyskach olimpijskich.
Skład kadry.
Boks.
Mężczyźni
Judo.
Kobiety
Lekkoatletyka.
Mężczyźni
Konkurencje techniczne
Kobiety
Konkurencje biegowe
Pływanie.
Mężczyźni
Kobiety
Podnoszenie ciężarów.
 Mężczyźni

</doc>
<doc id="2907796" url="https://pl.wikipedia.org/wiki?curid=2907796" title="Dobrá Voda (zamek)">
Dobrá Voda (zamek)

Dobrá Voda (słow. "Dobrá Voda", dawniej węg. "Jókő") – ruiny gotyckiego zamku leżące w środkowej części Małych Karpat nad wsią Dobrá Voda w powiecie Trnawa w Kraju trnawskim. Leżą na wysokości 320 m n.p.m. i zajmuje powierzchnię 8467 m². Znajdują się w granicach rezerwatu przyrody Slopy na terenie Obszaru Chronionego Krajobrazu Małe Karpaty.
Nazwę zamku wywodzi się od licznych źródeł wody (wywierzysk) w jego okolicy. W pisemnych wzmiankach pojawia się pod nazwami: "Bona Aqua", "Dobrawoda" albo w różnych językach jako Dobrý Kameň: "Jókö" (węgierski), "Jokw" (łacina), "Guttenstein", "Gutstein" (niemiecki).
Historia.
Zamek wybudowano na miejscu starszej twierdzy w pierwszej ćwierci XIII wieku w pagórkowatym terenie, na skalnym występie przy jednej z dróg, przechodzących przez grzbiet Małych Karpat. Pierwsza pisemna wzmianka o zamku pochodzi z 1263 r.
Jego położenie w pobliżu Czeskiej Drogi przeznaczyło go do funkcji zamku strażniczego. W najstarszych czasach zamek tworzyła wydłużona budowla z pałacem, który miał przy obydwu węższych bokach czworoboczne wieże; do pałacu od strony południowo-wschodniej przylegało dalsze skrzydło, zakończone kaplicą.
Zamek, pierwotnie własność królewska, w końcu XIV wieku wszedł w skład majątków Ścibora ze Ściborzyc, a następnie jego syna Ścibora Ściborowica. Po śmierci tego drugiego, od 1436 r. był już własnością rodu Országhów.
Pod koniec XVI wieku właściciele zabezpieczyli zamek, budując przedbramie i przebudowali też dziedziniec, który uzupełnili kilkoma basztami w murze zamkowym. Zamek zyskał na możliwościach obrony, ponieważ droga na zamek górny prowadziła serpentynami, a dolny zamek zabezpieczali obrońcy z wyższych partii.
Podczas powstania Rakoczego, które wybuchło w 1703 r., zamek został znacznie uszkodzony. Po następnej naprawie w 1762 spłonął i zostało na nim tylko więzienie dla poddanych. Z początkiem XIX w. zaczął popadać w ruinę.
Opis.
Zamek jest dzisiaj w stanie ruiny. Zachowała się część murów obronnych oraz fragmenty innych budowli: pałacu i kaplicy zamkowej. Do procesu niszczenia przyczynia się też mnóstwo samosiejek, które porastają cały obiekt.

</doc>
<doc id="2907798" url="https://pl.wikipedia.org/wiki?curid=2907798" title="Óscar Ojea">
Óscar Ojea

Oscar Vicente Ojea Quintana (ur. 15 października 1946 w Buenos Aires) – argentyński duchowny katolicki, biskup San Isidro od 2011.
Życiorys.
Święcenia kapłańskie przyjął 25 listopada 1972. Inkardynowany do archidiecezji Buenos Aires, pracował przede wszystkim jako duszpasterz parafialny. Był także dziekanem "Zona 2" oraz asystentem Ruchu Rodzin Chrześcijańskich.
24 maja 2006 papież Benedykt XVI mianował go biskupem pomocniczym archidiecezji Buenos Aires oraz biskupem tytularnym "Suelli". Sakry biskupiej udzielił mu 2 września 2006 kardynał Jorge Bergoglio.
7 października 2009 został biskupem koadiutorem diecezji San Isidro. Rządy w diecezji objął 30 grudnia 2011.
W 2017 został wybrany przewodniczącym argentyńskiej Konferencji Episkopatu.

</doc>
<doc id="2907800" url="https://pl.wikipedia.org/wiki?curid=2907800" title="Żelezinka">
Żelezinka

Żelezinka (kaz. i ros.: Железинка) – wieś w północnym Kazachstanie, w obwodzie pawłodarskim, nad Irtyszem, siedziba administracyjna rejonu Żelezin. W 2009 roku liczyła ok. 5 tys. mieszkańców.
Przystań nad Irtyszem. Utworzona w 1717 jako rosyjska twierdza kozacka (twierdza istniała do 1838), potem stanica kozacka, od 1900 - wieś.

</doc>
<doc id="2907803" url="https://pl.wikipedia.org/wiki?curid=2907803" title="Kolumny DSM">
Kolumny DSM

Kolumny DSM – technologia wzmacniania zbyt słabego podłoża budowlanego polegająca na wykonaniu w gruncie kolumn z cementogruntu. W podłożu o zbyt małej nośności wykonuje się serię kolumn pojedynczych w zaprojektowanych odstępach o określonej średnicy i długości (głębokości). Technologia stosowana może być przy wzmacnianiu podłoża zarówno dla budynków jak i innych różnorodnych budowli, w tym budowli liniowych: komunikacyjnych, hydrotechnicznych, i innych budowli takich jak np. mosty, wiadukty, wiatraki itp. Skrót DSM wywodzi się od angielskiej nazwy tej techniki: "Deep Soil Mixing". Metoda ta została wynaleziona w Japonii w latach 70. XX wieku.
Do zalet tego typu rozwiązania zalicza się: brak wibracji przy wykonywaniu robót budowlanych, mniejszy niż przy wykonywaniu pali hałas, brak urobku i zastosowanie materiału miejscowego, a więc brak konieczności transportu i składowania dużych mas ziemnych i kruszywa, stosunkowo duża szybkość wykonywania i niższa cena w porównaniu z palami. Do niewątpliwych wad zalicza się przede wszystkim niejednorodność cementogruntu, znacznie mniejsza nośność w porównaniu z palami, oraz konieczność wykonywania prób wstępnych.
Tego typu zwiększenie nośności podłoża wykonuje się głównie w gruntach spoistych, choć czasami są stosowane także w gruntach niespoistych, w których można uzyskać kolumny o nośności zbliżającej się wartościami do nośności pali. Samo wykonanie pojedynczej kolumny polega na zagłębieniu w gruncie mieszadła, za pomocą którego odspajany jest grunt rodzimy występujący w danym miejscu i wymieszaniu go z odpowiednio dobranym spoiwem, najczęściej - wtłaczanym zaczynem cementowym (DSM Wet), ale także z podawanymi pneumatycznie w stanie suchym cementem i wapnem (DSM Dry), które wchodzą w wymagane reakcje dzięki wodzie zawartej w samym gruncie. W ramach wykonywania danej kolumny, mieszadło zagłębiane jest w gruncie kilkukrotnie. Podczas każdego zagłębienia jest ono obracane przy równoczesnym tłoczeniu zaczynu cementowego, co zapewnia odpowiednie wymieszanie spoiwa z gruntem, pełniącym rolę kruszywa i z wodą gruntową.
Najczęściej wykonywane kolumny DSM mają średnicę w granicach 0,4–1,0 m (0,6–1,5). Istnieje możliwość wykonywania kolumn o większej średnicy (przy pomocy kilku mieszadeł) i długości sięgającej kilku metrów (długość ta może przekraczać nawet 20 m, maksymalnie 25 m). Typowy rozstaw takich kolumn umieszczanych w regularnej siatce to 1–2 m. Istnieje także możliwość wykonywania kolumn na styk (bez odstępów między kolumnami) co pozwala kształtować palisadę, np. w celu zabezpieczenia wykopu, lub po dodaniu bentonitu – szczelną przesłonę przeciw wodną i przeciw filtracyjną, np. w wałach przeciwpowodziowych. Badania uzyskanego cementogruntu wykonuje się analogicznie jak dla betonu, tj. poprzez zgniatanie (ściskanie) kostek. W razie konieczności kolumny DSM mogą być zbrojone.

</doc>
<doc id="2907804" url="https://pl.wikipedia.org/wiki?curid=2907804" title="Jakub Gerlicz">
Jakub Gerlicz

Jakub Paweł Gerlicz herbu Sępiec (ur. 1792 w Warszawie, zm. 17 sierpnia 1872 w Warszawie) – polski urzędnik państwowy, Referendarz Stanu, wiceprezydent m.st. Warszawy, Komisarz Obwodu Stanisławowskiego, kapitan Wojska Polskiego. Odznaczony Orderem Św. Stanisława i Krzyżem Złotym Polskim Wojskowym.
Rodzina.
Najstarszy syn Kaspra Gerlicza i jego żony Charitas de Burchartin. Posiadał brata Teofila Wilhelma oraz aż 7 sióstr: Amelię, Ludwikę, Karolinę, Annę, Magdalenę, Juliannę i Joannę. W 1833 roku ożenił się z Wincentyną Górską h. Bożawola. Mieli 7 dzieci: Marię Antoninę, Zofię, Ludwikę, Zdzisława, Adama, Stanisława oraz Kazimierza. Ostatni zmarł we wczesnym dzieciństwie.
Kariera.
Według własnoręcznie spisanego życiorysu Jakuba Gerlicza, w roku 1809 ukończył on Szkołę Gimnazjalną w Lublinie. Następnie zaciągnął się w tym samym roku (podczas wkroczenia Wojsk Polskich do Galicji) do Pułku 2 Piechoty Księstwa Warszawskiego. Dnia 1 października 1809 roku awansował do stopnia sierżanta, został nominowany podporucznikiem 1 lipca 1810, porucznikiem 4 września 1812, zaś kapitanem 21 stycznia 1813. W tym samym roku ozdobiony został Krzyżem Złotym Polskim Wojskowym.
W roku 1809 brał udział w kampanii przeciw Austrii, w roku 1812 przeciw Rosji, a w roku 1813 przeciw wojskom koalicji antyfrancuskiej. Został ciężko ranny podczas bitwy pod Lipskiem.
W czasie nowej organizacji wojska umieszczony został jako Kapitan w pułku 2 Piechoty liniowej, a dnia 15 listopada 1816 na zaniesioną przez siebie prośbę uzyskał dymisję ze względu na stan zdrowia. Po tym wydarzeniu został aplikantem w Komisji Województwa Mazowieckiego z dniem 28 lutego 1817. 21 kwietnia tego roku uzyskał nominację na asesora bezpłatnego w Komisji Województwa Mazowieckiego, a dnia 26 lipca 1817 roku nominowany został komisarzem Obwodu Stanisławowskiego. 14 kwietnia 1818 Gerlicz został odznaczony Orderem Św. Stanisława 4 klasy. Rząd powstania listopadowego powołał go na stanowisko wiceprezydenta Warszawy. Po upadku powstania wycofał się ze służby publicznej i osiadł w swoim majątku Wronów w powiecie puławskim.
Miejsce spoczynku.
Zmarł w 1872 roku w trakcie oglądania przedstawienia Hamleta wystawianego na deskach Teatru Wielkiego w Warszawie. Pochowany na cmentarzu Powązkowskim w Warszawie (kwatera 25-1-16).

</doc>
<doc id="2907812" url="https://pl.wikipedia.org/wiki?curid=2907812" title="Dos (ujednoznacznienie)">
Dos (ujednoznacznienie)



</doc>
<doc id="2907813" url="https://pl.wikipedia.org/wiki?curid=2907813" title="Ludwik Gronowski">
Ludwik Gronowski

Ludwik Gronowski (ur. 1904 w Warszawie, zm. w kwietniu 1945) – polski fotograf i pedagog.
Życiorys.
W 1930 został wykładowcą na słynnym Liceum Krzemienieckim w Krzemieńcu na Wołyniu jako dyplomowany nauczyciel kreśleń geometrycznych, algebry i rachunków.
W okresie II Rzeczypospolitej z inicjatywy Ludwika Gronowskiego powstała w Krzemieńcu Wołyńska Szkoła Szybowcowa słynna w całej Polsce. Tutaj kurs szybowcowy odbywała m.in. córka marszałka Józefa Piłsudskiego – Jadwiga Piłsudska.
Był członkiem Krzemienieckiego Towarzystwa Fotograficznego (1930-1939). Jego prace gościły w wielu galeriach na świecie: Mediolan, Londyn, Paryż, Antwerpia, Praga, Wiedeń, Béthune (Francja), Philadelphia, Chicago, Nowy Jork, oraz w Polsce: Krzemieniec, Warszawa, Kraków, Lwów, Równe, Tarnów, Grudziądz.
Z Krzemieńca, które obrał za swój rodzinny dom i miejsce pracy, wyjechał bezpowrotnie w czasie II wojny światowej w 1942 w głąb Polski na Kielecczyznę. Tuitaj wstąpił do miejscowej partyzantki. Ciężkie warunki doprowadziły do choroby i wyniszczenia organizmu. Zmarł w kwietniu 1945 roku.
Większość fotografii Ludwika Gronowskiego zaginęła w czasie wojny. Te które ocalały, głównie ze zbiorów rodzinnych i muzeów są obecnie prezentowane na różnego rodzaju wystawach.

</doc>
<doc id="2907815" url="https://pl.wikipedia.org/wiki?curid=2907815" title="Tomasz Drozd">
Tomasz Drozd

Tomasz Drozd – poseł do Sejmu Krajowego Galicji I kadencji (1861–1867), włościanin z Królówki w powiecie Wiśnicz.
Wybrany w IV kurii obwodu Kraków, z okręgu wyborczego nr 51 Bochnia-Niepołomice-Wiśnicz. 

</doc>
<doc id="2907817" url="https://pl.wikipedia.org/wiki?curid=2907817" title="Piotr Hebda">
Piotr Hebda

Piotr Hebda – poseł do Sejmu Krajowego Galicji I kadencji (1861–1867), włościanin z Porąbki Uszewskiej w powiecie Brzesko.
Wybrany w IV kurii obwodu Kraków, z okręgu wyborczego nr 52 Brzesko-Radłów-Wojnicz. 

</doc>
<doc id="2907818" url="https://pl.wikipedia.org/wiki?curid=2907818" title="Nikodem Bętkowski">
Nikodem Bętkowski

Nikodem Felicjan Bętkowski (czasem Będkowski), herbu Prawdzic (ur. 27 września 1812 w Lisiej Górze koło Tarnowa, zm. 19 października 1864 w Wieliczce) – lekarz, działacz tajnych stowarzyszeń niepodległościowych, polityk demokratyczny, poseł na Sejm Ustawodawczy w Kromieryżu, do Sejmu Krajowego Galicji i austriackiej Rady Państwa.
Życiorys.
Ukończył szkołę powszechną i gimnazjum w Bochni. Następnie studiował filozofię i medycynę we Lwowie. Podczas studiów należał do tajnych organizacji „Młoda Farmacja” i Stowarzyszenia Polskiej Demokracji. W związku z tym prowadzono wobec niego dochodzenia i był kilkakrotnie więziony. Następnie przeniósł się do Wiednia gdzie kontynuował studia medyczne i działał wśród tamtejszych polskich studentów. Zorganizował wśród nich Związek Pamiątkowo-Narodowy. W 1841 uzyskał tytuł doktora nauk medycznych na podstawie rozprawy "Historia medicinae in inclytis Poloniae terris ab antiquissimis temporibus usque ad a. 1622""." Po studiach powrócił do Galicji, gdzie pracował jako lekarz w Bochni (1841–1846), a następnie od 1846 jako lekarz sądowy w Wieliczce.
Aktywny podczas Wiosny Ludów, od kwietnia 1848 członek Komitetu Narodowego Krakowskiego i jego Dyrektoriatu, w którym odpowiadał za sprawy oświecenia i wyznań religijnych. Poseł na Sejm Ustawodawczy w Wiedniu i Kromieryżu (10 lipca 1848 – 7 marca 1849), wybrany w okręgu wyborczym Wieliczka. W parlamencie należał do „Stowarzyszenia” skupiającego demokratycznych posłów polskich. W latach 1849–1852 przebywał w więzieniu w związku z toczącą się przeciw niemu sprawą o zdradę stanu. W tym czasie napisał podręcznik anatomii patologicznej, którego część pierwszą opublikował w 1852, a część drugą w 1854. Był także autorem korespondencji do czasopism medycznych w Warszawie i Wiedniu.
Od 1861 działacz Polskiego Stronnictwa Demokratycznego. Był posłem Sejmu Krajowego Galicji I kadencji (15 kwietnia 1861 – 19 października 1864) wybranym z IV kurii (gmin wiejskich) z okręgu wyborczego nr 53 Wieliczka-Podgórze-Dobczyce. Po śmierci Bętkowskiego w 1864 roku, na jego miejsce 30 listopada 1865 r. wybrano Marcina Dziewońskiego. Z ramienia Sejmu Krajowego był także posłem do austriackiej Rady Państwa I kadencji (11 maja 1861 – 19 października 1864). W parlamencie austriackim należał do frakcji posłów demokratycznych Koła Polskiego w Wiedniu.
Rodzina.
Był synem Jana Bentkowskiego i Franciszki z Baranowskich. Ożenił się w 1837 z Anną z Wiśniowskich.

</doc>
<doc id="2907819" url="https://pl.wikipedia.org/wiki?curid=2907819" title="Stanisław Tylicki">
Stanisław Tylicki

Stanisław Tylicki ps. „Wojciech” (ur. 12 stycznia 1895 w Warszawie, zm. 14 grudnia 1918 tamże) – podporucznik Wojska Polskiego.
Życiorys.
Urodził się w rodzinie Stanisława i Justyny z Budzińskich (1867–1936). 
W 1914 roku zgłosił się ochotniczo do 2 Szwadronu Ułanów. Walczył w kampanii karpackiej Legionów Polskich. 13 czerwca 1915 roku wziął udział w szarży pod Rokitną. W grudniu 1918 roku był dowódcą 3. kompanii Batalionu Garnizonowego. 
W 1918 ożenił się z Pauliną Krystyną Marią z Chrzanowskich (1894–1939), która 27 sierpnia 1922 poślubiła Stefana Starzyńskiego, od 1934 prezydenta Warszawy. 
Zmarł 14 grudnia 1918 roku podczas pandemii grypy, tzw. hiszpanki. 17 grudnia 1918 roku został pochowany na cmentarzu Powązkowskim w Warszawie (kwatera 183-6-2).

</doc>
<doc id="2907821" url="https://pl.wikipedia.org/wiki?curid=2907821" title="Michał Żebracki">
Michał Żebracki

Michał Żebracki – poseł do Sejmu Krajowego Galicji I kadencji (1861-1863), włościanin z Glinnika Niemieckiego w powiecie Frysztak.
Wybrany do Sejmu Krajowego w IV kurii obwodu Rzeszów, z okręgu wyborczego nr 54 Jasło-Brzostek-Frysztak. Jego wybór unieważniono na sesji w 1863, na jego miejsce wybrano Jana Kobaka, którego wybór również zakwestionowano, jednak w końcu zdobył mandat posła.

</doc>
<doc id="2907822" url="https://pl.wikipedia.org/wiki?curid=2907822" title="Karol Rogawski">
Karol Rogawski

Karol Franciszek Salezy Rogawski herbu Rola (ur. 25 stycznia 1820 w Chruszczobrodzie zm. 7 listopada 1888 w Ołpinach) – ziemianin, uczestnik powstania krakowskiego 1846 r., Wiosny Ludów i powstania styczniowego, emigrant polityczny, archeolog, poseł na Sejm Krajowy Galicji i do austriackiej Rady Państwa
Życiorys.
Ukończył Gimnazjum św. Anny w Krakowie. W latach 1835-1837 studiował filozofię na Uniwersytecie Jagiellońskim, skąd relegowano go jako urodzonego w Kongresówce. Podczas studiów prawdopodobnie należał do Stowarzyszenia Ludu Polskiego. Początkowo gospodarował w odziedziczonych po ojcu dobrach w Królestwie Polskim. W latach czterdziestych związał się ze strukturami konspiracyjnymi przygotowującymi w 1846 powstanie w Krakowie. M.in zakupił we Wrocławiu drukarnię dla przyszłego Rządu Narodowego i przechowywał w piwnicy domu w. Krzysztoforach w Krakowie, gdzie mieszkał. Tu odbywały się także narady poprzedzające wybuch powstania krakowskiego w 1846. Następnie Sekretarz Rządu Narodowego i dyktatora Jana Tyssowskiego, m.in. 22 stycznia 1846 spisał słynny Manifest powstańczy autorstwa Jana Tyssowskiego oraz protokół objęcia władzy przez Rząd Narodowy. Po pojawieniu się w Krakowie Edwarda Dembowskiego jego rola zmalała. 
Po upadku powstania przedostał się przez kordon pruski i dotarł do Paryża, gdzie kontynuował studia na Sorbonie. Był członkiem Towarzystwa Demokratycznego Polskiego, z którego został wyrzucony po związaniu się z kołem Andrzeja Towiańskiego i przystąpieniu do Związku Narodowego w Emigracji, którego struktury następnie organizował. Po wybuchu rewolucji lutowej 1848 był wiceprezesem Klubu Ludu Polskiego kierowanym przez Zenona Świętosławskiego. W sporach pomiędzy Adamem Mickiewiczem a Andrzejem Towiańskim nie zajął stanowiska, jednak 7 października 1848 przyjął wraz żoną z rąk Towiańskiego "Medal Sprawy Bożej" z błogosławieństwem na pracę misyjną w kraju. 
Na ziemie polskie powrócił pod koniec 1848 wraz z Ludwikiem Nabielakiem. Po wkroczeniu w 1849 do Galicji wojsk rosyjskich wyjechał do Poznania. Ostatecznie do Krakowa powrócił w styczniu 1850. Po uregulowaniu spraw majątkowych zajął się gospodarowaniem. Zajął się też archeologią, odkopał i zbadał pierwszą w Polsce neolityczną «osadę 'wydmową), opisując na ogół trafnie znalezione narzędzia krzemienne. Rezultaty swoich badań ogłosił w 1856. Był jednym z inicjatorów zorganizowania wystawy starożytności w Krakowie (1858). Brał także udział w międzynarodowych kongresach archeologicznych w Kopenhadze (1869) i Bolonii (1871). Członek Towarzystwa Historyczno-Literackiego w Paryżu, oraz członek honorowy towarzystw archeologicznych w Wilnie i Kopenhadze. Od 1857 był członkiem Towarzystwa Naukowego Krakowskiego. Był także w latach 1864-1873 konserwatorem zabytków w 3 obwodach zachodniej Galicji. Członek komisji: antropologicznej oraz historii sztuki Akademii Umiejętności. 
Mieszkając w Galicji podtrzymywał kontakty z polską emigracją we Francji m.in. w latach 50. XIX wieku korespondował z Sewerynem Goszczyńskim i Edwardem Duńskim, zaś w 1860 został korespondentem Biura Hotelu Lambert zaś w 1866 stał na czele oddziału Correspondance du Nord-Est w Wiedniu, agencji prasowej Hotelu Lambert. Od 1861 współpracował z komitetem "białych" w Krakowie. Po wybuchu powstania styczniowego, w marcu 1863 uczestniczył, wg niektórych źródeł, w sądzie honorowym, który doprowadził do pojedynku Stefana Bobrowskiego z Adamem Grabowskim. Od lipca 1863 członek Rady Prowincjonalnej Galicji Zachodniej, wspierał działania warszawskiego Rządu Narodowego. We wrześniu 1863 został aresztowany przez austriacką policję, co wywołało oburzenie i protesty. Dzięki interwencji Mikołaja Zyblikiewicza na forum Rady Państwa został zwolniony z aresztu. W 1864 został ponownie aresztowany ale sąd wypuścił go z braku dowodów winy. 
Jako ziemianin, od 1842 właściciel odziedziczonych po swej ciotce Teresie Rudnickiej z Rogawskich dóbr Ołpiny w powiecie Brzostek, uczestniczył także w życiu społecznym i politycznym Galicji. Był członkiem pierwszej rady nadzorczej Towarzystwa Wzajemnych Ubezpieczeń w Krakowie od 1860 do 1864.Był także członkiem Tow. Naftowego w Gorlicach. Poseł do Sejmu Krajowego Galicji I kadencji (1861-1863) i II kadencji (1867-1869), wybrany w w IV kurii obwodu Sącz, z okręgu wyborczego nr 55 Gorlice-Biecz. Po złożeniu mandatu, na jego miejsce 30 listopada 1865 wybrano Andrzeja Rydzowskiego. Poseł do austriackiej Rady Państwa I kadencji (27 maja 1861 - 13 grudnia 1864) wybrany przez Sejm w kurii XXII – jako delegat z grona posłów wiejskich okręgów: Gorlice, Nowy Sącz, Stary Sącz, Nowy Targ, Limanowa oraz II kadencji (20 maja 1867 - 15 września 1869), wybrany przez Sejm w kurii XXI – jako delegat z grona posłów wiejskich okręgów: Jasło, Rzeszów, Łańcut, Leżajsk, Rozwadów, Tyczyn, Tarnów, Dąbrowa, Dębica, Ropczyce, Mielec, Należał do frakcji posłów konserwatywnych Koła Polskiego. Mało aktywny w wiedeńskim parlamencie, grał rolę łącznika pomiędzy Kołem Polskim a Hotelem Lambert, a także z przedstawicielstwem polskim w Sejmie pruskim. Wraz z Franciszkiem Smolką prowadził pertraktacje z Węgrami. Rozczarowany do toczonych w Wiedniu negocjacji, w1869 wycofał się z Rady Państwa, a w ślad za tym złożył mandat do Sejmu.
W latach 1876 członek Rady Powiatu w Jaśle, a od 1884 także tamtejszej okręgowej radzie szkolnej. Zmarł i został pochowany w Ołpinach. Swoje zbiory archeologiczne tudzież obrazy zapisał Akademii Umiejętności, Uniwersytetowi Jagiellońskiemu i Muzeum Czartoryskich. Kazimierz Chłędowski dość złośliwie tak go scharakteryzował - "Karol Rogawski, dusza emigrancka, żył długo za granicą, więc zdawało mu się zawsze, że jest mądrzejszy od tych którzy w kraju całe swe życie przebyli. Mieszkał w Ołpinach, w majątku zdaje się swej żony, zbierał rozmaite starożytności i słabe obrazy, które później zapisał Akademii Umiejętności w Krakowie i bardzo się starał o "łaski pańskie". Zawsze go przeto można było widzieć jak się ocierał to o Sapiehę, to o Sanguszkę, to panu Adamowi Potockiemu prawił komplementy." 
Rodzina.
Urodził się w rodzinie ziemiańskiej, był synem podstolego sanockiego, radcy powiatu pilickiego, właściciela miasteczka OIpiny i kilku wsi w pow. jasielskim - Jana Nepomucena (1750-1832) i jego trzeciej żony Anny Marii z Bielińskich. Ożeniony z pisarką i gorącą zwolenniczką Towiańskiego Eufemią z domu Briganti (zm. 1905), siostrą Stanisława Briganti. Dzieci nie mieli, a po jego śmierci majątek przejęła żona która w 1897 ufundowała klasztor SS. Dominikanek w Ołpinach, folwark zaś z dworem przekazała bratankowi męża Janowi Rogawskiemu. 
Bibliografia.
Stefan Kieniewicz, "Rogawski Franciszek Karol Jan (1819?-1888)," Polski Słownik Biograficzny, t. 31, Wrocław-Warszawa-Kraków-Gdańsk-Łódź 1988-1989, s. 423- 425

</doc>
<doc id="2907823" url="https://pl.wikipedia.org/wiki?curid=2907823" title="Dobrá Voda (powiat Trnawa)">
Dobrá Voda (powiat Trnawa)

Dobrá Voda (niem. "Gutwasser", ale także "Guttenstein" i węg. "Jókő", co znaczy "Dobry Kamień") – wieś (obec) na Słowacji w powiecie Trnawa. Po raz pierwszy wzmiankowana w 1392 roku jako "Jokw".
Położenie.
Wieś leży w północnej części Małych Karpat, w śródgórskiej Dobrowodzkiej Kotlinie (słow. "Dobrovodská kotlina"), otoczonej ze wszystkich stron górami, których szczyty wznoszą się na wysokość od 340 do 460 m n.p.m. Przez wieś przepływa potok Horná Blava, prawobrzeżny dopływ Dudváhu. Wieś dostępna jest jedyną drogą od strony południowo-wschodniej, łączącą ją z miejscowością Dechtice i biegnąca przez nią drogą nr 502 Vrbové - Bratysława.
Południową część kotliny budują mioceńskie zlepieńce oraz czwartorzędowe osady dyluwialne i fluwialne (w dolinach potoków). Północnym skrajem wsi przebiega wąski pas wapnistych piaskowców, zlepieńców i piaszczystych margli młodszej kredy, zaliczanych do Pienińskiego Pasa Skałkowego. Północną część katastru wsi budują wapienie i dolomity tzw. wettersteinskie środkowego i młodszego triasu oraz ciemnoszare wapienie tzw. gutensteinskie triasu środkowego, zaliczane do tzw. Dobrowodzkiego Krasu (słow. "Dobrovodský kras").
Historia.
Wieś powstała u podnóży istniejącego od XIII w. zamku Dobra Woda, przy lokalnym szlaku wiodącym z Dechtic w dolinie Wagu przez Kotlinę Dobrowodzką i dalej przez góry do Brezovéj pod Bradlom lub do Hradištia pod Vrátnom, już po stronie doliny Myjavy. Już w roku 1363 mieszczanie z Trnawy uzyskali od króla Ludwika I prawo rąbania drewna, łamać kamienia budowlanego i wydobycia wapienia do wyrobu wapna na terenie "Dobrej Wody". Wieś w źródłach pisemnych po raz pierwszy wymieniona była w 1394 r. (pod nazwą "Jokew"). Z roku 1401 pochodzi najstarszy urbarz, w którym wymieniono obowiązki mieszkańców wobec ich feudalnej władzy. W roku 1437 cesarz Zygmunt Luksemburski uwolnił mieszkańców od płacenia myta i cła na granicach państwa (tzw. trzycatku), zaś w 1467 r. król Maciej Korwin nadał miejscowości status "polnego miasteczka" z prawem urządzania jarmarków. Kolejni władcy (Ferdynand III, Leopold I i Karol III) potwierdzali miejscowości starsze przywileje zwolnienia mieszkańców od podatków na rzecz żupy i państwa. W 1754 r. została założona pierwsza, jednoklasowa szkoła. Z 1782 r. pochodzi najstarsza zachowana pieczęć Dobrej Vody. W 1796 r. Jozef Zechmeister założył tu pierwszą manufakturę - międlarnię (słow. "trepáreň") konopia i wytwórnię przędzy. W 1890 rozpoczęto budowę fabryki suchej destylacji drewna. W 1906 r. rozpoczęła się budowa sieci leśnych kolei wąskotorowych, dostarczających do niej drewno z okolicznych lasów (funkcjonowała do 1957 r.). W tym samym roku rozpoczął działalność zakład produkcji dachówek i cegielnia (spłonęła w 1930).
Rozwój miejscowości przerywały różne klęski elementarne. Wśród nich były zarazy morowe (1509, 1562) i wielokrotnie trzęsienia ziemi. Najsilniejsze z nich miało miejsce 10 stycznia 1906 r., kiedy uszkodzeniom uległy prawie wszystkie zabudowania. Epicentrum znajdowało się na wschód od wsi. Było to najsilniejsze trzęsienie ziemi na Słowacji w XX w., a zarazem pierwsze zanotowane w tym kraju przy użyciu sejsmografu.
Zabytki.
W granicach wsi znajduje się rezerwat przyrody Slopy, chroniący fragment Dobrowodzkiego Krasu z cenną wapieniolubną roślinnością. Nad wsią, w granicach rezerwatu, znajdują się ruiny zamku Dobra Woda.
Na miejscowym cmentarzu, w jego górnej części, rośnie lipa drobnolistna, licząca sobie ok. 150 lat. Ma wysokość 35 m i 655 cm obwodu w pierśnicy. Od 2000 r. chroniona.
Osobistości.
W Dobrej Vodzie pod koniec życia żył słowacki ksiądz katolicki, pisarz, poeta i tłumacz Ján Hollý. Do wsi przyjechał po trzydziestoletnim pobycie w Madunicach, gdzie przy pożarze w maju 1843 stracił majątek całego życia i był też ranny. W tym okresie poprosił kościelne zwierzchnictwo o emerytowanie, a w potrzebie przyjął go proboszcz z Dobrej Vody, Martin Lackovič (przyjaciel z czasów studiów). W Dobrej Vodzie mieszkał aż do swojej śmierci 14 kwietnia 1849 i jest pochowany na miejscowym cmentarzu. 11 maja 1854 odsłonięto mu nad grobem pomnik ze słowami Ľudovíta Štúra i popiersiem słowackiego rzeźbiarza Ladislava Dunajskiego.

</doc>
<doc id="2907827" url="https://pl.wikipedia.org/wiki?curid=2907827" title="Maciej Pudło">
Maciej Pudło

Maciej Pudło herbu własnego – poseł do Sejmu Krajowego Galicji I kadencji (1861-1867),pochodzący z chłopskiej rodziny ze Zręcina. Po nobilitacji i otrzymaniu herbu własnego, dostał w posiadanie część miejscowości.
Wybrany do Sejmu Krajowego w IV kurii obwodu Sanok, z okręgu wyborczego nr 56 Dukla-Krosno-Żmigród.

</doc>
<doc id="2907828" url="https://pl.wikipedia.org/wiki?curid=2907828" title="Chlorek cyrkonylu">
Chlorek cyrkonylu

Chlorek cyrkonylu, – nieorganiczny związek chemiczny z grupy chlorków, sól cyrkonu na IV stopniu utlenienia, zawierająca formalnie ugrupowanie cyrkonylowe . Z wody krystalizuje jako oktahydrat o wzorze empirycznym .
Otrzymywanie.
Substancję można otrzymać poprzez rozpuszczenie chlorku cyrkonu(IV) () lub cyrkonianu(IV) sodu () w rozcieńczonym kwasie solnym lub w wyniku działania tlenku chloru(I) na :
Budowa.
Krystalizuje w układzie tetragonalnym, a atomy cyrkonu przyjmują liczbę koordynacyjną 8. Kryształy zbudowane są z tetramerów otoczonych przez cząsteczki wody i jony chlorkowe. Atomy cyrkonu tworzą lekko zdeformowaną strukturę kwadratową i łączą się z każdym z dwóch sąsiadów poprzez dwa mostki tlenowe.
Zastosowanie.
Chlorek cyrkonylu jest używany do produkcji pigmentów, przy produkcji dezodorantów i antyperspirantów, katalizatorów i innych związków cyrkonu.

</doc>
<doc id="2907831" url="https://pl.wikipedia.org/wiki?curid=2907831" title="Sofja Tichonowa">
Sofja Tichonowa

Sofja Dmitrijewna Tichonowa (ros. Софья Дмитриевна Тихонова; ur. 16 listopada 1998) – rosyjska skoczkini narciarska, indywidualna mistrzyni i drużynowa wicemistrzyni świata juniorów z 2015, a także indywidualna brązowa medalistka mistrzostw świata juniorów z 2016.
Przebieg kariery.
Na międzynarodowej arenie zadebiutowała 7 grudnia 2011 roku w Rovaniemi podczas zawodów Pucharu Kontynentalnego, oddając skok na odległość 60,5 m na skoczni normalnej.
Pięciokrotnie wystartowała w konkursach o mistrzostwo świata juniorek. W 2011 roku w Otepää zajęła 43. miejsce w konkursie indywidualnym. Rok później wystartowała zarówno w konkursie indywidualnym, jak i drużynowym. W rywalizacji indywidualnej zajęła 41. miejsce, natomiast w drużynie, wraz z Adelą Raszytową, Anastasiją Wieszczikową i Aleksandrą Kustową, była 9. 24 stycznia 2013 roku w Libercu wystartowała w ósmej rywalizacji o tytuł mistrzyni świata juniorów. Indywidualnie była 15., natomiast wraz z Stiefaniją Nadymową, Darją Gruszyną i Aleksandrą Kustową zajęła 6. miejsce w konkursie drużynowym.
W sezonie 2012/2013 uplasowała się na szóstym miejscu w klasyfikacji generalnej Pucharu Kontynentalnego kobiet. W pierwszym konkursie, w Oberwiesenthal, zajęła 9. miejsce, a w kolejnych trzech – w Örnsköldsvik zajmowała odpowiednio – 5., 7. i 8. miejsce. Startowała także w cyklu FIS Cup – w pierwszym konkursie na skoczni Alpenarena w Villach została zdyskwalifikowana, natomiast w drugim zajęła 19. miejsce. Kolejne dwa zmagania odbyły się w Râșnovie i w obu Rosjanka okazała się najlepsza, dzięki czemu wygrała cały cykl z przewagą 47 punktów nad Danielą Haralambie, oraz 52 punktów nad Emą Klinec.

</doc>
<doc id="2907832" url="https://pl.wikipedia.org/wiki?curid=2907832" title="Józef Liszcz">
Józef Liszcz

Józef Liszcz – poseł do Sejmu Krajowego Galicji I kadencji (1861–1867), włościanin z Bud w powiecie Głogów.
Wybrany do Sejmu Krajowego w IV kurii obwodu Rzeszów, z okręgu wyborczego nr 57 Rzeszów-Głogów.

</doc>
<doc id="2907834" url="https://pl.wikipedia.org/wiki?curid=2907834" title="Franciszek Petersile">
Franciszek Petersile

Franciszek Petersile (ur. 10 kwietnia 1904 we Lwowie, zm. 12 stycznia 1982) – polski aktor filmowy i kierownik produkcji.
Życiorys.
Od 1940 r. był współpracownikiem niemieckiej wytwórni "Film i Propaganda", dla której wyprodukował kilka filmów. W związku z tą działalnością został po wojnie w 1949 r. skazany na 5 lat więzienia.
W latach 1943–44 był więźniem obozu koncentracyjnego Auschwitz, z którego udało mu się zbiec w sierpniu 1944 roku.
Pochowany na cmentarzu Powązkowskim (kwatera 68-5-28).

</doc>
<doc id="2907835" url="https://pl.wikipedia.org/wiki?curid=2907835" title="Wasyl Łanskoj">
Wasyl Łanskoj



</doc>
<doc id="2907840" url="https://pl.wikipedia.org/wiki?curid=2907840" title="Wawrzyniec Szpunar">
Wawrzyniec Szpunar

Wawrzyniec Szpunar – poseł do Sejmu Krajowego Galicji I kadencji (1861-1867), włościanin ze Dembicy w powiecie Łańcut.
Wybrany do Sejmu Krajowego w IV kurii obwodu Rzeszów, z okręgu wyborczego nr 58 Łańcut-Przeworsk. 

</doc>
<doc id="2907841" url="https://pl.wikipedia.org/wiki?curid=2907841" title="UNAIDS">
UNAIDS

UNAIDS( z ang. The Joint United Nations Programme on HIV and AIDS, po polsku: Wspólny Program Narodów Zjednoczonych Zwalczania HIV i AIDS) jest projektem Organizacji Narodów Zjednoczonych, którego celem jest koordynacja i poprawa skuteczności działań poszczególnych krajów w walce z HIV i AIDS.
Rezolucję w sprawie rozpoczęcia tego programu podjęła Rada Gospodarcza i Społeczna ONZ w roku 1994, a realizację programu rozpoczęto w styczniu 1996. Siedziba główna UNAIDS znajduje się w Genewie. Winnie Byanyima jest obecnym dyrektorem generalnym UNAIDS (od 2019 r.). Peter Piot był pierwszym, a Michel Sidibé drugim dyrektorem programu.
Cele i zobowiązania UNAIDS.
Cele i zobowiązania programu UNAIDS są następujące:
Aby osiągnąć te cele, UNAIDS, korzystając ze swojego Sekretariatu i środków Co-Sponsorów, prowadzi działania zmierzające do pozyskania poparcia opinii publicznej, działania techniczne, polityczne i doradcze. UNAIDS posiada centra prasowe i multimedialne, wydaje publikacje i zalecenia co do odpowiedzi na HIV, w tym porady ekspertów w sprawie zachowań seksualnych, opracowuje założenia polityczne na podstawie doświadczeń własnych i prac instytucji zewnętrznych, a także organizuje spotkania globalne i regionalne.

</doc>
<doc id="2907842" url="https://pl.wikipedia.org/wiki?curid=2907842" title="Jan Kobylarz">
Jan Kobylarz

Jan Kobylarz – poseł do Sejmu Krajowego Galicji I kadencji (1861-1867), włościanin z Niska.
Wybrany do Sejmu Krajowego w IV kurii obwodu Rzeszów, z okręgu wyborczego nr 60 Rozwadów-Tarnobrzeg-Nisko. 
Pisano o nim, że „w rysach swej twarzy przedstawia prawdziwy typ rolnika słowiańskiego, polskiego, a uczciwość i dobroć serca, jak i zdrowy rozsądek, widać jest z jego oczu“.

</doc>
<doc id="2907843" url="https://pl.wikipedia.org/wiki?curid=2907843" title="Debra Sapenter">
Debra Sapenter

Debora Elaine "Debra" Sapenter (ur. 22 lutego 1952 w Prairie View) – amerykańska lekkoatletka specjalizująca się w biegach sprinterskich, uczestniczka letnich igrzysk olimpijskich w Montrealu (1976), srebrna medalistka olimpijska w biegu sztafetowym 4 x 400 metrów.

</doc>
<doc id="2907846" url="https://pl.wikipedia.org/wiki?curid=2907846" title="Leopold Olcyngier">
Leopold Olcyngier

Leopold Olcyngier (ur. 5 listopada 1805 w Tyczynie, zm. 30 maja 1884 tamże) – poseł do Sejmu Krajowego Galicji I kadencji (1861-1867), ksiądz rzymskokatolicki, proboszcz w Tyczynie.
Urodził się w Tyczynie jako syn Kacpra i Julii Pauliny z domu Faygiel de Rozprza. Po śmierci rodziców wychowywany przez wuja, księdza Franciszka Faygla. Uczył się w Jaśle, do gimnazjum uczęszczał w Rzeszowie, a studia filozoficzne i teologiczne odbył w Przemyślu i we Lwowie. Święcenia kapłańskie przyjął w roku 1828 w Przemyślu. Jako młody kapłan był katechetą gimnazjalnym w Rzeszowie, następnie objął zarząd parafii w Kraczkowej i Krzemienicy. W 1831 został proboszczem w Tyczynie i pełnił tę funkcję do końca życia. W latach 1840–1883 wykonywał obowiązki dziekana rzeszowskiego. Oprócz działalności duszpasterskiej był powiatowym inspektorem szkół ludowych, członkiem Towarzystwa Ekonomicznego we Lwowie, Towarzystwa Rolniczego w Krakowie. W 1850 cesarz Franciszek Józef I odznaczył go Złotym Krzyżem Zasługi z Koroną. Wybrany do Sejmu Krajowego w IV kurii obwodu Rzeszów, z okręgu wyborczego nr 61 Tyczyn-Strzyżów złożył mandat z powodu złego stanu zdrowia. Na opróżniony przez niego mandat wybrano 15 września 1866 Stanisława Szurleja, ale Sejm uznał ten wybór za nieważny. 29 lutego 1860 został Honorowym Obywatelem Rzeszowa. Pochowany został w Tyczynie na miejscowym cmentarzu.

</doc>
<doc id="2907847" url="https://pl.wikipedia.org/wiki?curid=2907847" title="Literatura bizantyńska epoki justyniańskiej">
Literatura bizantyńska epoki justyniańskiej

Literatura bizantyńska epoki justyniańskiej – okres literatury bizantyńskiej od wstąpienia na tron cesarza Justyniana I Wielkiego w 527 roku do przejęcia władzy przez dynastię heraklijską w 610 roku.
Wraz z okresem świetności Cesarstwa Bizantyńskiego pod panowaniem cesarza Justyniana I (527–565) nastąpił też wszechstronny rozkwit literatury bizantyńskiej. Zwycięskie wojny cesarza opisał w "Historii wojen" Prokopiusz z Cezarei. Jego dzieło kontynuował Agatiasz Scholastyk opisując w "O panowaniu Justyniana" wydarzenia z lat 552–558. Wątek przerwany przez Agatiasza podjął w "Dziejach" Menander Protektor doprowadzając go do 582 roku. O tym samym okresie dziejów Cesarstwa pisał Teofan Bizantyńczyk. Dwaj współcześni Prokopiuszowi historycy Piotr Patrycjusz i Jan Lydos opisali w swoich dziełach dzieje Cesarstwa Rzymskiego. W okresie tym działali też historycy Kościoła: Teodor Anagnosta, Jan z Efezu i Ewagriusz Scholastyk. Jan Malalas mnich syryjski napisał "Kronikę" dziejów ludzkości od stworzenia świata, powołując tym samym do istnienia nowy niezwykle w Bizancjum popularny gatunek literacki.
Twórczość teologiczna VI wieku nawiązywała do wielkich sporów chrystologicznych poprzedniego stulecia. Angażowali się w nią oprócz cesarza Justyniana I, Leoncjusz z Bizancjum, Efrem Syryjczyk i Anastazy I, patriarcha Antiochii. Twórczość ascetyczną rozwijali mnisi żyjący na pustyni, przede wszystkim Jan Klimak, autor niezwykle poczytnej "Drabiny do raju", Symeon Słupnik Młodszy i Doroteusz z Gazy. Mnichom żyjącym na pustyni była też w przeważającej mierze poświęcona twórczość hagiograficzna: żywoty Cyryla ze Scytopolis i "Łąka" Jana Moschosa.
W poezji na czoło wysuwa się twórczość genialnego liryka bizantyńskiego Romana Pieśniarza, mnicha pełniącego funkcję "melodosa" przy jednym ze stołecznych kościołów. Roman autor kilkudziesięciu kontakiów jest też uważany za autora "Akatystu ku czci Bogurodzicy", najsłynniejszego hymnu liturgicznego w liturgii prawosławnej. W VI wieku rozkwit przeżywała twórczość epigramatyczna. Do najwybitniejszych twórców epigramów należeli Agatiasz Scholastyk, Paweł Silencjariusz, Macedoniusz i Julian z Egiptu. Dużą popularnością wśród czytelników cieszyły się też ekfrazy Jana z Gazy i Pawła Silencjariusza.
W szkołach w Atenach i Gazie rozwijała się filozofia platońska i arystotelesowa. Najwybitniejszy przedstawiciel szkoły w Gazie Jan Filopon, wraz z Leoncjuszem z Bizancjum wniósł spory wkład w zastosowanie filozofii Arystotelesa do teologii. Nieznany mnich ukrywający się pod imieniem Dionizego Areopagity pozostawił po sobie cztery traktaty, neoplatońskie w duchu, decydujące dla kształtowania się średniowiecznej mistyki. Stefan z Bizancjum opracował 60-tomowy słownik geograficzny "Ludność Bizancjum". Istotne znaczenie dla kultury średniowiecznej miała też praca Kosmasa Indikopleustesa "Kosmografia chrześcijańska". Jan Filopon oprócz traktatów filozoficzno-teologicznych pozostawił po sobie prace z zakresu filologii, medycyny i matematyki. Prace z tych dziedzin wiedzy pisali też filolog Jan Charkas, medycy Aecjusz z Amidy i Aleksander z Tralles oraz matematycy Domnin z Larisy i Marin.
Historycy i kronikarze.
Historiografia bizantyńska epoki justyniańskiej kontynuowała świetne tradycje historiografii greckiej poprzednich stuleci. Tworzona przez ludzi wykształconych, najczęściej urzędników cesarskich, utrwalała w oparciu o dokumenty i relacje świadków wydarzenia współczesne. Jej najwybitniejszym przedstawicielem był Prokopiusz z Cezarei (490/507 – po 562) uczestnik kampanii wojennych Belizariusza, przy tym zdolny dowódca, w późniejszym okresie życia wysoki urzędnik cesarski. Prokopiusz napisał w latach 545–554 wielkie dzieło w ośmiu księgach zatytułowane "Historia wojen", poświęcone wojnom toczonym przez Belizariusza najpierw z Persją, potem w Afryce z Wandalami i wreszcie w Italii z Ostrogotami. W ostatniej księdze przedstawił wiadomości dotyczące całego Cesarstwa z lat 551–553. Prokopiusz był też autorem napisanego w latach 553–555 dzieła "O budowlach", w którym przedstawiał budowle wzniesione przez cesarza Justyniana oraz odnalezionej po 450 latach "Historii sekretnej" paszkwilu na cesarską parę i ich głównego wodza Belizariusza . Prokopiusz pisał greką literacką, jego współcześni Piotr Patrycjusz (ok. 500–564) i Jan Lydos (490–565?) swoje dzieła napisali językiem potocznym (demotykiem). Piotr Patrycjusz wysoki urzędnik cesarski i poseł pozostawił po sobie "Dzieje" obejmujące historię Rzymu od roku 43 do 358 oraz pracę "O organizacji państwowej". Jan Lydos, profesor i urzędnik cesarski, napisał w 559 roku dzieło "O urzędach państwa rzymskiego", w którym opisał historię polityczną i ustrojową Rzymu od czasów Eneasza do upadku Cesarstwa . Dzieło Prokopiusza kontynuował, retor i poeta, Agatiasz Scholastyk (po 536–585) w liczącej 5 ksiąg pracy "O panowaniu Justyniana". Obejmowała ona lata 552–558 – dalszy ciąg wojen gockich i wojny z Persami. Kontynuator Agatiasza, Menander Protektor opisał w latach 583–584 w "Dziejach" dalsze losy Cesarstwa od 558 do 582 roku. Zarówno z jego dzieła, jak i z prac piszących pod koniec VI wieku Teofana Bizantyńczyka i Jana Epifanijczyka zachowały się jedynie fragmenty. Teofan w dziele zatytułowanym "Historikà" opisał okres panowania cesarzy Justyna II i Tyberiusza I (566–581). Jan Epifanijczyk przedstawił w "Dziejach" losy zmagań wojennych bizantyńsko-perskich w latach 571–593.
W VI wieku nadal znakomicie rozwijała się historiografia kościelna. Teodor Anagnosta, lektor świątyni Hagia Sophia opracował ok. 530 roku "Historię Kościoła" obejmującą lata 439–527, z której zachował się jedynie fragment. Biskup monofizycki Jan z Efezu (zm. ok. 586) napisał w języku syryjskim "Historię Kościoła" od jego początków do 585 roku, z której, z kolei, zachowała się ostatnia księga. Najwybitniejszym historykiem Kościoła VI wieku był Ewagriusz Scholastyk (po 536 – po 600), adwokat, autor "Historii Kościoła" obejmującej okres od synodu efeskiego (431) do 593 roku przedstawionej na szerokim tle historii politycznej. Na Ewagriuszu urywa się bizantyńska historiografia kościelna. W XIV wieku nawiąże do niego dopiero Nicefor Kalist Ksantopul, zdziwiony tak długą przerwą.
Odrębny gatunek twórczości historycznej w literaturze bizantyńskiej rozpoczyna "Kronika powszechna" Jana Malalasa (ok. 491 –ok. 578). O samym Malalasie wiadomo tylko, że był Syryjczykiem. Jego "Kronika" opisuje dzieje całego ówczesnego świata, rozpoczynając je od Adama i Ewy, włącza w narrację mnóstwo ciekawostek, niezależnych opowiadań, informacje czerpie zarówno z literatury historycznej jak i pięknej. Naiwna i bezkrytyczna, zdobyła niezwykłą poczytność jako popularna książka historyczna dla ludu i stała się wzorem dla kronikarzy bizantyńskich aż po wiek XII. Ze względu na odbiorców została napisana w języku ludowym (demotyku). Autorem kolejnej kroniki zatytułowanej "Historia rzymska i powszechna" był żyjący pod koniec VI wieku Hezychiusz z Miletu. "Historia" Hezychiusza, doprowadzona przez autora do 518 roku, w większości zaginęła. Hezychiusz był też twórcą "Onomatologa", zestawionego w porządku chronologicznym wykazu sławnych pisarzy greckich.
Dogmatycy, asceci i hagiografowie.
Twórczość teologiczna VI wieku w znacznej mierze stanowiła kontynuację wielkich sporów chrystologicznych poprzedniego stulecia. Inspirowana przez cesarza Justyniana I (527–565), który sam mieszał się w spory swoich czasów. Wartość literacką mają jego "Księga przeciw Orygenesowi", "Edykt przeciw Trzem Rozdziałom" skierowany przeciw Teodorowi z Mopsuesti, Teodoretowi z Cyru i Ibasowi z Edessy oraz "Traktat przeciw monofizytom". Wybitnym teologiem i apologetą ortodoksji za czasów Justyniana był Leoncjusz z Bizancjum (ok. 485–544), w młodości nestorianin, później mnich w Ławrze św. Saby w Jerozolimie. W latach 543–544 napisał "Trzy księgi przeciw nestorianom i eutychianom" zawierające gorące polemiki przeciw nestorianom, monofizytom i aftartodoketom. Uzupełnieniem tej polemiki były "Wyjaśnienia twierdzeń Sewera", skierowane przeciw najwybitniejszemu pisarzowi monofizyckiemu tego okresu. Leoncjusz wprowadził do argumentacji teologicznej logikę arystotelesowską przyczyniając się do rozwoju bizantyńskiej scholastyki. Zwolennikiem polityki religijnej cesarza był też Efrem Syryjczyk, patriarcha Antiochii (527–545). Z jego trzech "Tomów" zachowały się jedynie fragmenty. Polityce cesarza sprzeciwiał się natomiast Anastazy I, patriarcha Antiochii w latach 557–570 i ponownie po 23 latach wygnania w latach 593–599. W swojej twórczości zwalczał monofizytów-aftartodoketów i wyznającego tryteizm Jana Filopona.
Spośród mnichów Egiptu, Palestyny i Syrii wywodzą się znakomici pisarze ascetyczni epoki justyniańskiej. U początków ascetyki bizantyńskiej stoi mnich synajski Jan Klimak (ok. 525 – ok. 600). W "Drabinie do raju" Klimak ukazuje mnichom drogę do osiągnięcia doskonałości. Cel mnichów upatruje w modlitwie pokoju ("hesychii"). "Drabina" napisana językiem prostym cieszyła się niezwykłą popularnością wśród czytelników następnych stuleci. Twórczością ascetyczną zajmował się też Szymon Słupnik Młodszy (ok. 521–592) asceta żyjący na słupie w pobliżu Antiochii. Znakomitym pisarzem ascetycznym drugiej połowy VI wieku był wreszcie Doroteusz z Gazy, autor obszernego dzieła zatytułowanego "Różne pożyteczne dla duszy pouczenia" poruszającego swobodnie rozmaite zagadnienia z życia mnichów.
Twórczość hagiograficzną kontynuowali w VI wieku w Bizancjum przede wszystkim mnisi. Najwybitniejszym hagiografem tej epoki był niewątpliwie Cyryl ze Scytopolis w Galilei (ok. 524 – po 599), mnich w Ławrze świętego Eutymiusza na pustyni judejskiej. W latach 554–556 napisał cztery główne życiorysy świętych mnichów: swego mistrza świętego Saby oraz świętych Eutymiusza, Jana Hezychasty i Kyriaka. Życiem Ojców Pustyni pasjonował się również Jan Moschos (ok. 550–619) pochodzący z Damaszku. W licznych podróżach głównie z lat 568–578 gruntownie poznał środowisko ascetów palestyńskich, egipskich i syryjskich i opisał ich w "Łące", zbiorze pouczających sentencji, opowieści i przysłów, zawierającym też życiorysy mnichów.
Poeci.
Poezja języka greckiego na przestrzeni od IV do VI wieku uległa znacznym zmianom. Przede wszystkim w wyniku ewolucji języka greckiego zanikł iloczas zgłosek długich i krótkich. Czas wymowy wszystkich samogłosek wyrównał się, a akcent iloczasowy przekształcił się w wydechowy (ekspiratoryczny) (taki jak we współczesnej polszczyźnie). W rezultacie utraciły racje bytu dotychczasowe schematy wersyfikacyjne. Stopniowo zastąpiły je systemy oparte na rytmie wiersza i akcencie. W wersyfikacji istotna odtąd stała się liczba zgłosek i akcent końcowy wersu. Doprowadziło to do powstania wiersza ludowego równozgłoskowego, stychicznego (kata stíchon) oraz nierównozgłoskowego, który pozwalał na budowę szeregów rytmicznych (kata períodon). Niezależnie od form ludowych, z których w przyszłości wykształci się wiersz polityczny, przetrwały też starogreckie schematy wersyfikacyjne, zachowujące pozornie strukturę iloczasową dzięki zastosowaniu wiersza sylabotonicznego, gdzie przycisk akcentowy,zamiast iloczasu, był używany do tworzenia klasycznych heksametrów lub jambów.
Koniecznością stało się też przystosowanie twórczości poetyckiej do zmieniających się realiów życia społecznego. Poezja religii pogańskiej stawała się z wolna przedmiotem ćwiczeń szkolnych, rozkwitła natomiast poezja religijna wyrastająca z przeżycia wiary chrześcijańskiej, inspirowanego wewnętrznymi doznaniami i poruszeniami duszy. Poezja świecka zaangażowała się w sprawy centralizującego się państwa: sławiła nowo wznoszone budowle, opiewała cesarzy, poza tym uczyła i bawiła epigramami i anakreontykami.
Poeci religijni.
Pod koniec V wieku z prostych pieśni liturgicznych zwanych tropariami wykształciła się forma bardziej złożona zwana kontakionem. Kontakion składał się z 18–24 strof poprzedzonych wstępem. Początkowe litery strof tworzyły akrostychy. Kontakia wyrastały z poezji hymnicznej poprzednich stuleci. Były liryczno-dramatycznymi kazaniami liturgicznymi, nie pozbawionymi partii narracyjnych. Prawdziwy rozkwit tego gatunku przypadł na wieki VI i VII. Kontkiony tworzyli: cesarz Justynian I, Anastazy, Kyriak i matka Szymona Słupnika Młodszego, święta Marta. Niewątpliwie najwybitniejszym twórcą tego gatunku był, jeden z najwybitniejszych poetów bizantyńskich, Roman Pieśniarz, z pochodzenia Syryjczyk z Emesy, w dojrzałym wieku melodos przy kościele Bogarodzicy w Konstantynopolu, zmarły po 550 roku. Z obfitej twórczości Romana, przechowało się pod jego imieniem 88 kontakionów. 34 z nich poświęconych jest Chrystusowi, pozostałe mają za temat święta kościelne, wydarzenia biblijne, postaci świętych, homilie Ojców Kościoła. Nie brak wśród nich również takich, których treścią jest polemika z herezjami. Z dużą dozą prawdopodobieństwa Romana można również uważać za autora "Akáthistos Hýmnos", największego zabytku liturgii bizantyńskiej, liczącego sobie 24 strofy hymnu na cześć Matki Bożej.
Twórcy ekfraz.
W VI wieku wciąż dużą popularnością cieszyły się ekfrazy, poematy opisowe przedstawiające sławne rzeki, morza, góry, pomniki cesarzy, filozofów, budowle miejskie i całe miasta. Gatunek wywodzący się z greckiej paradoksografii, literatury opisującej niezwykłe zdarzenia i zjawiska, której wysoki lot nadał w III wieku przed Chrystusem Antygon z Karystos, miał w Bizancjum oddanych czytelników. Jan z Gazy, nauczyciel gramatyki w rodzinnym mieście dał poetycki "Opis mapy świata", która znajdowała się w łaźni publicznej wzniesionej w latach 526–536 przez biskupa Marcjana w Gazie. Autorem ekfraz był też Paweł Silencjariusz, który pozostawił po sobie "Opis kościoła Hagia Sophia" i "Opis podium dla śpiewaków" w tym kościele. Silencjariusz był też twórcą poematu dydaktycznego "Na cieplice w Pythiach", w którym opiewał uroki bityńskiego uzdrowiska.
Epigramatycy.
VI stulecie jest też w poezji bizantyńskiej okresem rozkwitu epigramu. Mistrzem lekkich, dowcipnych utworów, zakończonych zaskakującą, często paradoksalną pointą był przede wszystkim, retor i historyk, Agatiasz Scholastyk, twórca około stu epigramów, które wydał wraz z utworami innych współczesnych sobie poetów w "Antologii nowych epigramów". Jako pierwszy w swojej antologii ułożył wiersze tematycznie, a nie alfabetycznie. Agatiasz pozostawił po sobie sporo młodzieńczych utworów miłosnych, celował jednak w epigramach biesiadnych, uprawiał też epigramatykę wotywną, nagrobkową i popisową. Z twórczości jego przyjaciela Pawła Silencjariusza zachowało się 78 epigramów, głównie erotycznych, dość swobodnych w tonie, czy wręcz wyuzdanych. Antologia przekazała też 44 epigramy konsula Macedoniusza, autora raczej konwencjonalnych utworów miłosnych. Podprefekt prowincji egipskiej Julian z Egiptu jest natomiast autorem bardzo udanych epigramów nagrobkowych, stanowiących większość spośród jego 70 utworów. W zbiorze Agatiasza znaleźli się ponadto Arabiusz Scholastyk, Eratostenes Scholastyk, Eutolmiusz Scholastyk, Ireneusz Referendarz, Izydor Scholastyk, Jan Barbukalos, Julian Antikensor, Leoncjusz Scholastyk i Teetet Scholastyk.
Filozofowie, geografowie, filologowie i inni.
Filozofowie bizantyńscy VI stulecia kontynuowali tradycje antycznych szkół filozoficznych, przyczyniając się w ten sposób do rozwoju teologii. Filozofowie z Gazy: Eneasz, Prokopiusz i Zachariasz polemizowali z filozofami z pogańskiej Akademii Platońskiej zamkniętej przez Justyniana I w 529 roku; Dawid i Eliasz poświęcili się pracom interpretacyjnym, a Amoniusz, syn Hermiasza napisał pierwszy bizantyński komentarz do Isagogi Porfiriusza. Uczniem Ammoniusza i najwybitniejszym filozofem z tego kręgu był, pochodzący z Cezarei, Jan Filopon, późniejszy biskup Aleksandrii. Oprócz komentarzy do Arystotelesa i Porfiriusza, Filopon pozostawił po sobie szereg dzieł własnych. W "Rozjemcy" przedstawił koncepcję dogmatyczną uznającą w Trójcy Świętej istnienie trzech osób (tryteizm). W "O stworzeniu świata" uznawał wyższość opisu biblijnego nad rozważaniami Arystotelesa, w "Przeciw Proklosowi o wieczności świata" polemizował z poglądem o wiecznym istnieniu świata, w "Dysputach nad Paschą" poczynił istotne ustalenia dla obliczania daty Wielkiejnocy. Na przełomie V i VI wieku działał też neoplatonik i mistyk zwany w literaturze Dionizym Pseudo-Areopagitą, który dla zapewnienia sobie większego autorytetu podawał się za Dionizego, ucznia Apostoła Pawła. Zachowały się 4 dzieła teologiczno-filozoficzne Dionizego: "O imionach Bożych" ukazujące dwie drogi poznania Boga; "Teologia mistyczna" oparta na mistyce neoplatońskiej i mająca decydującą rolę w kształtowaniu się mistyki średniowiecznej; "Hierarchia niebieska" rozwijająca hierarchię bytów niebieskich i angelologię oraz "Hierarchia kościelna". Do twórczości filozoficznej bywa też zaliczane dzieło Agapeta diakona zawierające "Wykład przestróg dla cesarza Justyniana", rodzaj bardzo popularnego w średniowieczu „zwierciadła”, zawierającego nauki moralne, religijne i polityczne dla władcy.
Na początku VI wieku Stefan z Bizancjum opracował ogromny słownik geograficzny w 60 tomach zatytułowany "Ludność Bizancjum". Przedstawił w nim miejscowości Cesarstwa łącząc wiadomości geograficzne z historycznymi i literackimi, prezentując sławne postaci pochodzące z tych miejscowości i aktualne ciekawostki na ich temat. Działający w tym samym czasie Kosmas Indikopleustes z Aleksandrii w napisanej przez siebie "Kosmografii chrześcijańskiej" podjął próbę uzasadnienia geocentrycznego systemu Ptolemeusza w oparciu o dane biblijne. Jego biblijno-chaldejski model wszechświata, w którym czworokąt ziemi jest przykryty, wspartą na czterech filarach kryształową kopułą nieba przez kilka stuleci oddziaływał na licznych czytelników "Kosmografii" i na bizantyńską architekturę. Gramatyk Hierokles opublikował przed 535 rokiem zarys wiadomości statystycznych na temat Cesarstwa zatytułowany "Towarzysz podróży", a Jerzy Cypryjczyk pozostawił po sobie na początku VII wieku "Opis" Cesarstwa.
VI stulecie przyniosło też szereg prac szczegółowych z różnych dziedzin nauki. Jan Filopon oprócz traktatów filozoficznych napisał też prace filologiczne: "O akcencie" i "Słownik" semantyczny, dwie rozprawy medyczne: "O pulsie" i "O gorączce" oraz komentarz do "Podstaw matematyki" Nikomacha z Gerazy. Badania filologiczne nad morfologią wyrazów prowadził Jan Charkas. Aecjusz z Amidy dokonał streszczenia całej dotychczasowej wiedzy medycznej w "Księgach lekarskich szesnastu", na którą złożyły się prace Galena, Orybazjusza, Dioskuridesa i jego własne doświadczenia. Aleksander z Tralles opracował krytycznie "Patologię i terapię chorób wewnętrznych" w 12 księgach, napisał też dwa traktaty specjalistyczne "O pasożytach jelitowych" i "O chorobach oczu". Domnin z Larisy opracował podręcznik "Wstęp do arytmetyki", a Marin napisał przedmowę do "Elementów geometrii" Euklidesa.

</doc>
<doc id="2907848" url="https://pl.wikipedia.org/wiki?curid=2907848" title="Željka Cvijanović">
Željka Cvijanović

Željka Cvijanović (ur. 2 sierpnia 1967 w Tesliciu) – serbska polityk z Bośni i Hercegowiny, od 12 marca 2013 r. do 15 listopada 2018 premier Republiki Serbskiej. Od 19 listopada 2018 do 15 listopada 2022 prezydent Republiki Serbskiej. Od 16 listopada 2022 Przewodnicząca Prezydium Bośni i Hercegowiny. Pierwsza w historii kobieta na tych trzech stanowiskach (premiera i prezydenta Republiki Serbskiej oraz przewodniczącego prezydium BiH). 
Cvijanović jest z wykształcenia anglistką, przed rozpoczęciem kariery politycznej była wykładowczynią anglistyki na uczelniach wyższych. W poprzednim gabinecie, kierowanym przez premiera Aleksandara Džombicia, zajmowała stanowisko ministra ds. stosunków gospodarczych i współpracy regionalnej. Należy do ugrupowania pod nazwą Sojusz Niezależnych Socjaldemokratów (SNDS), łączącego idee socjaldemokratyczne z elementami serbskiego nacjonalizmu. SNDS jest największą spośród partii tworzących koalicję parlamentarną, na której opiera się rząd Cvijanović.

</doc>
<doc id="2907849" url="https://pl.wikipedia.org/wiki?curid=2907849" title="Senatorowie I kadencji Senatu Rzeczypospolitej Polskiej (1922–1927)">
Senatorowie I kadencji Senatu Rzeczypospolitej Polskiej (1922–1927)

Senatorowie na Senat I kadencji (od 12 listopada 1922 do 13 lipca 1927) – senatorowie na Sejm II RP, wybrani 12 listopada 1922. Złożyli ślubowanie poselskie 28 listopada 1922.
Pierwsze posiedzenie odbyło się 28 listopada 1922, a ostatnie, 13 lipca 1927.
Marszałek senior 27 listopada 1922
Marszałek Senatu od 1 grudnia 1919
Wicemarszałkowie Senatu

</doc>
<doc id="2907851" url="https://pl.wikipedia.org/wiki?curid=2907851" title="Wildenau">
Wildenau

Lokalizacje.
Polska.
Dawna nazwa miejscowości:

</doc>
<doc id="2907852" url="https://pl.wikipedia.org/wiki?curid=2907852" title="Gentil-Burg">
Gentil-Burg



</doc>
<doc id="2907853" url="https://pl.wikipedia.org/wiki?curid=2907853" title="Sheila Ingram">
Sheila Ingram

Sheila Rena Ingram (ur. 23 marca 1957 w Waszyngtonie, zm. 1 września 2020) – amerykańska lekkoatletka specjalizująca się w biegach sprinterskich, uczestniczka letnich igrzysk olimpijskich w Montrealu (1976), srebrna medalistka olimpijska w biegu sztafetowym 4 x 400 metrów.

</doc>
<doc id="2907859" url="https://pl.wikipedia.org/wiki?curid=2907859" title="Darja Gruszyna">
Darja Gruszyna

Darja Wiaczesławowna Gruszyna (ur. 26 marca 1998 w Petersburgu) – rosyjska skoczkini narciarska, reprezentantka klubu z Petersburga.
Na międzynarodowej arenie zadebiutowała 19 stycznia 2013 w Râșnovie podczas zawodów FIS Cup, oddając dwa skoki na odległość 58,0 m na skoczni normalnej.
Dwukrotnie wystartowała w konkursach o mistrzostwo świata juniorek. 24 stycznia 2013 w Libercu wystartowała w ósmej rywalizacji o tytuł mistrzyni świata juniorów. Indywidualnie była 31., natomiast wraz z Stiefaniją Nadymową, Sofją Tichonową i Aleksandrą Kustową zajęła 6. miejsce w konkursie drużynowym.
W sezonie 2012/2013 uplasowała się na czternastym miejscu w klasyfikacji generalnej Pucharu Kontynentalnego kobiet. W pierwszym konkursie, w Oberwiesenthal, zajęła 20. miejsce, a w kolejnych trzech – w Örnsköldsvik zajmowała odpowiednio – 12., 16. i 14. miejsce. W tym samym sezonie startowała także w cyklu FIS Cup. W pierwszych dwóch konkursach w Villach nie brała udziału. Kolejne dwa zmagania odbyły się w Râșnovie, gdzie Rosjanka w pierwszym konkursie była czwarta, a dzień później – druga. Zdobyła 130 punktów i w klasyfikacji końcowej cyklu zajęła szóste miejsce ze stratą 82 punktów do Sofji Tichonowej.

</doc>
<doc id="2907862" url="https://pl.wikipedia.org/wiki?curid=2907862" title="Pamela Jiles">
Pamela Jiles

Pamela Theresa "Pam" Jiles (ur. 10 lipca 1955 w Nowym Orleanie) – amerykańska lekkoatletka specjalizująca się w biegach sprinterskich, uczestniczka letnich igrzysk olimpijskich w Montrealu (1976), srebrna medalistka olimpijska w biegu sztafetowym 4 x 400 metrów.

</doc>
<doc id="2907865" url="https://pl.wikipedia.org/wiki?curid=2907865" title="Pseudochondrostoma">
Pseudochondrostoma

Pseudochondrostoma – rodzaj słodkowodnych ryb z rodziny karpiowatych (Cyprinidae).
Występowanie.
Półwysep Iberyjski.
Klasyfikacja.
Gatunki zaliczane do tego rodzaju:
Gatunkiem typowym jest "Chondrostoma polylepis" ("P. polylepis").

</doc>
<doc id="2907866" url="https://pl.wikipedia.org/wiki?curid=2907866" title="Boska szałwia">
Boska szałwia



</doc>
<doc id="2907867" url="https://pl.wikipedia.org/wiki?curid=2907867" title="Szałwia boska">
Szałwia boska



</doc>
<doc id="2907868" url="https://pl.wikipedia.org/wiki?curid=2907868" title="Prorocza szałwia">
Prorocza szałwia



</doc>
<doc id="2907869" url="https://pl.wikipedia.org/wiki?curid=2907869" title="Mieczysław Henisz">
Mieczysław Henisz

Mieczysław Marian Franciszek Henisz ps. „Danek” (ur. 8 grudnia 1889 w Korościatynie, zm. prawdop. 1940 w ZSRR) – major intendent Wojska Polskiego, legionista, poseł na Sejm RP III kadencji (1930-1935).
Życiorys.
Urodził się 8 grudnia 1889 w Korościatynie, w ówczesnym powiecie buczackim Królestwa Galicji i Lodomerii. Był urzędnikiem kolejowym. Od 1912 działał w Związku Strzeleckim. W czasie I wojny światowej służył jako chorąży w 1 pułku piechoty Legionów Polskich, a po kryzysie przysięgowym w 1917 został internowany. Od listopada 1918 był członkiem Polskiej Organizacji Wojskowej, piastując funkcję komendanta miasta Stanisławowa (do maja 1919), a następnie adiutanta i oficera gospodarczego Komendy Miasta. 
W Wojsku Polskim został awansowany na stopień kapitana intendenta ze starszeństwem z dniem 1 czerwca 1919, a następnie na stopień majora intendenta ze starszeństwem z dniem 1 lipca 1923. Od sierpnia 1919 był referentem w Departamencie Gospodarczym Ministerstwie Spraw Wojskowych. Następnie od lipca 1920 piastował funkcję kierownika wydziału w intendenturze Dowództwa Okręgu Generalnego-Warszawa. Następnie od listopada 1922 służył w Kierownictwie Rejonu Intendentury w Warszawie jako oficer nadetatowy Okręgowego Zakładu Gospodarczego I. Pełnił także funkcję kierownika Okręgowych Zakładów Umundurowania. W 1928 był oficerem Wojskowego Zakładu Mundurowego. Od marca 1929 zarządcą Składnicy Mundurowej w Warszawie. W latach 1930–1935 był posłem na Sejm RP z ramienia Bezpartyjnego Bloku Współpracy z Rządem. W związku z przyjęciem mandatu posła na Sejm RP z dniem 9 grudnia 1930 został przeniesiony w stan nieczynny. Z dniem 1 sierpnia 1935 został powołany ze stabu nieczynnego z równoczesnym przeniesieniem do dyspozycji szefa Departamentu Intendentury MSWojsk. i przyznaniem dodatku służbowego według kategorii VIIIC. Z dniem 31 grudnia 1935 został przeniesiony w stan spoczynku. 
Po wybuchu II wojny światowej i agresji ZSRR na Polskę z 17 września 1939 dostał się do niewoli sowieckiej. Jego dalsze losy pozostają nieznane. Według niektórych źródeł, był więźniem obozu internowania w Starobielsku, a następnie został zamordowany wraz z polskimi oficerami w Charkowie, brak jednak potwierdzenia tych informacji w listach cmentarnych ofiar zbrodni katyńskiej. Jego symboliczny grób znajduje się na Cmentarzu Powązkowskim w Warszawie.

</doc>
<doc id="2907874" url="https://pl.wikipedia.org/wiki?curid=2907874" title="Klasztor Bernardynów w Husiatynie">
Klasztor Bernardynów w Husiatynie

Klasztor Bernardynów w Husiatynie (ukr. "Костел святого Антонія та монастир бернардинців") – rzymskokatolicki kompleks klasztorny w Husiatynie, w obwodzie tarnopolskim na zachodniej Ukrainie.
Historia.
Fundatorem klasztoru był Walenty Aleksander Kalinowski, który przekazał fundusze na jego budowę w 1610. Prace przy wznoszeniu kompleksu klasztornego trwały jednak przez kolejne piętnaście lat i zostały ukończone dopiero po śmierci fundatora. Jeszcze w XVII w. zabudowania klasztorne były niszczone w czasie najazdów tureckich i tatarskich oraz powstań kozackich. W rezultacie w II poł. stulecia kościół i klasztor były całkowicie zrujnowane i nie nadawały się do zamieszkania, toteż bernardyni w 1660 wyjechali z Husiatyna. Po powrocie zakonników w 1690 Adam Mikołaj Sieniawski sfinansował odbudowę kompleksu klasztornego, która trwała do 1723.
Po rozbiorach Polski Husiatyn znalazł się na terenie zaboru austriackiego. W 1786 na mocy dekretu cesarza Józefa II klasztor został zlikwidowany. Kościół należący dotąd do bernardynów został przekształcony w świątynię parafialną, zaś klasztor - w plebanię i siedzibę urzędu miejskiego. W 1938 bernardyni ponownie objęli we władanie klasztor w Husiatynie, jednak już po sześciu latach musieli opuścić miasto, razem ze wszystkimi polskimi mieszkańcami. W odebranej katolikom świątyni rozlokowano fabrykę, a następnie magazyn środków chemicznych. W 1975 przeprowadzono częściowy remont zdewastowanych obiektów. Dopiero jednak w 1990 możliwe było przywrócenie budynków do ich pierwotnego przeznaczenia, w tym też roku zniszczone zabudowania odzyskał zakon bernardynów.
Architektura.
Klasztor w Husiatynie został wzniesiony w stylu barokowym. Główny kościół klasztorny, noszący wezwanie Narodzenia Najświętszej Maryi Panny, jest świątynią trójnawową. Pierwotnie trzy nawy przykrywały sklepienia krzyżowe, które wskutek zniszczeń po XX w. zawaliły się i w 1975 zostały zastąpione nowymi. Główne wejście do kościoła ma formę jońskiego portyku, drzwi zdobi ostrołukowe obramienie. Całe wyposażenie świątyni uległo zniszczeniu po 1945, jedynie pojedyncze elementy dekoracji zostały uratowane przez wywożonych parafian.

</doc>
<doc id="2907877" url="https://pl.wikipedia.org/wiki?curid=2907877" title="Kościół św. Jana Chrzciciela w Przemęcie">
Kościół św. Jana Chrzciciela w Przemęcie

Kościół Świętego Jana Chrzciciela – rzymskokatolicki kościół parafialny w Przemęcie, w gminie Przemęt, w powiecie wolsztyńskim, w województwie wielkopolskim. Należy do dekanatu przemęckiego archidiecezji poznańskiej.
Jest to trzynawowa bazylika posiadająca transept i dwie wieże znajdujące się w fasadzie. Prezbiterium, nawę główną i ramiona transeptu nakrywają sklepienia kolebkowe z lunetami, nawy boczne nakrywają sklepienia krzyżowe, natomiast skrzyżowanie nawy głównej z transeptem nakrywa sklepienie żaglaste. We wnętrzu znajduje się dekoracja stiukowa z końca XVII wieku. Z tego samego czasu pochodzi polichromia, która następnie została częściowo przemalowana w latach 1883-1886 i odrestaurowana w latach 1956-1957. Wyposażenie wnętrza powstało w końcu XVII wieku (przykładem są ołtarze, ambona) lub w 1. ćwierci XVIII wieku (przykładem są stalle, tron opata, konfesjonały, ławki). Z około 1430-40 roku pochodzi starszy element wyposażenia - jest to gotycka figura Matki Bożej z Dzieciątkiem.

</doc>
<doc id="2907881" url="https://pl.wikipedia.org/wiki?curid=2907881" title="Adriana Araújo">
Adriana Araújo

Adriana dos Santos Araújo (ur. 11 kwietnia 1981 w São Paulo) – brazylijska pięściarka, brązowa medalistka olimpijska.
Kariera sportowa.
Występuje w kategorii do 60 kg. W 2010 zdobyła złoto igrzysk Ameryki Południowej w Medellínie. Rok później odpadła w ćwierćfinale igrzysk panamerykańskich. Na igrzyskach olimpijskich w Londynie zdobyła brązowy medal w kategorii do 60 kg.

</doc>
<doc id="2907882" url="https://pl.wikipedia.org/wiki?curid=2907882" title="Stanley Goagoseb">
Stanley Goagoseb

Stanley Goagoseb (ur. 7 marca 1967) – były namibijski piłkarz grający podczas kariery na pozycji obrońcy.
Przez całą swoją karierę był zawodnikiem Civics FC Windhuk.
W latach 1994-1998 występował w reprezentacji Namibii. W 1998 roku z tą reprezentacją wystąpił na Pucharze Narodów Afryki.

</doc>
<doc id="2907885" url="https://pl.wikipedia.org/wiki?curid=2907885" title="Adriana Araujo">
Adriana Araujo



</doc>
<doc id="2907888" url="https://pl.wikipedia.org/wiki?curid=2907888" title="Parachondrostoma">
Parachondrostoma

Parachondrostoma – rodzaj słodkowodnych ryb z rodziny karpiowatych (Cyprinidae).
Występowanie.
Półwysep Iberyjski (Hiszpania), Francja i Szwajcaria.
Klasyfikacja.
Gatunki zaliczane do tego rodzaju:
Gatunkiem typowym jest "Chondrostoma miegii" ("P. miegii").

</doc>
<doc id="2907889" url="https://pl.wikipedia.org/wiki?curid=2907889" title="Bimbo Tjihero">
Bimbo Tjihero

Bimbo Tjihero (ur. 1 grudnia 1969) – namibijski piłkarz grający podczas kariery na pozycji obrońcy.
Przez całą swoją karierę był zawodnikiem Liverpool Okahandja.
W latach 1997–1998 występował w reprezentacji Namibii. W 1998 roku z tą reprezentacją wystąpił na Pucharze Narodów Afryki.

</doc>
<doc id="2907890" url="https://pl.wikipedia.org/wiki?curid=2907890" title="Marlen Esparza">
Marlen Esparza

Marlen Esparza Puentes (ur. 29 lipca 1989 w Houston) – amerykańska pięściarka, brązowa medalistka olimpijska.
Brązowa medalistka mistrzostw świata w kategorii do 48 kg (2006). W 2012 na igrzyskach olimpijskich w Londynie zdobyła brąz w kategorii do 51 kg.

</doc>
<doc id="2907894" url="https://pl.wikipedia.org/wiki?curid=2907894" title="Marchew po koreańsku">
Marchew po koreańsku

Marchew po koreańsku – charakterystyczny dla kuchni Korio-saram (radzieckich Koreańczyków) rodzaj sałatki, przyrządzanej z marchwi, czosnku, oleju słonecznikowego i szeregu przypraw. Sałatka jest wytworem kuchni Korio-saram, wywodzi się z kuchni koreańskiej. Potrawa powstała na skutek braku typowych składników kimchi i innych "banchan" w miejscach osiedlenia Korio-saram.
Przepis.
Składniki: marchew, czosnek, cebula, mielone nasiona kolendry, sproszkowana ostra papryka, mielony czarny pieprz, olej bawełniany (lub w razie jego braku inny olej roślinny, np. słonecznikowy), ocet, sól, ew. cukier.
Marchew pokroić w długie wąskie paski, najlepiej na specjalnej tarce. Wymieszać ze zmiażdżonymi surowymi ząbkami czosnku i przyprawami.
Drobno pokrojoną cebulę przesmażyć na oleju, który dodajemy do sałatki, (bez cebuli).

</doc>
<doc id="2907895" url="https://pl.wikipedia.org/wiki?curid=2907895" title="Irlandia na Zimowych Igrzyskach Olimpijskich 1998">
Irlandia na Zimowych Igrzyskach Olimpijskich 1998

Irlandię na Zimowych Igrzyskach Olimpijskich 1998 reprezentowało sześciu zawodników. 
Najlepszym wynikiem wśród reprezentantów Irlandii było 15. miejsce narciarza alpejskiego – Patricka-Paula Schwarzachera-Joyce’a w kombinacji mężczyzn.

</doc>
<doc id="2907897" url="https://pl.wikipedia.org/wiki?curid=2907897" title="Cerkiew Świętego Onufrego w Husiatynie">
Cerkiew Świętego Onufrego w Husiatynie

Cerkiew św. Onufrego w Husiatynie – zabytkowa greckokatolicka cerkiew parafialna w osiedlu typu miejskiego Husiatynie, siedzibie rejonu husiatyńskiego w obwodzie tarnopolskim na Ukrainie. Należy do rodzaju tak zwanych cerkwi 3-konchowych.
Historia, opis.
Świątynia została zbudowana jako cerkiew prawosławna w ostatnim dziesięcioleciu XVI w. lub na początku wieku XVII. Pierwotnie była to cerkiew obronna z dwukondygnacyjną wieżą, jednak górny poziom tej ostatniej z wyraźnymi elementami obronnymi nie zachował się. Podczas okupacji tureckiej w latach 1672—1699 pełniła funkcję meczetu.
14 lipca 1893 cerkiew spłonęła podczas pożaru w Husiatynie.
Nawa budynku jest prostokątna, przylegają do niej absydy, do których z kolei przylegają dodatkowe pomieszczenia. Cerkiew nie posiada prawie żadnej dekoracji zewnętrznej, jej okna, bez obramowań, zlokalizowane są w połowie wysokości ścian. Nawa świątynna przykryta jest sklepieniem kolebkowym. Wszystkie komponenty bryły budynku łączą się ze sobą wewnątrz poprzez arkadowe przejścia. Nad nawą znajduje się kopuła z sygnaturką zlokalizowana na ośmiobocznym bębnie. Architektura cerkwi nosi wyraźne cechy wschodniochrześciańskiego budownictwa sakralnego Wołynia i Mołdawii.
W 2015 na cerkwi zbudowano cztery kopułki oraz od frontu portyk z jońskimi kolumnami.
Według legendy w cerkwi został ochrzczony Seweryn Nalewajko.

</doc>
<doc id="2907898" url="https://pl.wikipedia.org/wiki?curid=2907898" title="Zespół przedłużonego wyrostka rylcowatego">
Zespół przedłużonego wyrostka rylcowatego



</doc>
<doc id="2907902" url="https://pl.wikipedia.org/wiki?curid=2907902" title="Eparchia warszawska i nadwiślańska">
Eparchia warszawska i nadwiślańska



</doc>
<doc id="2907903" url="https://pl.wikipedia.org/wiki?curid=2907903" title="Ricarda Multerer">
Ricarda Multerer

Ricarda Multerer (ur. 5 kwietnia 1990 w Heidenheim an der Brenz) – niemiecka szpadzistka, wicemistrzyni świata w turnieju drużynowym (2010)
Kariera sportowa.
Igrzyska Olimpijskie.
W 2012 wystąpiła na Igrzyskach Olimpijskich w Londynie zajmując w turnieju drużynowym 5. miejsce.
Mistrzostwa świata.
Na mistrzostwach świata seniorek wystąpiła w 2010 i 2011, największe sukcesy osiągając w turniejach drużynowych (2. miejsce w 2010, 4. miejsce w 2011). W turniejach indywidualnych zajmowała miejsca: 2010 - 120, 2011 - 44.
Mistrzostwa Europy.
Na mistrzostwach Europy seniorek zajęła w turnieju drużynowym 4. miejsce w 2010, szóste w 2011, natomiast w turnieju indywidualnym 41. miejsce w 2012, 27 w 2011, 68 w 2010. Była też brązową medalistką mistrzostw Europy kadetek w turnieju drużynowym w 2007
Mistrzostwa Niemiec.
Jest zawodniczką Heidenheimer SB, gdzie trenuje ją Piotr Sozański. Jest indywidualną mistrzynią Niemiec w szpadzie z 2012. Drużynowo zdobyła mistrzostwo Niemiec w 2011 i 2012. Wcześniej była także mistrzynią Niemiec juniorek - indywidualnie w 2009, drużynowo w 2010.

</doc>
<doc id="2907905" url="https://pl.wikipedia.org/wiki?curid=2907905" title="Mieczysław Bilski (literat)">
Mieczysław Bilski (literat)

Mieczysław Bilski (ur. 27 listopada 1923 w Końskich, 20 czerwca 2006 w Warszawie) – polski dziennikarz i literat, publicysta "Sztandaru Młodych" i "Przeglądu Sportowego", zastępca redaktora naczelnego "Treningu." Członek Związku Literatów Polskich.
Pochowany na Cmentarzu Wojskowym na Powązkach w Warszawie (kwatera NII-4-9).

</doc>
<doc id="2907906" url="https://pl.wikipedia.org/wiki?curid=2907906" title="Brzozowica (województwo łódzkie)">
Brzozowica (województwo łódzkie)

Brzozowica – osada w Polsce położona w województwie łódzkim, w powiecie brzezińskim, w gminie Jeżów.
W latach 1975–1998 miejscowość należała administracyjnie do województwa skierniewickiego.
Zobacz też: Brzozowica

</doc>
<doc id="2907909" url="https://pl.wikipedia.org/wiki?curid=2907909" title="Toyota QuickDelivery">
Toyota QuickDelivery

Toyota QuickDelivery – rodzina samochodów dostawczych produkowanych pod japońską marką Toyota od 1982 roku.
Pojazd został wprowadzony na rynek w sierpniu 1982 roku. Powstał jako odpowiedź na zapotrzebowanie na vana, w którym pracownik mógłby przeprowadzać załadunek stojąc. Początkowo dostępne były dwie wersje, Hiace Quick Delivery o ładowności 1,25 t i Toyoace Walk-through Van (1,5 t). W późniejszym czasie nazwę wersji Hiace Quick Delivery zmieniono na Quick Delivery 100, następnie w grudniu 1985 roku wprowadzono dodatkowe dwa warianty, Dyna Quick Delivery i Toyoace Quick Delivery (oba o ładowności 2 t). W późniejszym czasie z kolei ich nazwę zmieniono na Quick Delivery 200. Jako źródło napędu służył m.in. wysokoprężny silnik "L" o pojemności 3 l i mocy 91 KM lub "B" 3.0 o mocy 85 KM. Napęd przenoszony był na oś tylną, od października 1987 dostępny był także wariant AWD. W czerwcu 2001 zakończono produkcję Quick Delivery 100, następcą został Urban Supporter.
Druga generacja modelu Quick Delivery 200 została wprowadzona na rynek w sierpniu 1999 roku. Silnik wysunięto do przodu, obniżono linię maski silnika, zastosowano także m.in. system ABS. Do napędu służyły silniki takie jak wysokoprężny "4B" 3.7 o mocy 100 KM czy też "3RZ" 2.7 z instalacją LPG. W 2006 przeprowadzono facelifting. Produkcję 2. generacji Quick Delivery 200 zakończono w lipcu 2011.

</doc>
<doc id="2907915" url="https://pl.wikipedia.org/wiki?curid=2907915" title="Mariana Avitia">
Mariana Avitia

Mariana Avitia Martínez (ur. 18 września 1993 w Monterrey) – meksykańska łuczniczka, reprezentująca swój kraj na igrzyskach panamerykańskich oraz igrzyskach olimpijskich.
Zadebiutowała na arenie międzynarodowej podczas igrzysk panamerykańskich w 2007 roku. Wówczas w Rio de Janeiro Meksykanka dotarła do 1/8 finału.
Podczas Igrzysk Olimpijskich w Pekinie w 2008 roku Avitia ukończyła rundę rankingową z wynikiem 641 punktów. Dało jej to 20. miejsce przed pierwszą rundą finałową, w której trafiła na Son Hye-Yong. Meksykanka pokonała rywalkę z Korei Północnej 112-107. W kolejnej rundzie przeciwniczką Avitii była Małgorzata Sobieraj, jednak również ona nie sprostała meksykańskiej łuczniczce (wynik 110-109 dla Avitii). W trzeciej rundzie Meksykanka pokonała Gruzinkę Khatunę Narimanidze 109-108. Dopiero w ćwierćfinale lepsza okazała się rywalka z Korei Północnej, Kwon Un-sil (99-105), która ostatecznie dotarła w Pekinie do meczu o brązowy medal.
W 2010 startowała na igrzyskach olimpijskich młodzieży w Singapurze, na których dotarła do meczu o brązowy medal w rywalizacji indywidualnej. W tym samym roku, w trakcie igrzysk Ameryki Środkowej i Karaibów zdobyła srebro w konkursie indywidualnym z łuku klasycznego, jak również srebro w konkursie drużynowym. Podczas kolejnych igrzysk panamerykaskich w 2011 roku Avitia zdobyła złoto w rywalizacji drużynowej.
Wzięła również udział w igrzyskach olimpijskich w Londynie w 2012 roku. W rundzie kwalifikacyjnej turnieju indywidualnego zajęła 10. miejsce, by później pokonać kolejno Zahrę Dehghan z Iranu, Brytyjkę Naomi Folkard, Dunkę Carinę Christiansen oraz Lee Sung-jin z Korei Południowej. W półfinale uległa jednak swojej rodaczce, Aídzie Román. W meczu o brązowy medal Avitia okazała się lepsza od Khatuny Lorig ze Stanów Zjednoczonych. Avitia brała również udział w występach drużynowych, jednak tam Meksykanki uległy w ćwierćfinale Japonkom.

</doc>
<doc id="2907918" url="https://pl.wikipedia.org/wiki?curid=2907918" title="Yuka Kato">
Yuka Kato



</doc>
<doc id="2907920" url="https://pl.wikipedia.org/wiki?curid=2907920" title="Kościół Najświętszego Serca Pana Jezusa w Gryficach">
Kościół Najświętszego Serca Pana Jezusa w Gryficach

Kościół Najświętszego Serca Pana Jezusa w Gryficach – jeden z dwóch rzymskokatolickich kościołów parafialnych w Gryficach, w województwie zachodniopomorskim. Należy do dekanatu Gryfice archidiecezji szczecińsko-kamieńskiej.
Historia.
Budowę świątyni rozpoczął w 1930 roku ksiądz Edmund Wende, proboszcz powstałej w 1914 roku parafii katolickiej w mieście. Była to pierwsza świątynia katolicka po reformacji. Przy budowie kościoła pracowali Polacy i to głównie właśnie oni przyczynili się do powstania tej budowli. Kościół został uroczyście poświęcony w dniu 16 listopada 1932 roku. Na tę uroczystość Polacy ufundowali kopię obrazu Matki Bożej Częstochowskiej, która została umieszczona w bocznym ołtarzu świątyni. W dniu 23 listopada 1933 roku obraz został potajemnie usunięty z budowli i zniszczony przez hitlerowców. W Roku Jubileuszowym 2000 miejscowy oddział Katolickiego Stowarzyszenia „Civitas Christiana” z inicjatywy nieżyjącego już przewodniczącego Stanisława Taperka, przy współpracy z ówczesnym proboszczem ks. kan. Zygmuntem Nogą oraz parafianami postanowili po 67 latach po raz kolejny ufundować kopię obrazu Matki Bożej Częstochowskiej do świątyni. Kopia obrazu Matki Bożej Częstochowskiej Królowej Polski w dniu 30 lipca 2000 roku została uroczyście intronizowana do kościoła.

</doc>
<doc id="2907921" url="https://pl.wikipedia.org/wiki?curid=2907921" title="Moosbach">
Moosbach



</doc>
<doc id="2907923" url="https://pl.wikipedia.org/wiki?curid=2907923" title="Pracownicy World Wrestling Entertainment">
Pracownicy World Wrestling Entertainment



</doc>
<doc id="2907924" url="https://pl.wikipedia.org/wiki?curid=2907924" title="Lista personelu WWE">
Lista personelu WWE

WWE to federacja wrestlingu z siedzibą w Stamford, Connecticut. Personel WWE składa się z zapaśników, menadżerów, komentatorów, spikerów, osób przeprowadzających wywiady, sędziów, trenerów, producentów, scenarzystów oraz innych różnych pozycji. Kadra kierownicza i członkowie rady dyrektorów są również uwzględnieni.
Zasięg kontraktów WWE rozciąga się od kontraktów rozwojowych po wieloletnie umowy. Większość pracowników głównego rosteru występuje na "Raw", "SmackDown", galach pay-per-view oraz live eventach. Zawodnicy z kontraktami rozwojowymi występują na "NXT" oraz live eventach przeznaczonych dla brandu NXT.
Personel został pogrupowany na podstawie pełnionej roli. Imię ringowe znajduje się po lewej stronie, a prawdziwe imię i nazwisko – po prawej. Jeśli ktoś jest nieaktywny z dowolnego powodu i nie występuje w programach WWE, ta informacja jest odnotowywana.
Rodzina McMahon.
McMahon’owie są głównymi właścicielami WWE. Oprócz pozycji korporacyjnych, pojawiają się także na antenie jako autorytety i zapaśnicy we wszystkich rosterach.
Zespół Performance Center.
Uwaga: Ponieważ NXT ma siedzibę w Performance Center, trenerzy PC mogą również pracować jako producenci dla tego brandu.

</doc>
<doc id="2907926" url="https://pl.wikipedia.org/wiki?curid=2907926" title="Marco Sau">
Marco Sau

Marco Sau (ur. 3 listopada 1987 w Sorgono) – włoski piłkarz grający na pozycji napastnika. Zawodnik Cagliari Calcio.

</doc>
<doc id="2907928" url="https://pl.wikipedia.org/wiki?curid=2907928" title="Kristian Ipsen">
Kristian Ipsen

Kristian Bettega Ipsen (ur. 20 października 1992 w Walnut Creek) – amerykański skoczek do wody, brązowy medalista olimpijski. 
Jego największym sukcesem jest brązowy medal igrzysk w Londynie (2012) w parze z Troyem Dumais. Ma on na swoim koncie także srebro mistrzostw świata w Rzymie (2009) oraz srebro igrzysk panamerykańskich w Guadalajarze (2011).

</doc>
<doc id="2907936" url="https://pl.wikipedia.org/wiki?curid=2907936" title="List (obraz Goi)">
List (obraz Goi)

List lub Młode kobiety lub Młoda kobieta z listem (hiszp. "La carta" lub "Las jóvenes") – obraz hiszpańskiego malarza Francisca Goi. Należy do zbiorów "Palais des beaux-arts" w Lille.
Po młodzieńczym okresie, w którym Goya malował obrazy w duchu rokoka oraz projekty gobelinów dla królewskiego dworu, tematyka jego prac coraz częściej zaczęła dotykać codziennych wydarzeń. Bohaterami jego prac były postacie z ludu, a ich wymowa coraz bardziej wiązała się z walką o wolność i prawa. Pod wpływem wojny wyzwoleńczej toczonej przeciwko Napoleonowi, w twórczości Goi pojawili się pierwsi proletariusze, przedstawieni w sposób daleki od sielskiej atmosfery. Oprócz płótna "List" przykładem tej tematyki są: "Szlifierz", "Dziewczyna z dzbanem" oraz późniejsza "Kuźnia".
Młoda dama spaceruje w towarzystwie służącej, która rozkłada nad nią parasol, aby osłonić ją od słońca. Opalona skóra była właściwa dla kobiet z ludu, dama musiała zatem chronić swoją jasną cerę. Młoda kobieta z zadowoleniem czyta list, być może to wiadomość od ukochanego sekretnie dostarczona przez służącą. Jej poza jest pełna nonszalancji. Na fałdy jej sukni wspina się mały piesek. W tle za nimi widać kobiety pochodzące z ludu, praczki pochłonięte pracą. Beztroskie życie kobiet z pierwszego planu kontrastuje z wysiłkiem praczek. Postaci w tle zostały namalowane grubymi pociągnięciami pędzla, które kontrastują z delikatną twarzą młodej szlachcianki. Rozwieszone przez praczki białe prześcieradła wyznaczają linię horyzontu.
Paleta barw jest ograniczona do brązów, czerni i szarości. To dzieło jest często uważane za pendant obrazu "Czas i staruchy", powstałego w tym samym czasie i o podobnych wymiarach. Obrazy nawiązują do siebie tematyką, jeden przedstawia dwie piękne kobiety w kwiecie wieku, a drugi dwie staruszki, których uroda już przeminęła.

</doc>
<doc id="2907937" url="https://pl.wikipedia.org/wiki?curid=2907937" title="Wampirzyca Karin">
Wampirzyca Karin

 – manga napisana i zilustrowana przez Yunę Kagesaki. Manga miała swoją premierę w październikowym numerze magazynu "Monthly Shonen Dragon Age" w 2003 roku, w którym publikowana była do lutego 2008 roku. Poszczególne rozdziały zostały opublikowane przez wydawnictwo Kadokawa Shoten w czternastu tomach tankōbon. W Polsce manga została wydana przez wydawnictwo Waneko w siedmiu tomach.
W 2003 roku Tōru Kai zaczął pisać serię light novel opartych na mandze z ilustracjami Yuny Kagesaki. Seria została wydana w Japonii przez wydawnictwo Fujimi Shobō i składała się z dziewięciu tomów. W 2005 roku powstała adaptacja anime wyprodukowana przez studio J.C.Staff w reżyserii Shin'ichirō Kimura. Serial emitowany był w Japonii przez stację Wowow od 3 listopada 2005 do 11 maja 2006 roku i składał się z 24 odcinków.
Fabuła.
Karin Maaka jest środkowym dzieckiem w pięcioosobowej rodzinie wampirów, która mieszka w Japonii. Jest czarną owcą w rodzinie – w przeciwieństwie do typowego wampira, nie pije krwi, lecz musi się jej co jakiś czas pozbywać, wstrzykując ją ludziom. Poza tym nie wykazuje żadnych wampirzych cech i żyje jak każdy inny człowiek w jej wieku. Jednakże jej codzienna rutyna zostaje zaburzona gdy do jej liceum przenosi się nowy uczeń – Kenta Usui – gdy tylko Karin znajduje się w jego pobliżu, zaczyna w niej wzbierać krew.
Manga.
Manga autorstwa Yuny Kagesaki została opublikowana po raz pierwszy w październikowym numerze magazynu "Monthly Shonen Dragon Age" w 2003 roku, w którym publikowana była do lutego 2008 roku. Została wydana w czternastu tomach tankōbon przez wydawnictwo Kadokawa Shoten między 1 października 2003 i 1 kwietnia 2008 roku w Japonii. Mangowa historia poboczna, również autorstwa Kagesaki, zatytułowana została dołączona do czerwcowego wydania magazynu "Monthly Dragon Age" z 2008 roku.
W Polsce manga ta została wydana w tomach dwa-w-jednym przez wydawnictwo Waneko pod tytułem "Wampirzyca Karin".
Light novel.
Na podstawie mangi powstała seria light novel zatytułowana napisana przez Tōru Kai i zilustrowana przez Kagesaki. Została wydana w dziewięciu tomach przez wydawnictwo Fujimi Shobō między 10 grudnia 2003 a 10 maja 2007 roku.
Powieść jest ściśle związana z mangą, z każdego tomu powieści zaprojektowany do odczytu po jego odpowiedniej wielkości mangi. Na przykład pierwszy tom powieści ma miejsce pomiędzy wydarzeniami z pierwszego i drugiego tomu mangi, a czwarty tom mangi wspomina postacie i wydarzenia z pierwszego tomu powieści.
W Polsce manga ta została wydana w tomach dwa-w-jednym przez wydawnictwo Waneko pod tytułem "Wampirzyca Karin".
Anime.
W 2005 roku powstała adaptacja anime wyprodukowana przez studio J.C.Staff w reżyserii Shin'ichirō Kimura. Serial emitowany był w Japonii przez stację Wowow od 3 listopada 2005 do 11 maja 2006 roku i składał się z 24 odcinków.

</doc>
<doc id="2907938" url="https://pl.wikipedia.org/wiki?curid=2907938" title="Karin (anime)">
Karin (anime)



</doc>
<doc id="2907941" url="https://pl.wikipedia.org/wiki?curid=2907941" title="Jack O'Neill">
Jack O'Neill



</doc>
<doc id="2907945" url="https://pl.wikipedia.org/wiki?curid=2907945" title="Trespassing">
Trespassing

"Trespassing" to drugi studyjny album amerykańskiego piosenkarza Adama Lamberta, wydany w Stanach Zjednoczonych 15 maja 2012 roku. W pierwszym tygodniu sprzedaży album zadebiutował na 1. miejscu notowania Billboard 200 rozchodząc się w 78,000 egzemplarzy. Lambert jest pierwszym otwarcie homoseksualnym artystą w historii, który tego dokonał. Krążek osiągnął dobre wyniki sprzedaży na arenie międzynarodowej oraz spotkał się z pozytywnym przyjęciem ze strony większości krytyków muzycznych.

</doc>
<doc id="2907947" url="https://pl.wikipedia.org/wiki?curid=2907947" title="Christian Heinrich Groskurd">
Christian Heinrich Groskurd

Christian Heinrich Groskurd (ur. 2 czerwca 1747 Hullersen; zm. 7 lutego 1806, Stralsund) – niemiecki pedagog i pisarz.
Życiorys.
Był synem pastora w Hullersen koło Einbeck. Ojciec pomógł mu w zdobyciu gruntownego wykształcenia. Od 1767 do 1770 roku studiował w Getyndze m.in. Christiana Gottloba Heyne filologię. W 1770 roku otrzymał posadę subrektora w liceum w Sztokholmie. Był tam nauczycielem języka szwedzkiego. W 1775 roku został konrektorem w gimnazjum w Stralsund, które znajdowało się w byłym klasztorze dominikańskim św. Katarzyny. Po odejściu rektora Ungara objął w 1779 roku jego stanowisko. Do jego uczniów zaliczał się także Ernst Moritz Arndt, który jemu i dwóm innym nauczycielom zadedykował w 1804 roku dzieło "Der Storch und seine Familie". Groskurd napisał kilka pism pedagogicznych i przetłumaczył kilka dzieł z języka szwedzkiego na język niemiecki. W roku 1804 z powodu ciężkiej choroby abdykował ze stanowiska. Zmarł 7 lutego 1806 roku.
Christian Heinrich Groskurd ufundował bibliotekę dla gimnazjum składającą się z licznych dzieł, w części z odręcznymi dedykacjami i jego uwagami, m.in. Johanna Christopha Gottscheda "Versuch einer Critischen Dichtkunst für die Deutschen" z 1737 i Philipa Johana von Stralenberga "Das Nord- und Östliche Theil von Europa und Asia, in so weit solches das gantze Russische Reich mit Sibirien und der grossen Tatarey in sich begriffet", Stockholm 1730. Od 1945 roku przechowywało je miejskie archiwum w Stralsund. Tomy te pojawiły się w 2012 roku w handlu antykwarycznym, po czym miasto bibliotekę gimnazjum sprzedało.

</doc>
<doc id="2907954" url="https://pl.wikipedia.org/wiki?curid=2907954" title="Adam Tabor">
Adam Tabor

Adam Tabor (ur. 5 maja 1906 w Rzeszowie, zm. 1 stycznia 1990 tamże) – harcmistrz, nauczyciel, wychowawca młodzieży, geograf i podróżnik.
Życiorys.
Urodził się w Rzeszowie w rodzinie Józefa i Marii z domu Zimmerman. Edukację w szkole ludowej i gimnazjum ukończył we Lwowie. W 1916 roku wstąpił do I Lwowskiej Drużyny Skautowej, a w 1920 roku został przyjęty do Ochotniczej Legii Obywatelskiej. Po zdaniu w 1924 roku matury rozpoczął studia na wydziale filozoficznym Uniwersytetu Lwowskiego. Studia ukończył w 1928 roku z dyplomem z geologii, geografii i nauk obywatelskich. W latach 1928–1929 odbył służbę wojskową w Szkole Podchorążych Rezerwy Artylerii we Włodzimierzu Wołyński, po czym po sześciomiesięcznej praktyce W Pułku Artylerii Lekkiej W Złoczowie zdobył w 1932 roku nominację oficerską. Pierwszą pracę podjął w Dolinie, gdzie poznał swoją żonę, którą poślubił w 1931 roku. W 1935 roku osiadł w Jarosławiu, obejmując posadę nauczyciela w Państwowym Gimnazjum I. Zaangażował się równocześnie w działalność harcerską. Po wybuchu wojny uczestniczył w kampanii wrześniowej, po czym do zakończenia działań zbrojnych jako jeniec przebywał w oflagach Hadamar i Murnau, Do Jarosławia powrócił w 1946 roku. Całe swoje życie poświęcił działalności harcerskiej, pracy nauczycielskiej i naukowej w Okręgowym Ośrodku Dydaktyczno-Naukowym Geografii oraz Rzeszowskim Studium Nauczycielskim. W 1953 roku założył Rzeszowski Oddział Polskiego Towarzystwa Geograficznego, a w latach 1962–1964 był członkiem Zarządu Głównego Polskiego Towarzystwa Geograficznego. Był członkiem założycielem Towarzystwa Schronisk Młodzieżowych, przewodnikiem PTTK i aktywnym członkiem Stowarzyszenia Miłośników Jarosławia. W 1972 roku przeszedł na emeryturę i osiadł w Rzeszowie. W latach 1935–1939 i 1971–1972 komendant Hufca ZHP.
W latach 1948–1969 radny miejski. Zmarł 1 stycznia 1990 roku w Rzeszowie. Pochowany został na Starym Cmentarzu w Jarosławiu.
Życie prywatne.
Tabor był dwukrotnie żonaty – od 1931 roku z Marią Kozak (1902–1947), mieli syna Adama Bogusława (ur. 1934) oraz od 1 sierpnia 1951 z Otylią Krajewską (ur. 1913).

</doc>
<doc id="2907960" url="https://pl.wikipedia.org/wiki?curid=2907960" title="Petrus Andjamba">
Petrus Andjamba

Petrus Andjamba (ur. 4 lipca 1973) – były namibijski piłkarz grający podczas kariery na pozycji bramkarza.
Przez całą swoją karierę był zawodnikiem United Africa Tigers.
Występował w reprezentacji Namibii. W 1998 roku z tą reprezentacją wystąpił na Pucharze Narodów Afryki.

</doc>
<doc id="2907968" url="https://pl.wikipedia.org/wiki?curid=2907968" title="Beth Behrs">
Beth Behrs

Beth Behrs, właściwie Elizabeth Ann Behrs (ur. 26 grudnia 1985 w Lancaster w Pensylwanii) – amerykańska aktorka telewizyjna i filmowa, znana głównie z roli Caroline Channing w serialu "Dwie spłukane dziewczyny".

</doc>
<doc id="2907971" url="https://pl.wikipedia.org/wiki?curid=2907971" title="Cerkiew św. Katarzyny w Moskwie (Jakimanka)">
Cerkiew św. Katarzyny w Moskwie (Jakimanka)

Cerkiew św. Katarzyny – cerkiew prawosławna w Moskwie, w rejonie Jakimanka, wzniesiona w latach 1766–1775. Znajduje się przy niej przedstawicielstwo Kościoła Prawosławnego w Ameryce przy Rosyjskim Kościele Prawosławnym.
Pierwsza cerkiew na miejscu funkcjonującej obecnie (XXI w.) została wzniesiona w XVI w. Pisemne wzmianki o drewnianej świątyni św. Katarzyny Aleksandryjskiej pochodzą z 1612. Przed 1657 na miejscu tejże cerkwi powstała nowa – murowana. Budowla ta w 1696 została wyremontowana. Budowa kolejnej świątyni, w stylu późnobarokowym, miała miejsce w latach 1766–1775, z inicjatywy Katarzyny II, przybyłej do Moskwy na swoją koronację w 1762. Autorem projektu świątyni był K. Blank, a fundusze na jej wzniesienie pochodziły z kasy państwowej. Ikony do ikonostasu w cerkwi wykonali D. Lewicki i W. Wasilewski. Przy budowie nowej cerkwi zachowano znaczne elementy poprzedniej, łącząc je z nowymi komponentami budowli dwukondygnacyjną dzwonnicą. Obiekt ucierpiał w pożarze Moskwy w 1812 i został wyremontowany w latach 20. XIX w.. W latach 1870–1872 przeprowadzona została generalna przebudowa „ciepłej” cerkwi, do której wstawiono ołtarze Obrazu Chrystusa Nie Ludzką Ręką Uczynionego oraz boczne św. Mikołaja i św. Aleksandra Newskiego.
Cerkiew pozostawała czynna do 1931, gdy została zamknięta. Dzwonnica obiektu została zniszczona, ze świątyni zdjęto kopuły, zaś same budynki cerkwi zaadaptowane na biura i mieszkania. W latach 70. XX wieku obiekt został częściowo wyremontowany, zaś w 1983 odbudowano na nim kopułę z krzyżem. W cerkwi miało już wtedy swoją siedzibę Wszechzwiązkowe centrum restauracji malarstwa im. Grabara, który w 1990 zajął cały obiekt i rozmieścił w nim swoje pracownie.
Cerkiew została częściowo zwrócona Rosyjskiemu Kościołowi Prawosławnego w 1992, zaś od 1994 należy do przedstawicielstwa Kościoła Prawosławnego w Ameryce przy Patriarchacie Moskiewskim. Wyremontowana świątynia została poświęcona powtórnie przez zwierzchników obu autokefalicznych Cerkwi: patriarchę moskiewskiego i całej Rusi Aleksego II oraz metropolitę całej Ameryki i Kanady Teodozjusza w 1999. Całym budynkiem cerkwi przedstawicielstwo dysponuje od 2006, dzięki staraniom archimandryty Zacheusza (Wooda), który przez wiele lat reprezentował swój Kościół przy Patriarchacie Moskiewskim.

</doc>
<doc id="2907972" url="https://pl.wikipedia.org/wiki?curid=2907972" title="Mistrzostwa Świata w Łyżwiarstwie Figurowym 2013">
Mistrzostwa Świata w Łyżwiarstwie Figurowym 2013

Mistrzostwa świata w łyżwiarstwie figurowym 2013 – zawody rangi mistrzowskiej w łyżwiarstwie figurowym, które odbywały się od 10 do 17 marca 2013 w hali Budweiser Gardens w London. Podczas zawodów rozgrywane były konkurencje solistów, solistek, par sportowych oraz par tanecznych. 
Mistrzem świata w konkurencji solistów został Kanadyjczyk Patrick Chan. W konkurencji solistek triumfowała Koreanka Kim Yu-na. W parach sportowych złoty medal zdobyli Rosjanie Tetiana Wołosożar i Maksim Trańkow, zaś w parach tanecznych Amerykanie Meryl Davis i Charlie White.
Kwalifikacje.
W mistrzostwach świata mogli brać udział zawodnicy z państw należących do Międzynarodowej Unii Łyżwiarskiej, którzy ukończyli 15 lat przed 1 lipca 2012. Na podstawie wyników Mistrzostw Świata 2012, każdy kraj mógł wystawić od jednego do trzech zawodników w każdej kategorii.
Wyniki.
Pary taneczne.
Wzorem tańca krótkiego była "Yankee Polka".

</doc>
<doc id="2907973" url="https://pl.wikipedia.org/wiki?curid=2907973" title="Jerzy Wandzioch">
Jerzy Wandzioch

Jerzy Wandzioch (ur. 25 marca 1936 w Katowicach, zm. 28 grudnia 2009) – polski szablista, drużynowy mistrz świata (1961), następnie trener.
Życiorys.
Był zawodnikiem Baildonu Katowice. Jego największym sukcesem w karierze było drużynowe mistrzostwo świata w 1961. W 1966 został indywidualnym wicemistrzem Polski. Był także drużynowym wicemistrzem Polski (1960) i czterokrotnym brązowym medalistą mistrzostw Polski w turnieju drużynowym (1963, 1964, 1967, 1972).
Po zakończeniu kariery zawodniczej pracował jako trener w GKS Katowice (1973-1974), Zagłębiu Sosnowiec i Starcie Bytom oraz jako trener kadry narodowej juniorów (z Krzysztofem Grzegorkiem). Prowadził grupy młodzieżowe, a wśród jego zawodników byli na początku swoich karier m.in. Jarosław Koniusz, Krzysztof Koniusz i Rafał Sznajder.

</doc>
<doc id="2907978" url="https://pl.wikipedia.org/wiki?curid=2907978" title="Janusz Nawroczyński">
Janusz Nawroczyński

Janusz Nawroczyński (ur. 1884, zm. 1931 w Paryżu) – polski malarz, ilustrator, dyplomata.
W 1904 rozpoczął studia w Szkole Sztuk Pięknych w Warszawie, uczył się w pracowniach Kazimierza Stabrowskiego i Konrada Krzyżanowskiego. Od 1908 kontynuował naukę w prywatnej szkole rysunku i malarstwa prowadzonej przez Władysława Ślewińskiego, w tym sam roku lub w 1909 wyjechał do Paryża i tam uczęszczał do Szkoły Sztuk Dekoracyjnych. Po wybuchu I wojny światowej został ochotnikiem w armii francuskiej, ale po kilku miesiącach powrócił do Paryża. Wspólnie z Konstantym Brandlem brał udział w wystawach organizowanych przez polskie środowisko artystyczne m.in. Towarzystwo Artystów Polskich i Towarzystwo Wzajemnej Pomocy, z którego wsparcia korzystał. Po zakończeniu wojny został sekretarzem w polskiej ambasadzie w Paryżu, równocześnie wolny czas poświęcał malarstwu. Od 1922 należał do Związku Artystów Polskich, pięć lat później został członkiem zarządu tej organizacji.

</doc>
<doc id="2907980" url="https://pl.wikipedia.org/wiki?curid=2907980" title="The Walking Dead (gra komputerowa)">
The Walking Dead (gra komputerowa)

The Walking Dead – komputerowa gra przygodowa typu "point-and-click" wyprodukowana i wydana w pięciu odcinkach przez Telltale Games na platformy Microsoft Windows, OS X, PlayStation 3, Xbox 360, iOS i Android. Gra osadzona jest w uniwersum wymyślonym przez Roberta Kirkmana i Tony’ego Moore’a oraz ukazanym w serii czarno–białych komiksów "Żywe trupy".
Telltale Games sprzedało 8,5 miliona odcinków na wszystkich platformach. 25% wszystkich obrotów odnotowano na urządzeniach mobilnych z systemem iOS.
W 2013 i 2014 wydano pięć odcinków drugiego sezonu "".
Opis fabuły.
Historia przedstawiona jest z perspektywy Lee Everetta, człowieka, który – gdyby nie apokalipsa – trafiłby do więzienia. Już w pierwszych dniach po końcu znanego mu dotychczas świata spotyka on dziewczynkę o imieniu Clementine, której rodzice prawdopodobnie zginęli. Historia toczy się właśnie wokół tej dwójki, a także grup, do których trafiają. Bohaterowie gry zmuszeni są do przeżycia w świecie opanowanym przez żywe trupy, gdzie jednak, jak się okazuje, największym zagrożeniem nie są martwi, lecz żywi.
Rozgrywka.
"The Walking Dead" jest komputerową grą przygodową typu "point-and-click". Gracz obserwuje rozgrywkę z perspektywy trzeciej osoby. Produkcja zawiera elementy komputerowych gier fabularnych, a największy nacisk twórcy położyli na rozmowy i relacje między bohaterami. Inną nietypową cechą jest znaczne ograniczenie ilości zagadek i wprowadzenie do gatunku sekcji zręcznościowych, w których o powodzeniu decyduje szybkość klikania lub zaliczanie "quick time eventów". Podczas konwersacji gracz dokonuje wielu wyborów, które mają wpływ na rozwój fabuły. Czas na wybranie kwestii dialogowej jest ograniczony, dzięki czemu gracz nie ma czasu na przemyślenie swojej decyzji i działa pod ciągłą presją.
Produkcja.
W styczniu 2011 studio Telltale Games wysyłało zaproszenia na specjalną imprezę organizowaną 17 lutego 2011 w San Francisco. Producent miał na niej ogłosić pięć nieujawnionych do tej pory, multiplatformowych projektów. W zaproszeniu zdradzono tylko, że jedna z gier bazuje na stosunkowo nowym serialu telewizyjnym oraz popularnym komiksie. Internauci wysnuli wniosek, że gra może nawiązywać do serialu "Żywe trupy", stanowiącego adaptację komiksu o tym samym tytule. W lutym domysły graczy okazały się trafne i projekt został oficjalnie zapowiedziany. W czerwcu 2011 ogłoszono, że "The Walking Dead" będzie oparte na serii komiksowej, a nie serialu telewizyjnym.
W lutym 2012 producent zapowiedział, że planuje wydać pięć odcinków "The Walking Dead" – każdy z nich miał oferować około dwóch godzin rozgrywki. Ponadto pomiędzy premierami kolejnych epizodów miała następować miesięczna przerwa. Studio ogłosiło także, że gra będzie ich pierwszą produkcją, w której decyzje podejmowane przez graczy wpłyną na doświadczenie płynące z rozgrywki. Wybory z każdego odcinka miały wpływać na fabułę w późniejszych odsłonach historii. W marcu twórcy ujawnili, że gra trafi na komputery z systemami Microsoft Windows i Mac OS, na konsole PlayStation 3 i Xbox 360 oraz urządzenia mobilne działające pod kontrolą systemu operacyjnego iOS. Od kwietnia 2014 jest również dostępna na platformie Android.
The Walking Dead: 400 Days.
"The Walking Dead: 400 Days" to dodatek DLC opowiadający o pierwszych 400 dniach od wybuchu epidemii, która przeobraziła większość ludzkiej populacji w zombie. Został wydany 3 lipca 2013 roku.
The Walking Dead: Season Two.
17 grudnia 2013 zadebiutował pierwszy odcinek drugiego sezonu gry "The Walking Dead". Premiery pozostałych odcinków odbyły się w 2014. Gracz wciela się w towarzyszkę głównego bohatera pierwszego sezonu – Clementine.
Odbiór gry.
"The Walking Dead" zostało ciepło przyjęte zarówno przez krytyków, jak i graczy. Średnia ocen w agregatorach GameRankings i Metacritic poszczególnych odcinków wahała się od 79/100 do prawie 95/100. Ponadto gra zdobyła ponad 80 tytułów "Game of the Year" (gra roku).

</doc>
<doc id="2907985" url="https://pl.wikipedia.org/wiki?curid=2907985" title="Salvelinus taimen">
Salvelinus taimen



</doc>
<doc id="2907987" url="https://pl.wikipedia.org/wiki?curid=2907987" title="Salmo taimen">
Salmo taimen



</doc>
<doc id="2907988" url="https://pl.wikipedia.org/wiki?curid=2907988" title="Salmo fluviatilis">
Salmo fluviatilis



</doc>
<doc id="2907989" url="https://pl.wikipedia.org/wiki?curid=2907989" title="Hucho hucho taimen">
Hucho hucho taimen



</doc>
<doc id="2907996" url="https://pl.wikipedia.org/wiki?curid=2907996" title="Kevin Kyle">
Kevin Kyle

Kevin Kyle (ur. 7 czerwca 1981 w Stranraer) – szkocki piłkarz grający na pozycji napastnika. Mierzy 193 cm, waży 83 kg. Od marca 2012 roku zawodnik bez klubu po rozwiązaniu za porozumieniem stron kontraktu z Rangers. W reprezentacji Szkocji zadebiutował w 2002 roku. W latach 2002-2009 rozegrał w niej 10 meczów, w których zdobył jedną bramkę.

</doc>
<doc id="2907998" url="https://pl.wikipedia.org/wiki?curid=2907998" title="Bramy miejskie Paryża">
Bramy miejskie Paryża

Bramy miejskie Paryża (fr. "portes de Paris") – zespół bram w dawnych murach obronnych okalających miasto, wzniesionych w połowie XIX wieku, a zburzonych w latach 20. XX wieku (wał Thiersa). Ich nazwy zachowały się do dnia dzisiejszego i używane są w odniesieniu do dróg wjazdowych do miasta przekraczających, przebiegającą wzdłuż dawnych fortyfikacji, obwodnicę zwaną Bulwarem Peryferyjnym ("boulevard périphérique").
Część „bram” stanowi węzły drogowe, gdzie możliwy jest wjazd lub zjazd z bulwaru, a na niektórych z nich znajdują się punkty początkowe dróg krajowych i autostrad. Inne mają postać mostów czy tuneli przebiegających nad lub pod obwodnicą.
Paryska agencja urbanistyczna ("Atelier parisien d’urbanisme") wyróżnia 56 „bram”, w tym 53 historyczne oraz 3, które zostały tak nazwane już po likwidacji murów miejskich (Quai d’Issy, Quai d’Ivry oraz Porte de Lagny).
Lista bram.
Lista bram ułożonych w kolejności zgodnej z ruchem wskazówek zegara, zaczynając na północnym wschodzie, na granicy dzielnic 18. i 19.

</doc>
<doc id="2907999" url="https://pl.wikipedia.org/wiki?curid=2907999" title="Bramy Paryża">
Bramy Paryża



</doc>
<doc id="2908000" url="https://pl.wikipedia.org/wiki?curid=2908000" title="Porte de Pantin">
Porte de Pantin

 

</doc>
<doc id="2908001" url="https://pl.wikipedia.org/wiki?curid=2908001" title="Eugeniusz Koziej">
Eugeniusz Koziej

Eugeniusz Koziej (ur. 15 listopada 1926 w Firleju, zm. 12 stycznia 2015 w Warszawie) – polski specjalista z zakresu elektrotechniki samochodowej oraz maszyn elektrycznych. W latach 1993-2003 członek Komitetu Elektrotechniki PAN.
Życiorys.
Eugeniusz Koziej urodził się w roku 1926 w Firleju. W roku 1947, po uzyskaniu matury rozpoczął studia na Wydziale Elektrycznym Szkoły Inżynierskiej w Szczecinie (późniejsza Politechnika Szczecińska). Na trzecim roku studiów inżynierskich rozpoczął pracę jako asystent w Katedrze Maszyn Elektrycznych. W roku 1951 Eugeniusz Koziej uzyskał tytuł inżyniera, a w roku 1952 przeniósł się na Politechnikę Warszawską. Tytuł magistra otrzymał w roku 1954.
Eugeniusz Koziej staż odbył w Zakładach ELIN w Austrii (1957) oraz Zakładach Siemens w Belinie Zachodnim (1960). W latach 1977–1980 pracował jako konsultant dla Zakładach EMIT w Żylinie.
Oprócz pracy w przemyśle, prowadził także pracę badawczo-dydaktyczną na uczelniach technicznych. Pracował w Instytucie Elektrotechniki, na Politechnice Warszawskiej oraz Lubelskiej.
Na Politechnice Warszawskiej pełnił funkcję kierownika Zakładu Maszyn Elektrycznych (1976–1978, 1983–1990) oraz dyrektora Instytutu Maszyn Elektrycznych (1985–1988). W późniejszym okresie pełnił funkcje kierownika Katedry Maszyn Elektrycznych na Politechnice Lubelskiej, a w roku 1996 został członkiem Senatu PL.
Eugeniusz Koziej prowadził, także współpracę z uczelniami zagranicznymi. W latach 1984 i 1989 prowadził wykłady na studiach podyplomowych na Uniwersytecie Technicznym w Helsinkach.
Od roku 1998 profesor emeritus. Został pochowany na Powązkach Wojskowych w Warszawie (kwatera D-4-40). 
Odznaczenia.
oraz wielokrotnie nagradzany przez Ministra Nauki i Szkolnictwa Wyższego.

</doc>
<doc id="2908005" url="https://pl.wikipedia.org/wiki?curid=2908005" title="Kwas pirosiarkowy">
Kwas pirosiarkowy



</doc>
<doc id="2908008" url="https://pl.wikipedia.org/wiki?curid=2908008" title="Kościół Zbawiciela w Tomaszowie Mazowieckim">
Kościół Zbawiciela w Tomaszowie Mazowieckim

Świątynia wybudowana w latach 1897–1902 w stylu neogotyckim pod nadzorem architekta W. Sroki i kierunkiem budowniczego J. Wendego. Wewnątrz znajduje się obraz Wojciecha Gersona "Spotkanie Zmartwychwstałego z Marią Magdaleną" z 1900 roku, ołtarz ufundowany przez rodzinę pastora, ambona ufundowana przez panie Kessler, Melchier, Müller, Rolland, Simon, marmurowa chrzcielnica w prezbiterium wykonana przez budowniczego J. Wende oraz 31-głosowe organy wykonane przez firmę braci Walter. Kościół został poświęcony 15 sierpnia 1902 roku przez księdza proboszcza Eugeniusza Biedermanna.

</doc>
<doc id="2908016" url="https://pl.wikipedia.org/wiki?curid=2908016" title="Chlorek cyrkonu(IV)">
Chlorek cyrkonu(IV)

Chlorek cyrkonu(IV) – nieorganiczny związek chemiczny z grupy chlorków, sól chlorowodoru i cyrkonu na IV stopniu utlenienia. W warunkach standardowych występuje pod postacią białych, higroskopijnych, jednoskośnych kryształów. Pod wpływem wody ulega częściowej hydrolizie do chlorku cyrkonylu i kwasu solnego:
Otrzymywanie.
Można go otrzymać m.in. w reakcji wodorotlenku cyrkonu(IV) z kwasem solnym, zgodnie z równaniem:
Zastosowanie.
Stosowany jako katalizator w reakcji Friedla-Craftsa oraz do otrzymywania innych związków cyrkonu, także związków cyrkonoorganicznych. Używa się go też do produkcji włókien i materiałów hydrofobowych.

</doc>
<doc id="2908018" url="https://pl.wikipedia.org/wiki?curid=2908018" title="Franciszek (ujednoznacznienie)">
Franciszek (ujednoznacznienie)



</doc>
<doc id="2908023" url="https://pl.wikipedia.org/wiki?curid=2908023" title="Kościół Świętej Trójcy w Tomaszowie Mazowieckim">
Kościół Świętej Trójcy w Tomaszowie Mazowieckim

Kościół Świętej Trójcy w Tomaszowie Mazowieckim – kościół filialny należący do diecezji warszawskiej kościoła Ewangelicko-Augsburskiego w RP.
Świątynia została zbudowana w latach 1823-1829 w stylu klasycystycznym. Budynek w rzucie prostokąta z półowalną apsydą, zbudowany na polecenie Antoniego Jana Ostrowskiego, który ufundował materiał budowlany i ofiarował 75 rubli na prace budowlane. W 1967 roku został wydzierżawiony parafii polskokatolickiej i otrzymał wezwanie Świętego Ducha. Po samorozwiązaniu tej parafii wrócił w ręce ewangelików.

</doc>
<doc id="2908026" url="https://pl.wikipedia.org/wiki?curid=2908026" title="Bitwa pod Lewes">
Bitwa pod Lewes

Bitwa pod Lewes – starcie zbrojne, które miało miejsce 14 maja 1264 r. w trakcie II wojny baronów. Była głównym punktem zmagań Szymona V de Monfort w walce o władzę w Anglii. 
Bitwa była konsekwencją odrzucenia przez króla Henryka III politycznych propozycji wysuwanych w Oksfordzie przez miejscowych baronów. Henryk III opowiedział się przeciwko popierającym Szymona de Montfort baronom, którzy proponowali przekazanie władzy w ręce 15-osobowej rady, mającej wpływ na wszelkie decyzje królewskie. Rada podlegać miała parlamentowi, który dozorowałby ją, zbierając się trzykrotnie do roku. 
W trakcie konfliktu z Szymonem de Monfort król Henryk III zmuszony był szukać schronienia w jednym z klasztorów. Jego syn Edward, późniejszy król Edward I w tym czasie zajmował zamek Lewes. W wyniku nocnego marszu wojska Szymona de Montfort zaskoczyły Edwarda, zajmując wyżynę nad Sussex Down niedaleko miasta Lewes, gdzie przygotowały się nie niepokojone do bitwy. Rycerze Szymona jako znak rozpoznawczy nosili wyszyte na płaszczach białe krzyże. 
Siły Edwarda dwukrotnie przeważały liczebnie przeciwnika. Pewny siebie Edward wyprowadził swoje wojsko z zamku, osiągając szybko sukces w pierwszym starciu z częścią wojsk Simona. Widząc się zwycięzcami, rycerze Edwarda puścili się lekkomyślnie w pościg za uchodzącym przeciwnikiem. W międzyczasie Szymonowi de Montfort udało się rozbić oddział królewskiego brata Ryszarda i zwrócić się przeciwko Edwardowi, który dostał się do niewoli. W wyniku porażki król zmuszony został do zaakceptowania postanowień oksfordzkich. Szymonowi została udzielona pełnia władzy, którą sprawował do momentu bitwy pod Evesham.

</doc>
<doc id="2908027" url="https://pl.wikipedia.org/wiki?curid=2908027" title="Terbinafina">
Terbinafina

Terbinafina – organiczny związek chemiczny, pochodna alliloaminy o działaniu przeciwgrzybiczym.
Działanie terbinafiny prowadzi do zahamowania syntezy niezbędnego składnika błony komórkowej grzybów – ergosterolu – przez inhibicję enzymu epoksydazy skwalenowej. Terbinafina jest skuteczna wobec wielu gatunków dermatofitów, pleśni oraz drożdżaków i niektórych innych grzybów chorobotwórczych.
Terbinafina jest wysoce lipofilowa i wykazuje tendencje do akumulowania się w skórze, paznokciach i tkance tłuszczowej.

</doc>
<doc id="2908028" url="https://pl.wikipedia.org/wiki?curid=2908028" title="TG Sokół Sokołów Małopolski">
TG Sokół Sokołów Małopolski

TG Sokół Sokołów Małopolski – jednosekcyjny klub sportowy z siedzibą w mieście Sokołów Małopolski, powstały na bazie koła Towarzystwa Gimnastycznego „Sokół”, utworzonego w mieście dnia 17 listopada 1894 roku. W chwili obecnej prowadzona jest sekcja piłki nożnej, a w swojej wieloletniej działalności w historię klubu wpisały się sekcje boksu, siatkówki, lekkiej atletyki, podnoszenia ciężarów, kręgli, akrobatyki sportowej, koszykówki czy badmintona. Piłkarze TG Sokół występują obecnie w rozgrywkach rzeszowskiej Klasy Okręgowej.
Historia.
Początki.
Założycielem sokołowskiego gniazda „Sokoła” był baron Karol de Rüdenstein Rampelt i to on był pierwszym prezesem Towarzystwa. Jego zastępcą został natomiast Bolesław Chodziński.
Sekcja piłki nożnej.
Piłka nożna pojawiła się w Sokołowie Małopolskim dopiero w 1912 roku, z inicjatywy Józefa Wosia, studiującego w owym czasie we Lwowie, który podczas wakacji zaznajomił tutejszą młodzież z tą grą zespołową. W latach dwudziestych XX wieku istniało w Sokołowie kilka regularnych drużyn, a wśród nich między innymi ZKM oraz Zorza (1923). Pierwsze zawody piłki nożnej z udziałem sokołowskich zespołów miały miejsce w 1919 roku, a sokołowska drużyna rywalizowała z zespołami z Głogowa Małopolskiego, Rudnika, Rzeszowa czy Leżajska. Ponadto TG Sokół z Sokołowa brał udział przy formowaniu rzeszowskiego podokręgu Związku Piłki Nożnej w 1938 roku.
Sukcesy.
Piłka nożna
Badminton
Stadion.
Stadion główny
Stadion rezerwowy

</doc>
<doc id="2908029" url="https://pl.wikipedia.org/wiki?curid=2908029" title="The Negro Soldier">
The Negro Soldier

The Negro Soldier – amerykański film z 1944 w reżyserii Stuarta Heislera.

</doc>
<doc id="2908030" url="https://pl.wikipedia.org/wiki?curid=2908030" title="Quick Time Events">
Quick Time Events



</doc>
<doc id="2908032" url="https://pl.wikipedia.org/wiki?curid=2908032" title="Quick Time Event">
Quick Time Event



</doc>
<doc id="2908035" url="https://pl.wikipedia.org/wiki?curid=2908035" title="Substancje zubożające warstwę ozonową">
Substancje zubożające warstwę ozonową

Substancje zubożające warstwę ozonową – określenie odnoszące się do chemicznych związków organicznych zubożających warstwę ozonową, głównie pochodnych metanu i etanu, zawierających w swym składzie atomy chloru, chloru i fluoru lub bromu i fluoru. Do określania wpływu poszczególnych substancji stosuje się wskaźnik ODP, czyli potencjał niszczenia ozonu.
Nazewnictwo.
Ze względu na zasięg globalny umowy, niezbędne było jak największe uproszczenie procesu wprowadzania w życie odpowiednich mechanizmów. W związku ze skomplikowanymi nazwami chemicznymi tych substancji, których stosowanie byłoby niewygodne w wielu oficjalnych dokumentach i oznaczeniach, oraz faktem że nie wszyscy zainteresowani i zobligowani do ich przestrzegana mieli na co dzień styczność z chemią, wprowadzono uproszczony system nazewnictwa. Związki chemiczne pogrupowano na 4 podzbiory, a te z kolei na 9 grup:
Czasem przyjmuje się stosowanie do niektórych związków litery R zamiast HCFC lub CFC, np. zamiast CFC-113 zaczęto stosować R-113, zamiast HCFC-22 – R-22.
Znakowanie.
Rozporządzenie 2037/2000 z dnia 29 czerwca 2000 w sprawie substancji zubożających warstwę ozonową z późniejszymi zmianami w roku 2001, oraz Rozporządzenie z dnia 16 sierpnia 2004 o substancjach zubożających warstwę ozonową określają warunki znakowania substancji kontrolowanych oraz produktów i urządzeń zawierających takie substancje.
Oznakowanie powinno zawierać:
oraz informacje o:
Odzysk, recykling, utylizacja.
Zgodnie z ustawą Prawo ochrony środowiska urządzenia i instalacje zawierające kontrolowane substancje zubożające warstwę ozonową stają się odpadem w chwili gdy posiadacz się ich pozbywa, zamierza się ich pozbyć lub do ich pozbycia jest obowiązany. W związku z tym takie urządzenie lub instalacja staje się odpadem w chwili zmiany jego właściciela. Urządzenia takie można użytkować do ich tzw. śmierci technicznej. Możliwa jest dalsza sprzedaż takich urządzeń, pod warunkiem, że zostało ono opróżnione z substancji kontrolowanej (dotyczy to również substancji kontrolowanych zawartych w piance poliuretanowej). Należy jednak zauważyć, że po sprzedaży urządzenie takie może zostać ponownie napełnione tylko substancją alternatywną. Jeżeli chodzi o same substancje kontrolowane odzyskane z urządzeń i instalacji to nie muszą one zostać jednoznacznie uznane za odpad. Substancje z grupy HCFC mogą być ponownie wykorzystane do serwisowania istniejących urządzeń do 2015, w ten sposób poddane recyklingowi, natomiast substancje z grupy CFC zgodnie z rozporządzeniem 2037/2000 mogą zostać ponownie wprowadzone do obrotu, jeżeli:
w przeciwnym razie muszą być unieszkodliwione poprzez przekazanie podmiotowi zajmującemu się przywracaniem substancjom kontrolowanym właściwości użytkowych i wprowadzeniem do ponownego obrotu.

</doc>
<doc id="2908037" url="https://pl.wikipedia.org/wiki?curid=2908037" title="Ropotok">
Ropotok

Ropotok (łac. "pyorrh(o)ea") – nieodgraniczone zapalenie ropne, w którym ropa gromadzi się na błonach śluzowych lub wypływa przez naturalne otwory
Do ropotoków zalicza się m.in.:

</doc>
<doc id="2908039" url="https://pl.wikipedia.org/wiki?curid=2908039" title="Adam Pajgert">
Adam Pajgert

Adam Pajgert (ur. 21 września 1829 w Skomorochach na Podolu, zm. 21 lipca 1872 we Franzesbadzie, ob. Franciszkowe Łaźnie) – polski poeta i tłumacz.
Syn Józefa Kalasantego Pajgerta (1799–1871), poety, malarza i bibliofila, właściciela majątku i zamku Sidorów nad Zbruczem. W dzieciństwie odebrał staranne wykształcenie domowe, a następnie uczęszczał do szkół we Lwowie.
Należał do grona młodych pisarzy galicyjskich publikujących w „Nowinach” i lwowskim „Dzienniku Literackim”. Przyjaciel Kornela Ujejskiego, który był nawet ojcem chrzestnym najmłodszego syna Adama, Kornela. Był pod silnym wpływem nurtu romantycznego, nawiązywał do twórczości George'a Byrona i Juliusza Słowackiego.
Znany z przekładów poezji angielskojęzycznej, m.in. Henry'ego Wadswortha Longfellowa, George'a Byrona i Thomasa Moore'a. Przełożył na język polski "Juliusza Cezara" Williama Szekspira (1859) i "Ginewrę" Alfreda Tennysona.

</doc>
<doc id="2908040" url="https://pl.wikipedia.org/wiki?curid=2908040" title="Kašparowa Chata">
Kašparowa Chata

Kašparova Chata – górskie schronisko turystyczne w Czechach, w Sudetach Środkowych, w Górach Orlickich czes. "Orlicke horý".
Położenie.
Schronisko górskie w północno-środkowych Czechach, w kraju pardubickim (czes. "Pardubický kraj") okres Ústí nad Orlicí. około 4,6 km na południowy zachód od Międzylesia i około 2,0 km na południowy wschód od czeskiej miejscowości České Petrovice.
Schronisko położone jest na Mladkovskiej vrchovinie ("Wyżyna Mladkovska") w najbardziej wysuniętej na południe części Gór Orlickich, na północno-wschodnim zboczu Adama na wysokości 760 m n.p.m. przy skraju rozległej górskiej łąki, około 200 m w linii prostej od granicy polsko-czeskiej. Miłą atmosferę w schronisku tworzy drewniany wystrój wnętrza utrzymany w ludowej stylistyce, belki stropowe oraz pokoje ozdobione są malowanymi motywami roślinnymi typowymi dla sztuki ludowej Gór Orlickich. Z zewnątrz schronisko przypomina przytulną wiejską chatę.
Historia schroniska.
W przeszłości w budynku obecnego schroniska mieściła się przygraniczna gospoda wiejska.
W 1935 roku budynki wraz z gospodą zakupił Klub Czechosłowackich Turystów z Hradca Králové. W 1936 roku po przebudowie i modernizacji, w dawnej gospodzie utworzono górskie schronisko turystyczne. Uroczystego otwarcia schroniska z nadaniem nazwy dokonano w 1937 roku. Nosi imię Karla Slavomira Kasparowa (1867–1954) wieloletniego prezesa orlickiej grupy KCT, zasłużonego dla rozwoju czeskiej turystyki na terenie Gór Orlickich. W latach 70. i 80. XX wieku schronisko służyło jako ośrodek wypoczynkowy. Dla turystów otwarto w połowie lat 90. XX wieku. 
Przejście graniczne.
Na południowy wschód poniżej schroniska znajduje się byłe przejście graniczne do Polski Kamieńczyk-Mladkov Petrovičky..
Turystyka.
Schronisko położone jest przy szlakach turystycznych:

</doc>
<doc id="2908042" url="https://pl.wikipedia.org/wiki?curid=2908042" title="Kornel Paygert">
Kornel Paygert

Kornel Paygert (ur. 13 kwietnia 1868, zm. 24 marca 1936 we Lwowie) – ekonomista, bankowiec, poseł na Sejm Krajowy Galicji. 
Ukończył studia na uniwersytecie w Monachium (ekonomia na wydziale filozoficznym) z tytułem doktora ekonomii. 
Ziemianin, właściciel dziedzicznego majątku Sidorów (przedwojenne woj. tarnopolskie). Członek i działacz Galicyjskiego Towarzystwa Gospodarskiego, członek jego Komitetu (18 czerwca 1903 - 24 czerwca 1910). Bankowiec - Dyrektor Banku Hipotecznego kolejno w Tarnopolu, Stanisławowie i Krakowie, 
Poseł do Sejmu Galicyjskiego VIII i IX kadencji w latach 1901- 1913, 
Ekonomista, profesor prawa na uniwersytecie w Sofii i na Uniwersytecie Jana Kazimierza we Lwowie. Autor "Podstaw do określenia żądań Galicyi: na polu polityki handlowej", Kraków (1903), "Nasz ustrój agralny i jego niedomagania" Kraków 1919. 
Zmarł we Lwowie, pochowany w grobowcu rodzinnym w Sidorowie.
Rodzina.
Najmłodszy syn Adama i Heleny z Rozwadowskich. Chrześniak Kornela Ujejskiego. Ożenił się w 1891 r. z Emilią Bochdanówną z Zadwórza, z którą miał troje dzieci: Józef Kalasanty (1892-1962), Amelia (Łaczyńska) ur. 1893, Maria (Bobrzyńska) ur.1895. 

</doc>
<doc id="2908045" url="https://pl.wikipedia.org/wiki?curid=2908045" title="Azam Ali">
Azam Ali

Azam Ali () – kanadyjska piosenkarka, autorka tekstów i instrumentalistka pochodzenia irańskiego. Gra na tradycyjnych instrumentach perskich, głównie na santurze. Związana zwłaszcza z zespołem Niyaz.
Życiorys.
Urodziła się w roku 1970 w Teheranie, wychowywała w miejscowości Panchgani w zachodnich Indiach. W 1985 roku wraz z matką przeniosła się do USA. Obecnie mieszka w Montrealu.
Dyskografia.
Albumy solowe
Z zespołem VAS
Greg Ellis
Z zespołem Niyaz
Z zespołem VGM
Z Bucketheadem i Serjem Tankianem

</doc>
<doc id="2908050" url="https://pl.wikipedia.org/wiki?curid=2908050" title="Masakra w Błoniu (1939)">
Masakra w Błoniu (1939)

Masakra w Błoniu (1939) – zbrodnia wojenna popełniona przez Niemców podczas kampanii wrześniowej 1939 roku.
W nocy z 18 na 19 września 1939 naczelny kapelmistrz pułku Leibstandarte SS „Adolf Hitler” polecił rozstrzelać w Błoniu około 50 osób (w większości Żydów). Mimo całkowicie bezprawnego charakteru tej egzekucji, sprawca pozostał bezkarny.
Przebieg masakry.
13 września 1939 oddziały niemieckie wkroczyły do Błonia. Na terenie miejscowej fabryki zapałek okupanci zorganizowali przyfrontowy skład zaopatrzenia, nadzorowany przez służby tyłowe SS. Do pracy przy obsłudze bazy Niemcy zmusili kilkuset polskich i żydowskich mężczyzn z Błonia. Przymusowi robotnicy byli traktowani w sposób brutalny, na terenie fabryki często miały także miejsce doraźne egzekucje.
Do największej zbrodni doszło w nocy z 18 na 19 września 1939. Naczelny kapelmistrz pułku Leibstandarte SS „Adolf Hitler”, Hermann Müller-John, polecił wówczas rozstrzelać około 50 więźniów cywilnych. Część źródeł podaje, że wszystkie ofiary były pochodzenia żydowskiego. Z relacji Rajli Sapot wynika natomiast, że esesmani rozstrzelali wówczas 40 Żydów oraz „pewną liczbę” Polaków. 
Polski Czerwony Krzyż oraz żydowskie Bractwo Pogrzebowe pochowały zamordowanych we wspólnej zbiorowej mogile.
Odpowiedzialność sprawców.
Na wieść o masakrze dowódca 29. Dywizji Zmotoryzowanej, generał Joachim Lemelsen, polecił aresztować kapelmistrza. Ten bronił się jednak twierdząc, że działał na podstawie odgórnego rozkazu. Lemelsen wystosował więc w tej sprawie zapytanie do sztabu Grupy Armii „Południe”. Jej dowódca, generał Gerd von Rundstedt, zaprzeczył istnieniu zarządzenia ws. likwidacji Żydów i polecił postawić esesmana przed sądem wojennym. 22 września Lemelsen otrzymał ze sztabu XV Korpusu Armijnego polecenie przewiezienia kapelmistrza do Berlina (celem osądzenia). Müller-John zwrócił się jednak o pomoc do dowódcy LSSAH, SS-Obergruppenführera Josepha „Seppa” Dietricha. Ten osobiście ujął się za swym podwładnym u samego Hitlera. W rezultacie Hermann Müller-John nie poniósł odpowiedzialności karnej za swoją zbrodnię.
W kolejnych latach Müller-John kontynuował służbę w szeregach Waffen-SS. 8 maja 1945, na wieść o kapitulacji III Rzeszy, zastrzelił swoją żonę i dziecko po czym popełnił samobójstwo.

</doc>
<doc id="2908053" url="https://pl.wikipedia.org/wiki?curid=2908053" title="Kościół św. Marcina w Tomaszowie Mazowieckim (stary)">
Kościół św. Marcina w Tomaszowie Mazowieckim (stary)

Kościół Świętego Marcina w Tomaszowie Mazowieckim (stary) – rzymskokatolicki kościół filialny należący do parafii św. Marcina. Znajduje się w dekanacie tomaszowskim diecezji radomskiej. Mieści się w dzielnicy Tomaszowa Mazowieckiego – Białobrzegach.
Jest to świątynia drewniana o konstrukcji zrębowej, wzniesiona w 1746 roku. Później dobudowana została murowana zakrystia, a w pierwszej połowie XIX wieku kruchta. Nawa prostokątna, prezbiterium węższe, zamknięte ścianą, za nim zakrystia i drewniana kaplica Matki Boskiej z ozdobną arkadą ujęta pilastrami. Belka tęczowa z krucyfiksem i rzeźbami Matki Boskiej, św. Jana. Ołtarze, ambona i chrzcielnica z drewnianą pokrywą, barokowe z XVIII wieku. Obrazy Matki Boskiej Łaskawej z XVIII wieku, na zasuwie Matki Boskiej Różańcowej, namalowane przez M. Mączyńskiego.

</doc>
<doc id="2908058" url="https://pl.wikipedia.org/wiki?curid=2908058" title="Pacyfikacja wsi Wyszanów">
Pacyfikacja wsi Wyszanów

Pacyfikacja wsi Wyszanów – zbrodnia wojenna popełniona przez niemiecki Wehrmacht podczas kampanii wrześniowej 1939 roku.
Drugiego dnia wojny żołnierze niemieckiej 10 Dywizji Piechoty doszczętnie spalili nadgraniczny Wyszanów. Od kul, płomieni oraz wrzucanych do piwnic granatów zginęły 22 osoby – w większości starcy, kobiety i dzieci. Dzień wcześniej (1 września 1939) Niemcy wywieźli w głąb Rzeszy wszystkich zdolnych do noszenia broni mężczyzn z Wyszanowa. Dwóch z nich zostało po drodze zamordowanych przez konwojentów, co podniosło łączną liczbę ofiar pacyfikacji do 24.
Preludium.
We wrześniu 1939 roku Wyszanów w powiecie kępińskim leżał w odległości ok. 30 km od ówczesnej granicy polsko-niemieckiej. Oddziały niemieckie wkroczyły do wsi już 1 września w godzinach popołudniowych (prawdopodobnie ok. godziny 14:00). Wyszanów zajęto bez jednego wystrzału, gdyż we wsi nie stacjonowały żadne zwarte oddziały Wojska Polskiego. Jedynie żołnierze z rozbitych polskich oddziałów przemykali co jakiś czas jej opłotkami.
Zaraz po wkroczeniu do Wyszanowa Niemcy zatrzymali niemal wszystkich mężczyzn zdolnych do noszenia broni (ok. 30 osób). Zostali oni uwięzieni w domu naprzeciw kościoła, gdzie dołączyło do nich jeszcze kilkunastu polskich jeńców wojennych. 2 września w godzinach porannych Niemcy wywieźli wszystkich zatrzymanych w kierunku Podzamcza. Mężczyźni z Wyszanowa zostali następnie wywiezieni do obozu pod Norymbergą, gdzie spędzili kilka tygodni. Po drodze, w okolicach Mechnic, niemieccy konwojenci zabili dwóch zatrzymanych – Walentego Kosa i Michała Powolnego.
Przebieg masakry.
Poranek 2 września minął w Wyszanowie stosunkowo spokojnie. Około południa do wsi wkroczyła jednak kolejna niemiecka jednostka. Wybuchła gwałtowna strzelanina, po której zakończeniu Niemcy rozpoczęli pacyfikację Wyszanowa. Żołnierze szli od domu do domu, podpalając zabudowania i obrzucając granatami piwnice. Większość mieszkańców wsi spędzono do miejscowej karczmy. Kilka osób zostało zastrzelonych – m.in. Hipolit Stasiak (oskarżony o strzelanie do niemieckich żołnierzy) i Adam Kałamuk (zabrany na plebanię i tam zamordowany). W niewyjaśnionych okolicznościach zabito Wincentego Wolnego z pobliskiej Lubczyny. Największa masakra miała jednak miejsce na terenie gospodarstwa Marcina Szyszki, w którego piwnicy ukryło się 21 kobiet i dzieci. Niemieccy żołnierze obrzucili piwnicę granatami, na skutek czego 13 osób zginęło na miejscu, a kolejne trzy zmarły w szpitalu z powodu odniesionych obrażeń. W gronie ofiar znalazła się m.in. żona Szyszki oraz jego czworo dzieci w wieku od 3 do 12 lat.
Z obliczeń Wacława Majchrzaka wynika, że 2 września 1939 w Wyszanowie zamordowano 22 Polaków. Jeżeli dodać do tego jeszcze dwóch mężczyzn zastrzelonych pod Mechnicami, to liczba ofiar pacyfikacji wzrasta do 24. W gronie zamordowanych znalazło się 11 dzieci. Niemcy spalili 27 gospodarstw – w tym 12 całkowicie a 15 częściowo.
Polscy historycy przypuszczali, że pacyfikacji dokonano w ramach zemsty za patriotyczną postawę zaprezentowaną przez mieszkańców Wyszanowa w latach 1918–1919 lub w odwecie za opór stawiany przez garstkę polskich żołnierzy w pobliskiej Lubczynie (folwark oddalony ok. kilometr od Wyszanowa). Z dokumentów, do których dotarł niemiecki historyk Jochen Böhler, wynika jednak, że masakra w Wyszanowie była efektem „partyzanckiej psychozy” panującej w szeregach Wehrmachtu. Podczas przemarszu niemieckiej jednostki przez wieś doszło do przypadkowej strzelaniny. W jej wyniku nie ucierpiał żaden Niemiec – we wsi nie było zresztą polskich żołnierzy, ani nawet mężczyzn zdolnych do noszenia broni. Zdenerwowani i niedoświadczeni żołnierze uznali jednak, że przyczyną strzelaniny był „atak partyzantów” i natychmiast przystąpili do brutalnej akcji odwetowej, której ofiarą padli bezbronni cywile.
Przez długi czas nie było wiadomo, która niemiecka jednostka dokonała pacyfikacji Wyszanowa. Polscy historycy spekulowali, iż mógł to być pułk Leibstandarte SS „Adolf Hitler”. Z dokumentów, do których dotarł Jochen Böhler, wynika jednak, że masakry dokonali żołnierze 3 kompanii zmotoryzowanej 10 batalionu saperów z Ingolstadt (10 Dywizja Piechoty). Sierżant Simmet, dowódca jednego z pododdziałów tej jednostki, był autorem udramatyzowanego raportu z walk w Polsce, zatytułowanego "Brückenschlag und Häuserkampf in Ostrówek" (pol. „Budowa mostów i walki o budynki w Ostrówku”). W owym dokumencie pacyfikację Wyszanowa opisano jako odwet na „wyszanowskich mordercach czających się w oknach i zasadzkach”. Simmet napisał m.in.: „prawo międzynarodowe przewiduje dla partyzantów tylko karę śmierci. I bardzo dobrze. Nawet ich pogrzebaliśmy, wprawdzie nie po chrześcijańsku, bo każdego w osobnym krematorium!”.
Niemal w tym samym czasie żołnierze 10 Dywizji Piechoty spacyfikowali także sąsiedni Torzeniec (ok. 4 kilometry na wschód od Wyszanowa). W nocy z 1 na 2 września 1939 niemiecki 41 pułk piechoty spalił wieś i zamordował szesnastu jej mieszkańców. Następnego dnia rozstrzelano jeszcze osiemnastu mężczyzn z Torzeńca oraz trzech jeńców wojennych, co podniosło łączną liczbę ofiar pacyfikacji do 37.
Epilog.
20 września 1939 ofiary pacyfikacji Wyszanowa i Torzeńca zostały ekshumowane i pogrzebane na cmentarzu w Wyszanowie. Spoczęły tam szczątki 20 ofiar zbrodni w Wyszanowie. Ciała Walentego Kosa i Michała Powolnego, a także Stefanii Kanickiej i Łucji-Heleny Wróbel (zmarłych z ran) pochowano na cmentarzu w Mechnicach.

</doc>
<doc id="2908063" url="https://pl.wikipedia.org/wiki?curid=2908063" title="Panamerykańska Federacja Piłki Ręcznej">
Panamerykańska Federacja Piłki Ręcznej

Panamerykańska Federacja Piłki Ręcznej (hiszp. "Federación Panamericana de Handball", ang. "Pan-American Team Handball Federation") PATHF – istniejąca w latach 1977–2019 międzynarodowa organizacja zrzeszająca krajowe związki sportowe w piłce ręcznej z Ameryki.
Historia.
Na kongresie IHF w Estoril w roku 1976 została powołana specjalna komisja – złożona z przedstawicieli USA, Kanady i Meksyku – w celu ustanowienia fundamentów nowej organizacji zrzeszającej związki piłki ręcznej z obu Ameryk. Panamerykański związek został założony 23 maja 1977 roku w Meksyku jako jedna z pięciu kontynentalnych federacji IHF.
Na kongresie IHF w Antalyi w listopadzie 2017 roku przedstawiono wniosek związany z podziałem PATHF na dwie części – północną z Karaibami oraz południowo-centralną. W styczniu 2018 roku Rada IHF zdecydowała o zawieszeniu PATHF oraz rozpoczęciu prac w grupach roboczych nad dwiema nowymi kontynentalnymi federacjami. Wśród argumentów podnoszonych przez światowy związek była rozległość geograficzna Ameryk, brak własnych środków finansowych, nierówne traktowanie członków oraz brak postępów sportowych. Decyzji tej sprzeciwiła się PATHF ostatecznie składając skargę do Sportowego Sądu Arbitrażowego. Tenże przyjął apelację amerykańskiego związku z uwagi na kwestie formalne związane z zawieszeniem, uznał jednak, że nie ma mocy prawnej decydowania o jego zasadności, co oznaczało, iż pozostało ono w mocy. W lipcu 2019 roku na nadzwyczajnym Kongresie IHF w Göteborgu oficjalnie uznano zatem nowo powstałe North America and Caribbean Handball Confederation i South and Central America Handball Confederation, tym samym kończąc jurysdykcję PATHF w Amerykach.
Członkowie.
Członkowie PATHF skupieni byli w trzech regionach – Ameryce Południowej, Centralnej oraz Północnej wraz z Karaibami.

</doc>
<doc id="2908067" url="https://pl.wikipedia.org/wiki?curid=2908067" title="PATHF">
PATHF



</doc>
<doc id="2908068" url="https://pl.wikipedia.org/wiki?curid=2908068" title="Pan-American Team Handball Federation">
Pan-American Team Handball Federation



</doc>
<doc id="2908074" url="https://pl.wikipedia.org/wiki?curid=2908074" title="Kościół Świętych Apostołów Piotra i Pawła w Ciarce">
Kościół Świętych Apostołów Piotra i Pawła w Ciarce

Kościół Świętych Apostołów Piotra i Pawła – rzymskokatolicki kościół filialny w Ciarce, należący do parafii Świętych Piotra i Pawła w Starym Oleśnie w dekanacie Olesno w diecezji opolskiej.
Historia kościoła.
Kościół katolicki w Ciarce został wybudowany w 1986 roku i jest najmniejszą świątynią w parafii św. Marii Magdaleny w Starym Oleśnie.

</doc>
<doc id="2908076" url="https://pl.wikipedia.org/wiki?curid=2908076" title="Federación Panamericana de Handball">
Federación Panamericana de Handball



</doc>
<doc id="2908085" url="https://pl.wikipedia.org/wiki?curid=2908085" title="Lilla Ciechanowska">
Lilla Ciechanowska

Lilla Ciechanowska "(właściwie Helena Ciechanowska)" (ur. 1884 w Warszawie, data śmierci nieznana) – polska malarka, rzeźbiarka tworząca we Francji.
Życiorys.
Opuściła Warszawę w 1904 i wyjechała studiować sztukę w Paryżu. Przed I wojną światową uczestniczyła w Salonie Jesiennym, gdzie wystawiała akwarele, rzeźby i grafiki, w 1914 wzięła udział w Salonie Niezależnych prezentując ceramikę i rzeźby tworzone w gipsie. Wystawiała również z Towarzystwem Artystów Polskich, uczestniczyła w wystawach organizowanych podczas I wojny światowej. W 1922 na wystawie Młodej Polski zorganizowanej w Musee Crillon wystawiła emalie żłobkowe, była razem z Konstantym Brandlem przedstawicielką grupy artystów paryskich.
Lilla Ciechanowska swoje prace sygnowała pseudonimem "Saga", była osobą bardzo oryginalną, ubierała się w repliki starożytnych strojów greckich, nosiła odpowiednio dobraną fryzurę. Jej partnerem życiowym był lekarz parazytolog Jan Danysz (1860-1928), który od 1893 do 1902 kierował w Instytucie Pasteura oddziałem mikrobiologii. 

</doc>
<doc id="2908086" url="https://pl.wikipedia.org/wiki?curid=2908086" title="Meistriliiga (2013)">
Meistriliiga (2013)

Sezon 2013 jest 23. edycją Meistriliigi – najwyższej klasy rozgrywkowej w Estonii. Sezon rozpoczął się 2 marca, a zakończył 9 listopada 2013. W rozgrywkach wzięło udział 10 zespołów, grając systemem kołowym. Tytułu broniła drużyna . W tym sezonie oficjalna nazwa sponsorska to A. Le Coq Premium Liiga.
Wyniki.
Pierwsza część sezonu.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga część sezonu.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2908088" url="https://pl.wikipedia.org/wiki?curid=2908088" title="Alejandra Valencia">
Alejandra Valencia

Alejandra Valencia Trujillo (ur. 17 października 1994 w Hermosillo) – meksykańska łuczniczka, reprezentująca swój kraj na igrzyskach panamerykańskich oraz igrzyskach olimpijskich. Brązowa medalistka igrzysk w Tokio. Dwukrotna wicemistrzyni świata.
W 2011 zdobyła dwa złote medale igrzysk panamerykańskich w Guadalajarze. W tym samym roku sięgnęła po indywidualny brąz podczas mistrzostw świata kadetów.
W 2012 reprezentowała Meksyk na igrzyskach olimpijskich w Londynie. W konkursie indywidualnym odpadła w drugiej rundzie, a w rywalizacji drużynowej Meksykanki w ćwierćfinale uległy Japonkom.
W 2017 roku zdobyła dwa brązowe medale letniej uniwersjady w Tajpej. Jeden indywidualnie, a drugi w mikście z Jorge Ocielem Nevárezem.

</doc>
<doc id="2908090" url="https://pl.wikipedia.org/wiki?curid=2908090" title="Danny (piosenkarz)">
Danny (piosenkarz)



</doc>
<doc id="2908092" url="https://pl.wikipedia.org/wiki?curid=2908092" title="Ciprian Tătăruşanu">
Ciprian Tătăruşanu



</doc>
<doc id="2908093" url="https://pl.wikipedia.org/wiki?curid=2908093" title="Florin Gardoş">
Florin Gardoş



</doc>
<doc id="2908095" url="https://pl.wikipedia.org/wiki?curid=2908095" title="Njambajaryn Tögscogt">
Njambajaryn Tögscogt

Njambajaryn Tögscogt (; ur. 23 czerwca 1992 w Ułan Bator) – mongolski bokser, wicemistrz olimpijski, srebrny medalista mistrzostw świata (2009) w wadze muszej.
W 2009 zdobył srebrny medal mistrzostw świata. W 2012 został wicemistrzem olimpijskim z Londynu w wadze muszej.

</doc>
<doc id="2908097" url="https://pl.wikipedia.org/wiki?curid=2908097" title="Nyambayaryn Tögstsogt">
Nyambayaryn Tögstsogt



</doc>
<doc id="2908098" url="https://pl.wikipedia.org/wiki?curid=2908098" title="Tugstsogt Nyambayar">
Tugstsogt Nyambayar



</doc>
<doc id="2908101" url="https://pl.wikipedia.org/wiki?curid=2908101" title="Stiefanija Nadymowa">
Stiefanija Nadymowa

Stiefanija Gieorgijewna Nadymowa (ros. Стефания Георгиевна Надымова; ur. 1 grudnia 1994 w Kudymkarze) – rosyjska skoczkini narciarska i kombinatorka norweska. Medalistka zimowej uniwersjady w konkursie drużynowym skoczkiń narciarskich (2017). Zwyciężczyni klasyfikacji generalnej Pucharu Kontynentalnego w kombinacji norweskiej (2017/2018). Medalistka mistrzostw Rosji w kombinacji norweskiej.
Przebieg kariery.
Skoki narciarskie.
Pierwszy skok w życiu oddała w 2010 w rodzinnym Kudymkarze.
W oficjalnych zawodach międzynarodowych rozgrywanych przez FIS zadebiutowała w styczniu 2013 w Libercu, gdzie wzięła udział w mistrzostwach świata juniorów – w konkursie indywidualnym została zdyskwalifikowana, a w rywalizacji drużyn kobiecych z reprezentacją Rosji zajęła 6. lokatę.
W marcu 2013 zadebiutowała w Pucharze Kontynentalnym, zajmując w Oberwiesenthal 37. lokatę. Kilka dni później w Örnsköldsvik zdobyła pierwsze punkty tego cyklu trzykrotnie plasując się na początku drugiej dziesiątki słabo obsadzonych konkursów. Latem 2013 zadebiutowała w zawodach najwyższej rangi – we wszystkich konkursach Letniego Grand Prix plasowała się w czwartej i piątej dziesiątce, nie zdobywając punktów.
7 grudnia 2013 w Lillehammer po raz pierwszy przystąpiła do rywalizacji w Pucharze Świata, odpadając w kwalifikacjach. W konkursie głównym zadebiutowała 3 stycznia 2014 w Czajkowskim, gdzie była 41.
W 2014 podczas skoku treningowego w Niżnym Tagile upadła przy lądowaniu silnie uderzając głową o zeskok. Za sprawą tego zdarzenia przez cały sezon nie mogła uprawiać sportu. Po powrocie, za namową swojego trenera, zaczęła trenować kombinację norweską.
5 września 2015 w Czajkowskim zdobyła pierwszy w karierze punkt Letniego Grand Prix, plasując się na 30. lokacie.
W lutym 2017 w Ałmaty, wspólnie z Aloną Sutiaginą, zdobyła brązowy medal zimowej uniwersjady w konkursie drużynowym kobiet. W ramach tej imprezy zajęła również 5. pozycję w konkursie indywidualnym i 4. w zmaganiach drużyn mieszanych.
Kombinacja norweska.
Latem 2017 zdobyła mistrzostwo Rosji w kombinacji norweskiej (Gundersen HS102/5 km).
20 stycznia 2018 w Renie zwyciężyła w pierwszych w historii zawodach kobiecego Pucharu Kontynentalnego w kombinacji norweskiej (Gundersen HS111/5 km). W sezonie 2017/2018 odniosła jeszcze dwie wygrane w zawodach tej rangi i raz stanęła na drugim stopniu podium, zwyciężając w klasyfikacji generalnej cyklu.
Pod koniec marca 2018 ponownie została mistrzynią Rosji w kombinacji norweskiej (Gundersen HS102/5 km).

</doc>
<doc id="2908102" url="https://pl.wikipedia.org/wiki?curid=2908102" title="Prawo żydowskie">
Prawo żydowskie



</doc>
<doc id="2908104" url="https://pl.wikipedia.org/wiki?curid=2908104" title="Judenplatz">
Judenplatz

Judenplatz (niem. "Plac Żydowski") – plac w Wiedniu, w 1. dzielnicy Innere Stadt. W średniowieczu centrum gminy żydowskiej Wiednia.
Historia.
Żydzi zaczęli osiedlać się w Wiedniu na terenach, które nazwano później Judenplatz około roku 1150. Do roku 1400, zamieszkiwało tutaj około 800 mieszkańców, w tym kupcy, bankierzy, uczeni. Na Judenplatz znajdował się szpital żydowski, synagoga, łaźnia, dom Rabbiego oraz szkoła żydowska.
Za panowania Księcia Austrii Albrechta II Habsburga miały miejsce silne prześladowania Żydów z Judenplatz, które szczególnie nasiliły się jesienią 1420 roku. Zamykano Żydów do więzień, morzono głodem, torturowano i mordowano. Dzieci żydowskie sprzedawano na niewolników lub, wbrew ich woli, chrzczono. W roku 1421 miało miejsce "Wiener Geserah" – Źydzi będący jeszcze na wolności schronili się w synagodze Or-Sarua na Judenplatz, którą okupowali przez trzy dni, bez jedzenia i picia, co doprowadziło do zbiorowego samobójstwa.

</doc>
<doc id="2908109" url="https://pl.wikipedia.org/wiki?curid=2908109" title="Guns N' Roses">
Guns N' Roses



</doc>
<doc id="2908113" url="https://pl.wikipedia.org/wiki?curid=2908113" title="Witold Gordon">
Witold Gordon

Witold Gordon (ur. 1885 w Warszawie, zm. 1968 w Sag Harbor, Long Island) – polski malarz tworzący w Stanach Zjednoczonych.
Wyjechał do Paryża, gdzie uczył się w École des Beaux-Arts. Po zakończeniu edukacji wyjechał do Nowego Jorku, w 1932 zrealizował dwa główne malowidła ścienne w Radio City Music Hall. Koordynatorem tych prac był projektant Donald Deskey. W tym samym roku otrzymał zamówienie na ilustrację książki o wyprawach Marco Polo, był też autorem plakatu na Igrzyska Olimpijskie w Lake Placid. W 1939 stworzył malowidło wielkości 6000 stóp na budynku New York World’s Fair, praca ta była wielokrotnie reprodukowana na plakatach i pocztówkach. W tym samym roku odbył podróż artystyczną po południowych stanach, owocem tej podróży było 35 gwaszy noszących wspólny tytuł "„American Scene”" i została wystawiona w lutym 1941 w Muzeum Sztuki Nowoczesnej. Wystawa została bardzo dobrze przyjęta, a magazyn Vogue zamieścił pozytywne recenzje. W połowie lat 40. otrzymał zamówienie z New Yorker na zaprojektowanie okładek przedstawiających dawny Nowy Jork. W 1949 ponownie podróżował po południowych stanach, gdzie tworzył kontynuację cyklu „American Scene”.

</doc>
<doc id="2908114" url="https://pl.wikipedia.org/wiki?curid=2908114" title="Przygody Elektronika">
Przygody Elektronika

Przygody Elektronika (ros. "Приключения Электроника") – radziecki film muzyczny dla dzieci i młodzieży z elementami SF, w reżyserii Konstantina Bromberga. Film składa się z trzech odcinków: 1. Ucieczka (Побег), 2. Tajemnica szóstej „B” (Тайна 6 „Б“) oraz 3. Chłopiec i pies (Мальчик с собакой). Premiera filmu w Związku Radzieckim miała miejsce 2 maja 1980 roku.
Fabuła.
Radziecki naukowiec, profesor Gromow, stworzył androida, któremu nadał imię Elektronik (Elik). Za wzór wyglądu i twarzy robota posłużyło mu zdjęcie z pewnego czasopisma chłopca o imieniu Sierioża. Elik potrafi grać w szachy, znikać i pojawiać się w innym miejscu oraz rozwiązywać różne zadania matematyczne. Z biegiem czasu okazuje się, że ma też pewne oczekiwania od życia: "„chce być człowiekiem”". Rozczarowany wyjaśnieniami profesora, że to niemożliwe, postanawia od niego uciec. Spotyka swego sobowtóra, Sieriożę Syrojeżkina. Siergiej jest słabym uczniem. Gdy uświadamia sobie, jak bardzo on i Elik są do siebie podobni oraz jakie zdolności posiada Elektronik, prosi go, by ten chodził za niego do szkoły i w ten sposób poprawił jego wyniki. Tymczasem Elektronikiem interesuje się pewna grupa przestępcza, której przewodzi niejaki Stamp. Chce on wykorzystać robota do własnych celów przestępczych. Elika tropi wysłany przez Stampa członek jego gangu – Urri.
Elik zastępuje Sieriożę w szkole a także w domu. Poznaje przyjaciół Sierioży, którzy dostrzegają zmiany w zachowaniu kolegi, ale nie zdają sobie sprawy z tego, kim naprawdę jest „Sierioża”. Nie dostrzegają tego również nauczyciele. Elik zaczyna być bardzo lubiany przez wszystkich. Staje się duszą towarzystwa. Sierioża, widząc to, zaczyna być zazdrosny o przyjaciół i ujawnia się.
Później Elik zostaje uprowadzony przez Urriego i przekazany w ręce organizacji przestępczej kierowanej przez Stampa. Ten wykorzystuje go do kradzieży dzieł sztuki. Na pomoc Elikowi wyrusza wysłany przez przyjaciół Elika stworzony przez niego robot – pies rasy airedale terrier o imieniu Ressi (Рэсси). W międzyczasie nauczyciele poznają prawdę o zamianie i teraz Sierioża musi zdawać egzaminy ze wszystkich przedmiotów, by udokumentować swoją wiedzę.
Z biegiem czasu Elektronik uwalnia się z rąk przestępców i wraca do przyjaciół.

</doc>
<doc id="2908115" url="https://pl.wikipedia.org/wiki?curid=2908115" title="Championnat provincial de curling masculin 2013">
Championnat provincial de curling masculin 2013

Championnat provincial de curling masculin 2013, turniej wyłaniający mistrzów Quebecu mężczyzn w curlingu. Zawody odbyły się w dniach 21-27 stycznia 2013 w Victoriaville, na lodowisku Complexe Sportif Victoriaville.
Podczas tych zawodów powrócono do rozgrywania rundy grupowej a następnie fazy Page play-off. W rywalizacji wzięło udział 10. drużyn. Tytułów mistrzowskich broniła ekipa Roberta Desjardinsa, która uplasowała się na 3. miejscu przegrywając półfinał. Pierwsze miejsce przypadło drużynie Jeana-Michela Ménarda, w finale pokonała zespół Philippe LemayPhilippe'a Lemaya 6:5.
Round Robin.
Sesja 1..
21 stycznia 2013; 19:45
Sesja 2..
22 stycznia 2013; 8:15
Sesja 3..
22 stycznia 2013; 15:45
Sesja 4..
23 stycznia 2013; 8:15
Sesja 5..
23 stycznia 2013; 15:45
Sesja 6..
24 stycznia 2013; 12:00
Sesja 7..
24 stycznia 2013; 19:30
Sesja 8..
25 stycznia 2013; 10:30
Sesja 9..
25 stycznia 2013; 18:00
Play-off.
1-2.
26 stycznia 2013; 14:00
3-4.
26 stycznia 2013; 19:00
Półfinał.
27 stycznia 2013; 9:00
Finał.
27 stycznia 2013; 14:00

</doc>
<doc id="2908116" url="https://pl.wikipedia.org/wiki?curid=2908116" title="Indonezja na Letnich Igrzyskach Olimpijskich 2012">
Indonezja na Letnich Igrzyskach Olimpijskich 2012

Indonezję na Letnich Igrzyskach Olimpijskich 2012, które odbyły się w Londynie reprezentowało 22 zawodników. Zdobyli oni dwa medale: jeden srebrny i jeden brązowy, zajmując 63. miejsce w klasyfikacji medalowej.
Był to czternasty start reprezentacji Indonezji na letnich igrzyskach olimpijskich.
Reprezentanci.
Badminton.
Mężczyźni
Kobiety
Mieszane
Lekkoatletyka.
Mężczyźni
Kobiety
Łucznictwo.
Kobiety
Pływanie.
Mężczyźni
Podnoszenie ciężarów.
Mężczyźni
Kobiety
Strzelectwo.
Kobiety
Szermierka.
Kobiety

</doc>
<doc id="2908121" url="https://pl.wikipedia.org/wiki?curid=2908121" title="Iran na Letnich Igrzyskach Olimpijskich 2012">
Iran na Letnich Igrzyskach Olimpijskich 2012

Iran na Letnich Igrzyskach Olimpijskich 2012, które odbyły się w Londynie reprezentowało 53 zawodników. Zdobyli oni dwanaście medali: cztery złote, pięć srebrnych i trzy brązowe, zajmując 17. miejsce w klasyfikacji medalowej.
Był to szesnasty start reprezentacji Iranu na letnich igrzyskach olimpijskich.
Reprezentanci.
Judo.
Mężczyźni
Kajakarstwo.
Kajakarstwo klasyczne.
Mężczyźni
Kobiety
Kolarstwo.
Kolarstwo szosowe.
Mężczyźni
Lekkoatletyka.
Mężczyźni
Kobiety
Łucznictwo.
Mężczyźni
Kobiety
Pływanie.
Mężczyźni
Podnoszenie ciężarów.
Mężczyźni
Strzelectwo.
Mężczyźni
Kobiety
Szermierka.
Mężczyźni
Wioślarstwo.
Mężczyźni
Kobiety
Zapasy.
Mężczyźni – styl wolny
Mężczyźni – styl klasyczny

</doc>
<doc id="2908125" url="https://pl.wikipedia.org/wiki?curid=2908125" title="Demony Da Vinci">
Demony Da Vinci

Demony Da Vinci (ang. "Da Vinci Demons") – amerykański serial obyczajowy z elementami historycznymi, przygody i historical fantasy, stworzony przez Davida S. Goyera, emitowany przez stację Starz od 12 kwietnia 2013 roku. W Polsce premiera serialu odbyła się dzień później, 13 kwietnia 2013 roku na kanale Fox.
Stacja Starz zamówiła drugi sezon Demony Da Vinci, który został wyemitowany w 2014 roku.
23 lipca 2015 roku, stacja Starz ogłosiła, że trzeci sezon serialu będzie finałową serią. W październiku 2015 roku główny twórca serii David Goyer zapowiedział prace nad czwartym sezonem, który miałby zostać nakręcony w ciągu najbliższych kilku lat.

</doc>
<doc id="2908126" url="https://pl.wikipedia.org/wiki?curid=2908126" title="Alaksandr Smalanczuk">
Alaksandr Smalanczuk

Alaksandr Fiodarawicz Smalanczuk (; ur. 23 maja 1959 w Kozłowszczyźnie) – białoruski historyk, doktor nauk historycznych (odpowiednik polskiego stopnia doktora habilitowanego).
Życiorys.
Urodził się 23 maja 1959 roku w osiedlu typu miejskiego Kozłowszczyzna, w rejonie zdzięcielskim obwodu grodzieńskiego Białoruskiej SRR, ZSRR. W 1981 roku ukończył Grodzieński Uniwersytet Państwowy im. Janki Kupały (GUP). Pracował jako nauczyciel w szkołach Grodna, pracownik naukowy Republikańskiego Muzeum Historii Religii, Grodzieńskiego Obwodowego Muzeum Historyczno-Archeologicznego, Grodzieńskiego Obwodowego Instytutu Podwyższenia Kwalifikacji Nauczycieli. Od 1999 roku pracował w laboratorium naukowo-badawczym problemów kultury regionalnej GUP. W 2003 roku uzyskał stopień doktora nauk historycznych (odpowiednik polskiego stopnia doktora habilitowanego).
W swojej pracy naukowej zajmuje się badaniem historii ruchów narodowych na ziemiach obecnie wchodzących w skład Białorusi i Litwy oraz historii politycznej XX wieku.

</doc>
<doc id="2908127" url="https://pl.wikipedia.org/wiki?curid=2908127" title="32 Batalion Czołgów Ciężkich i Artylerii Pancernej">
32 Batalion Czołgów Ciężkich i Artylerii Pancernej



</doc>
<doc id="2908129" url="https://pl.wikipedia.org/wiki?curid=2908129" title="34 Batalion Czołgów Ciężkich i Artylerii Pancernej">
34 Batalion Czołgów Ciężkich i Artylerii Pancernej



</doc>
<doc id="2908130" url="https://pl.wikipedia.org/wiki?curid=2908130" title="Ina Sorkina">
Ina Sorkina

Ina Walerjeuna Sorkina (; ur. 2 kwietnia 1971 w Grodnie) – białoruska historyczka, kandydatka nauk historycznych (odpowiednik polskiego stopnia doktora).
Życiorys.
Urodziła się 2 kwietnia 1971 roku w Grodnie, w obwodzie grodzieńskim Białoruskiej SRR, ZSRR. W 1993 roku ukończyła Grodzieński Uniwersytet Państwowy im. Janki Kupały (GUP), gdzie w 1998 roku uzyskała stopień kandydatki nauk historycznych (odpowiednik polskiego stopnia doktora). W latach 1996–2014 pracowała jako adiunkt w Katedrze Historii Białorusi i Archeologii Wydziału Historii, Turystyki i Komunikacji Społecznej GUP. W 2013 roku rozpoczęła akcję gromadzenia podpisów pod petycją do władz o przywrócenie nauczania historii i geografii Białorusi w języku białoruskim. Występowała przeciwko usunięciu z GUP dr. Andreja Czarniakiewicza i prof. Wiaczasłaua Szwieda, które spowodowane było napisaniem przez nich negatywnie przyjętego przez władze podręcznika „Hrodnaznaustwa”. Sorkina zainicjowała także zbiórkę podpisów w ich obronie wśród pracowników uczelni. Wkrótce potem także ona sama została zwolniona z pracy przez władze uczelni.
W swojej pracy naukowej zajmuje się badaniem historii miast i miasteczek oraz historią urbanistyki i dziejami Żydów na terenie dzisiejszej Białorusi. Aktywnie występowała w obronie historycznego dziedzictwa Grodna.

</doc>
<doc id="2908131" url="https://pl.wikipedia.org/wiki?curid=2908131" title="Zig Ziglar">
Zig Ziglar

Hilary Hinton "Zig" Ziglar (ur. 6 listopada 1926 w Hrabstwie Coffee w stanie Alabama albo w Gary w stanie Indiana, zm. 28 listopada 2012 w Plano w stanie Teksas) – amerykański pisarz, sprzedawca oraz chrześcijański mówca motywacyjny.

</doc>
<doc id="2908132" url="https://pl.wikipedia.org/wiki?curid=2908132" title="Smyha">
Smyha



</doc>
<doc id="2908134" url="https://pl.wikipedia.org/wiki?curid=2908134" title="Eparchia dońska i nowoczerkaska">
Eparchia dońska i nowoczerkaska

Eparchia dońska i nowoczerkaska – eparchia Rosyjskiego Kościoła Prawosławnego istniejąca w latach 1829–1943, następnie przekształcona w eparchię rostowską i nowoczerkaską.
Historia.
Eparchia powstała 5 kwietnia 1829 jako eparchia nowoczerkaska i gieorgijewska przez wydzielenie z eparchii woroneskiej. Obejmowała terytoria Obwodu Wojska Dońskiego, obszar Kozaków czarnomorskich i obwód kaukaski. 
W dniu 11 stycznia 1830 eparchia podniesiona została do rangi arcybiskupstwa.
Ukazem z 17 lipca 1842 z diecezji nowoczerkaskiej wydzielono eparchię kaukaską i czarnomorską obejmującą na obszar Kozaków czarnomorskich oraz północny Kaukaz. Samą zaś eparchię przemianowano na dońską i nowoczerkaską. Siedziba biskupa znajdowała się w Nowoczerkasku.
W 1901 w diecezji znajdowało się 586 cerkwi, 4 monastery 4 (dwóch męskie i dwa żeńskie), szkoły, Kościół, 923 szkoły cerkiewne, do których uczęszczało 41 712 uczniów (w tym prawie 15 tys. dziewcząt) oraz 485 parafialnych zakładów opiekuńczych. Funkcjonowało jedno seminarium duchowne, dwie niższe szkoły duchowne (w Nowoczerkasku i w stanicy Ust'-Miedwiedicka) oraz eparchialna szkoła dla dziewcząt.
W 1934 zamknięto sobór Wniebowstąpienia Pańskiego w Nowoczerkasku, a działalność eparchii faktycznie ustała.
W czasie okupacji niemieckiej były arcybiskup rostowski Mikołaj (Amasijski) z własnej inicjatywy przejął kontrolę nad diecezją dońską i nominalnie włączył ją do Ukraińskiego Autonomicznego Kościoła Prawosławnego działającego pod zwierzchnictwem arcybiskupa Aleksego. W przeddzień zajęcia Rostowa przez Armię Czerwoną abp Mikołaj udał się do Rumunii. W 1943 r. parafie eparchii dońskiej weszły w skład eparchii rostowskiej i nowoczerkaskiej.
Inne prawosławne eparchie dońskie.
Nazwę „dońska” nosiły lub nadal noszą inne eparchie prawosławne:

</doc>
<doc id="2908135" url="https://pl.wikipedia.org/wiki?curid=2908135" title="Zespół parków krajobrazowych">
Zespół parków krajobrazowych



</doc>
<doc id="2908143" url="https://pl.wikipedia.org/wiki?curid=2908143" title="Osvaldo Laport">
Osvaldo Laport

Rubens Osvaldo Udaquiola Laport (ur. 12 sierpnia 1956 w Lacaze) – urugwajski aktor telewizyjny i teatralny. 
Życiorys.
Urodził się w Lacaze jako syn Teresy Natividad i Rubensa Sixto. W młodości pracował dorywczo. Jego brat Luis Udaquiola został zatrzymany i torturowany, podejrzewany o powiązanie z grupą partyzancką Tupamaros.
Karierę zawodową realizował głównie w Argentynie. W 1976 przeniósł się do Don Torcuato, w prowincji Buenos Aires, gdzie rozpoczął studia teatralne w Luis Tasca's Drama School. Aby wesprzeć lekcje aktorstwa i opłacić pokój w hotelowym centrum miasta, musiał pracować na niektórych stanowiskach jako klaun, pracownik magazynu i murarz. W 1979 w tej samej szkole poznał Vivianę Sáez, którą rok potem poślubił (1980), mają jedną córkę Jazmín (ur. 1995).
Debiutował na scenie w realizacji swojego nauczyciela dramatu Luisa Tascę "Żegnaj młodość" ("Adiós Juventud"). Jego występ zwrócił uwagę Santiago Dorii, który zaoferował mu główną rolę w Oscara Wilde’a "Bądźmy poważni na serio". W 1983 wziął udział w telenoweli "Twarzą w twarz" ("Cara a cara") jako Bruno z Verónicą Castro. Z czasem powierzono mu coraz ważniejsze role, takie jak "Gente como la Gente" ("Ludzie tacy jak Ludzie", 1985), "Duro Como la Roca... Frágil Como el Cristal" ("Twardy jak kamień, Kruchy jak szkło", 1986), "Stellina" ("Estrellita mía", 1987) jako Miguel Ángel, "Tu Mundo y el Mío" ("Twój świat i mój", 1987-88) i "Passions" (1989) jako Juan. 
W 1990 grał główną rolę jako Ariel Mejía Guzmán w wenezuelskim remake’u TV Azteca "Pobre diabla". 

</doc>
<doc id="2908147" url="https://pl.wikipedia.org/wiki?curid=2908147" title="Renthaus">
Renthaus



</doc>
<doc id="2908149" url="https://pl.wikipedia.org/wiki?curid=2908149" title="Skala Mullikena">
Skala Mullikena



</doc>
<doc id="2908157" url="https://pl.wikipedia.org/wiki?curid=2908157" title="Agroekologiczny Park Krajobrazowy">
Agroekologiczny Park Krajobrazowy



</doc>
<doc id="2908159" url="https://pl.wikipedia.org/wiki?curid=2908159" title="Hydrargyra hispanica">
Hydrargyra hispanica



</doc>
<doc id="2908160" url="https://pl.wikipedia.org/wiki?curid=2908160" title="Fundulus hispanicus">
Fundulus hispanicus



</doc>
<doc id="2908161" url="https://pl.wikipedia.org/wiki?curid=2908161" title="Paul Robinson (ur. 1982)">
Paul Robinson (ur. 1982)

Paul Robinson (ur. 7 stycznia 1982, w Barnet) – angielski piłkarz, który gra w klubie Millwall na pozycji obrońcy. Jest on wychowankiem tej drużyny. Mierzy 185 cm wzrostu. Na boisku występuje z numerem 5 na koszulce.
W sierpniu 2001 roku dołączył on do drużyny Millwall, która wypożyczyła go Fisher Athletic, gdzie nie dostał się do pierwszego składu. Po powrocie zaliczył kilka dobrych występów w barwach swojego klubu. W sezonie 2004-2005 rozegrał 12 meczów w czasie wypożyczenia do Torquay United. 28 stycznia 2010 roku przedłużył umowę z Millwall do 2013 roku. Obecnie jest podstawowym obrońcą tego klubu i kapitanem.

</doc>
<doc id="2908164" url="https://pl.wikipedia.org/wiki?curid=2908164" title="Vápenná (góra)">
Vápenná (góra)

Vápenná (Roštún) – trzeci pod względem wysokości szczyt w Małych Karpatach, w wąskim grzbiecie utworzonym z wapieni i dolomitów. Znajduje się między wsiami (obcami) Sološnica i Plavecké Podhradie.
Turystyka.
Wieża widokowa.
Na szczycie znajduje się żelbetowa wieża widokowa wysokości 4 m w formie obelisku ze stalową platformą i drabiną, wybudowana w 2003.
Z wieży widokowej jest piękny widok na Pezinské Karpaty, Nizinę Borską, Pogórze Naddunajskie, Trybecz i Góry Inowieckie.
Ochrona przyrody.
Szczyt znajduje się na terenie narodowego rezerwatu przyrody Roštún, gdzie obowiązuje 5. stopień ochrony.

</doc>
<doc id="2908166" url="https://pl.wikipedia.org/wiki?curid=2908166" title="Rozmaitość gładka">
Rozmaitość gładka

Rozmaitość gładka (o wymiarze formula_1) – podzbiór formula_2 o tej własności, że każdy punkt formula_3 ma otoczenie formula_4 które jest dyfeomorficzne z otwartym podzbiorem formula_5. Na ogół w literaturze przez rozmaitość gładką rozumie się rozmaitość różniczkowalną klasy formula_6. Wtedy przez dyfeomorfizm rozumie się dyfeomorfizm klasy formula_7 Czasami autorzy zakładają, że klasa gładkości jest taka, jaka jest potrzebna do przeprowadzenia rozumowań, tzn. zawsze co najmniej formula_8 ale jeśli to jest potrzebne (przy badaniu punktów krytycznych), to co najmniej formula_9 itd.
Pojęcie rozmaitości gładkiej.
Powyższa definicja dotyczy tak zwanej rozmaitości bez brzegu lub inaczej rozmaitości zamkniętej. W topologii rozpatruje się także rozmaitości z brzegiem, której niektóre punkty są dyfeomorficzne z półprzestrzeniami przestrzeni formula_10
Twierdzenie o funkcji uwikłanej jako źródło przykładów rozmaitości gładkich.
Twierdzenie o funkcji uwikłanej jest źródłem wielu przykładów rozmaitości gładkich. Niech w przestrzeni formula_11 będzie dany zbiór formula_12 punktów formula_13 których współrzędne formula_14 spełniają układ równań
Wtedy jeśli rząd macierzy Jacobiego
tego układu jest wszędzie na zbiorze formula_17 równy formula_18 to zbiór ten jest rozmaitością gładką wymiaru formula_19.

</doc>
<doc id="2908173" url="https://pl.wikipedia.org/wiki?curid=2908173" title="Pezinská Baba">
Pezinská Baba

Pezinská Baba – ośrodek narciarski w paśmie Małych Karpat na wysokości 527 m n.p.m., w odległości 12 km od Pezinoku, pod przełęczą Baba.
Znajdują się tu 3 trasy narciarskie o długości 500, 700 i 100 m oraz 5 wyciągów o wydajności 3 120 osób na godzinę. Są tu narciarskie trasy biegowe o długości 1, 2 i 5 km i trasa saneczkowa.

</doc>
<doc id="2908175" url="https://pl.wikipedia.org/wiki?curid=2908175" title="Wojciech Zelek">
Wojciech Zelek

Wojciech Zelek (zm. 27 grudnia 1861) – poseł do Sejmu Krajowego Galicji I kadencji (1861).
Wybrany w IV kurii obwodu Sącz, z okręgu wyborczego nr 65 Limanowa-Skrzydlna. Po jego śmierci na jego miejsce w 1863 wybrano Michała Cichorza, wybór został zakwestionowany przez Sejm, w kolejnych wyborach został wybrany ponownie Michał Cichorz.

</doc>
<doc id="2908177" url="https://pl.wikipedia.org/wiki?curid=2908177" title="Michał Cichorz">
Michał Cichorz

Michał Cichorz – poseł do Sejmu Krajowego Galicji I i II kadencji (1863-1869), włościanin z Witowa w powiecie Dunajec Czarny.
Wybrany w I kadencji w IV kurii obwodu Sącz, z okręgu wyborczego nr 65 Limanowa-Skrzydlna w 1863, po śmierci posła Wojciecha Zelka. Jego wybór został zakwestionowany przez Sejm, w kolejnych wyborach został ponownie wybrany.

</doc>
<doc id="2908179" url="https://pl.wikipedia.org/wiki?curid=2908179" title="Michał Witalis">
Michał Witalis

Michał Witalis (ur. około 1804 w Bistuszowei, zm. 20 marca 1888 tamże ) – chłop, poseł do Sejmu Krajowego Galicji i do austriackiej Rady Państwa.
Chłop, posiadający gospodarstwo w Bistuszowej w powiecie tarnowskim. Od 1846 był wójtem w rodzinnej wsi. W Bistuszowej zaś założył szkołę i ufundował okazałą kapliczkę domkową z figurą św. Jana Nepomucena. Podczas rabacji uratował od śmierci rodziny okolicznych ziemian Bossowskich i Rychterów. Z zawodu był stolarzem. Ufundował m.in. ławki, baldachim i postacie przyozdabiające ambonę w kościele św. Katarzyny w Ryglicach.
Poseł do Sejmu Krajowego Galicji I kadencji (1861-1867),Wybrany w IV kurii obwodu Tarnów, z okręgu wyborczego nr 66 Tarnów-Tuchów.
Poseł do austriackiej Rady Państwa I kadencji (3 maja 1861 - 20 września 1865), wybrany w kurii XXI – jako delegat z grona posłów wiejskich okręgów: Jasło, Rzeszów, Łańcut, Leżajsk, Rozwadów, Tyczyn, Tarnów, Dąbrowa, Dębica, Ropczyce, Mielec.
Pochowany na cmentarzu parafialnym w Ryglicach.
Życie rodzinne.
Syn chłopa Michała (1780 - 1833) i Zofii z Trojanowskich.18 listopada 1823 poślubił w Bistuszowej Mariannę z domu Sikorską, córkę Pawła, z którą miał trójkę dzieci: Jana, Franciszka oraz Juliannę, której potomkowie żyją do dziś w Ryglicach oraz Krakowie.

</doc>
<doc id="2908180" url="https://pl.wikipedia.org/wiki?curid=2908180" title="Monaster Zaśnięcia Matki Bożej w Pustyńce">
Monaster Zaśnięcia Matki Bożej w Pustyńce

Monaster Zaśnięcia Matki Bożej – prawosławny klasztor w Pustyńce (rejon mścisławski), w eparchii mohylewskiej i mścisławskiej Egzarchatu Białoruskiego Patriarchatu Moskiewskiego.
Historia.
Monaster został założony w 1380. Założycielem monasteru był książę mścisławski Lingwen, według legendy – aby podziękować za cudowne uzdrowienie choroby oczu wodą z pobliskiego źródła. Na miejscu, gdzie powstał klasztor, miała także objawić się cudowna ikona. Obok cudownego źródła powstała cerkiew Narodzenia Matki Bożej.
W XVI w. monaster należał na największych ośrodków prawosławnego życia zakonnego na ziemiach dzisiejszej wschodniej Białorusi. W czasie wojny litewsko-rosyjskiej w 1563 został zniszczony, część mnichów zginęła, inni byli zmuszeni uciekać. W 1605 klasztor został reaktywowany jako unicki, jednak jeszcze w tym samym stuleciu został ponownie opuszczony z powodu braku kandydatów do życia mniszego. Przed XIX w. bazylianie otworzyli monaster powtórnie i w latach 1801–1808 wznieśli, na miejscu starszych drewnianych cerkwi, murowaną świątynię Zaśnięcia Matki Bożej.
W 1839, na skutek synodu połockiego, bazyliański klasztor został przekazany Rosyjskiemu Kościołowi Prawosławnemu. W latach 1860–1893 przeprowadzono gruntowną przebudowę monasteru. Wzniesiono cerkwie Narodzenia Matki Bożej (1864) i Opieki Matki Bożej (1865), przebudowano główną świątynię Zaśnięcia Matki Bożej, zmieniając ikonostas i wieńcząc całość pięcioma kopułami. Pod koniec XIX w. wzniesiono także nową dzwonnicę krytą dachem namiotowym.
Monaster został zamknięty w 1918, zaś w 1943, wysadzony w powietrze przez Niemców, uległ dalszym zniszczeniom. Cudowna ikona Matki Bożej czczona w klasztorze została z niego wywieziona i jej dalsze losy nie są znane. Po II wojnie światowej w budynkach monasterskich rozlokowano dom dziecka, następnie szkołę, wreszcie zaś sowchoz.
Egzarchat Białoruski Patriarchatu Moskiewskiego powtórnie otworzył monaster w Pustyńce w 2003. Jego przełożonym został biskup mohylewski i mścisławski Sofroniusz. Trwają prace nad odbudową zrujnowanego kompleksu, w którym na stałe żyje pięciu mnichów.
Architektura.
Na zrujnowany kompleks monasterski składają się następujące obiekty:

</doc>
<doc id="2908181" url="https://pl.wikipedia.org/wiki?curid=2908181" title="Stanisław Morgenstern">
Stanisław Morgenstern

Stanisław Morgenstern (ur. 1806 lub 29 listopada 1807 w Krakowie, zm. 18 stycznia 1880 w Odporyszowie) – duchowny rzymskokatolicki, proboszcz parafii w Lisiej Górze (1835–1848), proboszcz połączonych parafii w Żabnie i Odporyszowie (1849–1880), poseł do Sejmu Krajowego Galicji we Lwowie i do Rady Państwa w Wiedniu I kadencji (1861–1867), poseł do Sejmu Galicyjskiego II kadecji (1867–1869), działacz niepodległościowy, promotor oświaty i trzeźwości.
Życiorys.
Matka Katarzyna z d. Bankhofer (zmarła w 1839 w Lisiej Górze) i ojciec Stanisław Morgenstern (oboje narodowości niemieckiej) byli właścicielami dóbr ziemskich, pochodzili z Uherska (niem. "Ungarisch Hradisch, obecnie" Uherské Hradiště w Czechach). Do 1812 mieszkał z rodzicami w Krakowie, po czym cała rodzina przeniosła się do Galicji, gdzie dzierżawili majątki ziemskie w powiatach: wadowickim, bocheńskim i tarnopolskim. Miał trzy siostry: Barbarę, Mariannę, Wiktorię oraz trzech braci: Ignacego, Józefa, Jana. Uczęszczał do szkół w Białej, Myślenicach, Muszynie, następnie ukończył gimnazjum w Podolińcu. Studiował filozofię we Lwowie, Egerze i Chebie, gdzie rozpoczął studia teologiczne, które kontynuował we Lwowie. W 1830 otrzymał święcenia diakonatu. W oczekiwaniu na osiągnięcie wieku kanonicznego, wymaganego do święceń prezbiteratu, pracował w Wojniczu. Święcenia kapłańskie otrzymał w styczniu 1831 w Przemyślu i został skierowany do parafii w Choczni w diecezji tarnowskiej. Od 1833 był wikariuszem w katedrze, katechetą szkoły żeńskiej i kapelanem szpitala wojskowego w Tarnowie. 8 czerwca 1835 został proboszczem parafii w Lisiej Górze. Należał do grona spiskowców, przygotowujących powstanie krakowskie. Zaprosił okoliczne ziemiaństwo na kolację w dzień Bożego Narodzenia 1845, aby rozprawiać o jego rychłym wybuchu. W styczniu 1846 otrzymał dekret do Kamienicy, jednak placówki tej nie objął. Z powodu pogłosek nt. działalności konspiracyjnej wymierzonej w zaborców, w drodze powrotnej z Jawornik do Lisiej Góry w marcu 1846 został pojmany przez zgraję wieśniaków i trzymamy przez całą noc pod strażą w Żukowicach Nowych, stając się jedną z pierwszych ofiar rabacji galicyjskiej.
W relacji wydarzeń "rzezi tarnowskiej" ks. prof. Jan Kracik wskazuje na insynuacje wysuwane przez niektórych wrogów trzeźwości, jakoby jej promotorzy (w tym ks. Morgenstern) zmuszali chłopów do składania przysięgi na rewolucję pod pozorem ślubów na wstrzemięźliwość. 
Z karczmy w Żukowicach Nowych został przewieziony do aresztu dla księży, który mieścił się w dawnym klasztorze oo. Bernardynów w Tarnowie. Skazany przez władze austriackie na 20 lat ciężkiego więzienia w Szpilbergu, na skutek wydarzeń Wiosny Ludów w Cesarstwie Austriackim i amnestii dla więźniów politycznych ogłoszonej przez Franza Stadiona wyszedł na wolność po odsiedzeniu 25 miesięcy. Do Lisiej Góry powrócił 3 kwietnia 1848. 
Proboszcz w Żabnie i Odporyszowie.
Na kategoryczne żądanie władz austriackich został skierowany na placówkę w Żabnie i Odporyszowie. Obejmując 31 marca 1849 probostwo połączonych parafii, zastał sanktuarium mocno zapuszczonym. Przeprowadził jego kompleksowy remont i rozbudowę, zlecił podwyższenie wieży, odnowił polichromię kościoła, uporządkował cmentarz z kaplicą, zakupił sprzęty liturgiczne. W zapiskach zanotował:
Na początku lat pięćdziesiątych XIX w. odbył pielgrzymkę do Rzymu i Ziemi Świętej. Po powrocie do kraju przystąpił do budowy 52 kaplic na wzór palestyńskich. W tej liczbie, obok stacji drogi krzyżowej znajdowały się kaplice różańcowe i kaplice Siedmiu Boleści Matki Bożej. Rozbudował plebanię, dom mieszkalnych dla pracowników plebańskich i budynki gospodarcze. Własnym kosztem wybudował szkołę w Odporyszowie, a w Żabnie plebanię. Ożywił ruch pielgrzymkowy do łaskami słynącego obrazu Matki Bożej Odporyszowskiej i ułożył kilka pieśni.
W 1861 uzyskał mandat do Sejmu Krajowego Galicji we Lwowie w IV kurii (zamożniejsi mieszkańcy miasteczek i wsi) obwodu Tarnów, okręgu wyborczego nr 67 Dąbrowa-Żabno. Pierwsza sesja pod przewodnictwem marszałka krajowego Leona Ludwika Sapiehy odbyła się 15-26 kwietnia 1861, ostatnia 19 listopada - 31 grudnia 1866. Równocześnie był posłem do austriackiej Rady Państwa w Wiedniu. Należał do Koła Polskiego, frakcji konserwatystów. Powtórnie wybrany do Sejmu Krajowego Galicji, rozpoczął pracę 18 lutego 1867, a zakończył 13 listopada 1869 z powodu rozwiązania sejmu patentem cesarskim z 21 maja 1870.
Podczas powstania styczniowego spieszył z posługą sakramentalną rannym powstańcom. 11 lipca 1864 został powtórnie aresztowany przez władze austriackie z powodu udzielenia schronienia na plebanii w Odporyszowie swojemu przyjacielowi, kapelanowi powstańców, którym był o. Barard Bulsiewicz. Na skutek interwencji Prezydium Biskupiego w Tarnowie został zwolniony po upływie dwóch miesięcy pod warunkiem wpłaty grzywny w wysokości 30 florenów. 
Był promotorem Jana Wnęka, który na jego zlecenie wykonywał prace ciesielskie oraz rzeźbił figury do kaplic. 
Został odznaczony przez władze kościelne przywilejem noszenia rokiety i mantoletu. Biskup tarnowski Józef Alojzy Pukalski nadał mu tytuł kanonika honorowego Kapituły Katedralnej w Tarnowie. 
W zapisie testamentalnym przekazał swój bogaty księgozbiór bibliotece seminaryjnej w Tarnowie. 
Zgodnie z ostatnią wolą został pochowany pod kaplicą na nowym cmentarzu w Odporyszowie. Z czasem miejsce jego pochówku uległo zapomnieniu.
Upamiętnienie.
W prezbiterium odporyszowskiego kościoła, obok wejścia do zakrystii znajduje się pamiątkowa tablica z czarnego marmuru poświęcona ks. Stanisławowi Morgensternowi.
Z inicjatywy ks. Andrzeja Augustyńskiego, we wrześniu 2021 Fundacja Demos dokonała rekonstrukcji jego grobu.

</doc>
<doc id="2908183" url="https://pl.wikipedia.org/wiki?curid=2908183" title="Jan Przybyło">
Jan Przybyło

Jan Przybyło – poseł do Sejmu Krajowego Galicji I kadencji (1861), włościanin.
Wybrany w IV kurii obwodu Tarnów, z okręgu wyborczego nr 68 Dembica-Pilzno. Złożył mandat po I sesji, na jego miejsce w 1863 wybrano Jana Kozioła.

</doc>
<doc id="2908186" url="https://pl.wikipedia.org/wiki?curid=2908186" title="Jan Kozioł">
Jan Kozioł

Jan Kozioł – poseł do Sejmu Krajowego Galicji I kadencji (1863–1867), włościanin z Łęków Górnych w powiecie Żabno.
Wybrany w IV kurii obwodu Tarnów, z okręgu wyborczego nr 68 Dembica-Pilzno w 1863, na miejsce Jana Przybyło, który złożył mandat po I sesji Sejmu. Wybór Kozioła został unieważniony, ale w powtórnych wyborach ponownie został wybrany.

</doc>
<doc id="2908187" url="https://pl.wikipedia.org/wiki?curid=2908187" title="Ludwik Ruczka">
Ludwik Ruczka

Ludwik Ruczka (ur. 16 września 1814 w Szlachtowej, zm. 30 listopada 1896 w Kolbuszowej) – polski duchowny rzymskokatolicki, działacz społeczny zwany "Ojcem Sybiraków". poseł do Sejmu Krajowego Galicji i do austriackiej Rady Państwa, 
Życiorys.
Ochrzczony i bierzmowany w cerkwi greckokatolickiej w Szlachtowej. Uczył się w gimnazjum w Przemyślu (1828-1829) i Podolińcu (1830) i ponownie w Przemyślu (1832-1833). Następnie ukończył kursy filozoficzne w Liceum w Przemyślu (1833-1835). Po rocznych studiach na Wydziale Prawa na uniwersytecie we Lwowie wstąpił w 1836 do Seminarium Duchownego w Tarnowie. Studia teologiczne odbył w latach 1837-1839 na uniwersytecie w Wiedniu. W 1839 uzyskał święcenia kapłańskie. Od września 1839 był wikarym w Olesnie w pow. dąbrowskim a od grudzień 1839 w Wadowicach. Potem przeniesiono go ponownie do Olesna (1840-1843), od 1842 był także katechetą w miejscowej szkole. Następnie wykładowca Seminarium Duchownego w Tarnowie (1843-1847), gdzie prowadził zajęcia z historii kościoła a od 1844 także prawo kościelne. Ze względu na sprzeciw władz austriackich nie otrzymał nominacji na profesora. W latach 1848-1896 był proboszczem parafii Wszystkich Świętych w Kolbuszowej od 1848. Był współzałożycielem Towarzystwa Oświaty Ludowej w Kolbuszowej (18 X 1889). Działał na rzecz zesłańców Imperium Rosyjskiego po powstaniu styczniowym 1863, w zakresie organizowania zbiórek pomoc, wyszukiwania ich pobytu, ułatwiania rodzinom przesyłania im paczek oraz zabiegów celem zwolnienia z niewoli. Współpracował z Komitetem wspierania wracających z Syberii rodaków. Akcję w tym zakresie rozpoczął późną jesienią 1863 w porozumieniu z Adamem Potockim oraz z Leonilą Dunin-Wąsowicz z Petersburga. W latach 1863-1873 opieką objął ok. tysiąca osób, z czego udało mu się uwolnić z Syberii ok. 310, a z Rosji europejskiej - 198. 
Aktywny publicznie, uczestniczył w życiu politycznym Galicji w okresie jej autonomii. W latach 1871-1895 był członkiem Rady Powiatu kolbuszowskiego, wybierany z grupy gmin miejskich, potem z grupy większych posiadłości i ponownie z grupy gmin miejskich. Był także członkiem (1884-1896) i marszałkiem (1891-1896), Wydziału Powiatowego w Kolbuszowej . Został wybrany posłem Sejmu Krajowego Galicji I kadencji (1861-1867) w IV kurii obwodu Tarnów, z okręgu wyborczego nr 69 Ropczyce-Kolbuszowa. Był także posłem do austriackiej Rady Państwa w Wiedniu I kadencji (11 maja 1861 - 20 września 1865), wybranym przez Sejm z kurii XXI – jako delegat z grona posłów wiejskich okręgów: Jasło, Rzeszów, Łańcut, Leżajsk, Rozwadów, Tyczyn, Tarnów, Dąbrowa, Dębica, Ropczyce, Mielec. Następnie był posłem wybieranym w wyborach bezpośrednich w V kadencji (10 listopada 1873 - 22 maja 1879) i VI kadencji (7 października 1879 - 23 kwietnia 1885), wybieranym w kurii I (wielkiej własności) w okręgu nr 6 (Rzeszów, Kolbuszowa, Nisko, Łańcut, Tarnobrzeg, Ropczyce) a potem posłem w VII kadencji (22 września 1885 - 23 stycznia 1891) i VIII kadencji (9 kwietnia 1891 - 30 listopada 1896), wybieranym w kurii IV (gmin wiejskich) w okręgu nr 7 (Ropczyce, Mielec, Radomyśl, Tarnobrzeg, Rozwadów). W parlamencie austriackim był członkiem Koła Polskiego. 
Został pochowany na cmentarzu w Kolbuszowej.
Rodzina.
Był synem urzędnika celnego Franciszka (wychowanego w obrządku łacińskim) Domicelli z Wislockich, córki proboszcza unickiego.
Wyróżnienia.
Uzyskał tytuł prałata, kanonika honorowego tarnowskiego (maj 1880) oraz notariusza i szambelana Jego Świątobliwości (1880).Jego imieniem nazwano ulicę w Kolbuszowej, otrzymał także tytuł honorowego obywatela tego miasta (1899).

</doc>
<doc id="2908190" url="https://pl.wikipedia.org/wiki?curid=2908190" title="Maciej Czechura">
Maciej Czechura

Maciej Czechura – poseł do Sejmu Krajowego Galicji I kadencji (1861-1867), włościanin z Padwi w powiecie Mielec.
Wybrany w IV kurii obwodu Tarnów, z okręgu wyborczego nr 70 Mielec-Zassów. 

</doc>
<doc id="2908193" url="https://pl.wikipedia.org/wiki?curid=2908193" title="Baba (Małe Karpaty)">
Baba (Małe Karpaty)

Baba albo Pezinská Baba (527 m n.p.m.) – przełęcz w głównym grzbiecie Małych Karpat, w paśmie Pezinskich Karpat między szczytami Konské hlavy (649 m n.p.m.) i Čmeľok (709 m n.p.m.).
Przełęczą wiedzie droga nr 503 z Malacków do Pezinoku i znakowany na czerwono Szlak Generała Štefánika (część międzynarodowej europejskiej trasy E8, prowadzący po grzbiecie pasma z północy na szczyt Devín i krzyżuje się ze znakowanym na niebiesko szlakiem z Pernka do Pezinoku.
Ośrodek Pezinská Baba jest obecnie miejscem turystyki zimowej oraz letniej. Do dyspozycji są trzy wyciągi narciarskie, dwa stoki slalomowe ze sztucznym oświetleniem, narciarska trasa turystyczna po grzbiecie pasma. Noclegi zapewnia górski hotel baba, liczna kwatery prywatne, są tu bufety, parking i przystanek autobusowy. Bezpośrednio na przełęczy jest też oddział pomocy drogowej.

</doc>
<doc id="2908194" url="https://pl.wikipedia.org/wiki?curid=2908194" title="Qwirkle">
Qwirkle

Qwirkle – gra logiczna wydana w 2006 roku przez MindWare. Gra została laureatem nagrody Spiel des Jahres 2011.
Jest to gra w której przy pomocy 108 dużych, drewnianych płytek gracze muszą tworzyć rzędy zawierające ten sam kolor, ale różne symbole albo zawierające ten sam symbol, ale różne kolory. Starają się przy tym zdobyć możliwie najwięcej punktów.

</doc>
<doc id="2908195" url="https://pl.wikipedia.org/wiki?curid=2908195" title="Alpen Cup w skokach narciarskich 2004/2005">
Alpen Cup w skokach narciarskich 2004/2005

Alpen Cup w skokach narciarskich 2004/2005 rozpoczął się 11 września 2004 w Villach, a zakończył 13 marca 2005 w Pragelato. Cykl składał się z 12 konkursów, spośród których cztery zostały rozegrane w warunkach letnich. Jeden z konkursów w Seefeld został odwołany. Najwięcej konkursów (po trzy) rozegrano w Austrii i we Francji.
Zawody, które 2 października 2004 odbyły się na skoczni Bauhenk, były pierwszymi międzynarodowymi zawodami rozegranymi na tej skoczni. W drugiej serii tych zawodów rekord skoczni ustanowił Arthur Pauli. Za skok na odległość 110,5 metra Austriak otrzymał trzy noty po dwadzieścia punktów.
Zwycięzcą klasyfikacji generalnej został Arthur Pauli, który wygrał najwięcej konkursów. Drugi w klasyfikacji Słoweniec Jurij Tepeš obronił miejsce z sezonu 2003/2004.

</doc>
<doc id="2908196" url="https://pl.wikipedia.org/wiki?curid=2908196" title="Tomasz Jędrzejczak">
Tomasz Jędrzejczak

Tomasz Jędrzejczak (ur. 7 grudnia 1981 w Rawie Mazowieckiej) – polski polityk, działacz Polskiego Stronnictwa Ludowego.
W latach 2013–2014 sekretarz stanu w Kancelarii Prezesa Rady Ministrów, w 2015 podsekretarz stanu w Ministerstwie Sportu i Turystyki.
Życiorys.
Ukończył studia z socjologii w Szkole Głównej Gospodarstwa Wiejskiego w Warszawie, a także studia podyplomowe z zakresu pośrednictwa nieruchomościami, rolnictwa oraz z zarządzania zespołem w Akademii Leona Koźmińskiego, a także w Akademii Rozwoju Regionalnego i w Akademii Ewaluacji Uniwersytetu Warszawskiego. Ukończył wiele szkoleń i kursów z ww. zakresów. Prowadzi badania w zakresie funkcjonowania mężów stanu na współczesnej polskiej scenie politycznej. Pracował m.in. w Wojewódzkim Urzędzie Pracy, a także w Mazowieckiej Jednostce Wdrażania Programów Unijnych. Współpracował z wieloma urzędami centralnymi i samorządowymi. Zajmował się doradztwem w zakresie PR i pozyskiwania środków unijnych. Specjalizuje się w marketingu politycznym i kampaniach wyborczych. Był szkoleniowcem m.in. z ekonomii społecznej, ewaluacji i pozyskania funduszy unijnych. 
Jest również wykładowcą w Szkole Wyższej im. Bogdana Jańskiego w Warszawie. Prowadzi zajęcia m.in. z negocjacji, mediacji, psychologii w zarządzaniu. 
Był szefem gabinetu politycznego ministra gospodarki.
26 lutego 2013 został powołany na stanowisko sekretarza stanu w Kancelarii Prezesa Rady Ministrów. Został odwołany z tej funkcji 19 grudnia 2014. 2 stycznia 2015 powołany na stanowisko podsekretarza stanu w Ministerstwie Sportu i Turystyki. Odwołany z tego stanowiska 19 listopada 2015.
Bezskutecznie kandydował w 2010 do rady powiatu rawskiego, w 2014 i 2018 do sejmiku województwa mazowieckiego oraz w 2015 do Sejmu.
Był członkiem Komitetu Rady Ministrów ds. Cyfryzacji oraz wielu zespołów międzyresortowych.

</doc>
<doc id="2908198" url="https://pl.wikipedia.org/wiki?curid=2908198" title="Toyota RegiusAce">
Toyota RegiusAce

Toyota RegiusAce – rodzina vanów produkowanych pod japońską marką Toyota od 1999 roku. 
Pojazd został wprowadzony na rynek w lipcu 1999 roku, była to z zasadzie bliźniacza wersja innego vana Toyoty, Hiace. Dostępne warianty różniły się tylko długością nadwozia, wysokość była w każdym z nich taka sama. Do napędu używano silników R4 3.0 "L" (diesel) i benzynowego R4 2.0. Rozstaw osi wynosił od 2330 do 2890 mm. W sierpniu 2004 pojazd został dogłębnie zmodernizowany, wciąż opierano się na równoległej generacji Hiace. Do napędu używano m.in. silnika R4 2.5 "2KD-FTV". Pierwsza generacja sprzedawana była przez kanał Toyota Vista, druga zaś przez Netz. 

</doc>
<doc id="2908200" url="https://pl.wikipedia.org/wiki?curid=2908200" title="Barbara Janas-Dudek">
Barbara Janas-Dudek

Barbara Janas-Dudek (ur. 2 czerwca 1976 w Chorzowie) – polska poetka, animator kultury, współtwórca Portu Poetyckiego w Chorzowie.
Jest związana z Klubem Promocji Poetyckich Macieja Szczawińskiego oraz Stowarzyszeniem Promocji Sztuki Łyżka Mleka. Laureatka kilkunastu konkursów poetyckich. Gość „Artystycznych Spotkań” w radio Katowice. Juror Ogólnopolskiego Konkursu Literackiego "OKNO". Zadebiutowała w 2009 roku tomem wierszy "oczy na uwięzi". W 2011 roku nakładem Zaułku Wydawniczego Pomyłka ukazał się arkusz poetycki "alfabet lęku". W roku następnym ta sama oficyna literacka wydała książkę poetycką "zakład pracy chronionej", która została wyróżniona przez Polskie Towarzystwo Wydawców Książek, w kategorii Najpiękniejsza Książka Roku 2012. W 2017 w Wydawnictwie Anagram wydała tom wierszy "za wcześnie na rytuały". Jej teksty ukazały się również w kilku almanachach poetyckich, "ArtPub-ie", "Śląskiej Strefie Gender", "Pegazie Lubuskim", "Toposie", "Nieregularnym Piśmie Kulturalnym – Kwartalnik", "Migotaniach" i "sZAFie". W 2019 otrzymała nominację w 7. Konkursie Poetyckim Fundacji Duży Format w kategorii po debiucie za projekt książki poetyckiej "Mamidło," która ukazała się w 2020 roku nakładem Zaułku Wydawniczego Pomyłka. Tłumaczona na język bułgarski.
Barbara Janas-Dudek to również autorka monodramu "zakład pracy chronionej", na podstawie którego wraz z mężem, poetą Jackiem Dudkiem, przygotowała inscenizację teatralną pod tym samym tytułem. Laureatka Nagrody Prezydenta Chorzowa w dziedzinie upowszechniania kultury (2022).
Twórczość.
Antologie
Wywiady

</doc>
<doc id="2908204" url="https://pl.wikipedia.org/wiki?curid=2908204" title="Monaster Narodzenia Matki Bożej w Wolnej">
Monaster Narodzenia Matki Bożej w Wolnej

Monaster Narodzenia Matki Bożej – bazyliański, a następnie prawosławny klasztor w Wolnej (dzisiejszy rejon baranowicki obwodu brzeskiego Białorusi). Jako unicki funkcjonował od 1632 do 1839, następnie do 1872 pozostawał w rękach mnichów prawosławnych. Czynna pozostaje jego główna cerkiew pod wezwaniem Świętej Trójcy (obecnie jest to świątynia parafialna w dekanacie baranowickim eparchii pińskiej i łuninieckiej Egzarchatu Białoruskiego Patriarchatu Moskiewskiego).
Historia.
Bazylianów sprowadził do Wolnej właściciel miejscowego majątku Krzysztof Kamieński, podstoli nowogródzki, wraz z żoną, Heleną Drucką-Horską, którzy ufundowali tu murowaną cerkiew unicką. Zapisali też monastyrowi "10 poddanych z nadziałem włócznym i 12 włók gruntów i łąk w uroczyskach Brzeżne i Markowszczyzna, oraz prawo użytkowania z lasu w puszczy Mołodowskiej".
Majątek monastyru powiększali również kolejni dziedzice Wolnej:
Zakonnicy utworzyli w miejscowości szkołę dla dzieci szlacheckich, w której uczono m.in. filozofii.
W 1768 na potrzeby zakonu został wzniesiony kompleks klasztorny w stylu baroku wileńskiego z cerkwią Trójcy Świętej. W 1839, wskutek synodu połockiego likwidującego unię na ziemiach zabranych, monaster przeszedł w ręce Rosyjskiego Kościoła Prawosławnego. Został wtedy zamieniony na prawosławny klasztor żeński. Według innego źródła monaster został utworzony dopiero w 1849 i nosił wezwanie Trójcy Świętej. W 1872, z powodu małej liczby powołań zakonnych, monaster został zlikwidowany, a cerkiew zamieniona na parafialną.
Architektura.
Cerkiew w Wolnej została wzniesiona w stylu baroku wileńskiego. Według Grzegorza Rąkowskiego należy do najpiękniejszych budynków sakralnych w tym stylu na terytorium państwa białoruskiego. Świątynia ma formę trójnawowej bazyliki z transeptem, dwiema zakrystiami i półkoliście zamkniętym pomieszczeniem ołtarzowym. Dwuwieżową elewację główną budynku zdobią schodkowe skarpy, nisze, pilastry i profilowane gzymsy. Całość wieńczy szczyt w stylu rokoko. Obydwie wieże cerkiewne zostały zbudowane na planie ośmioboku i nakryte rozbudowanymi hełmami. Osobne szczyty wzniesiono na ramionach transeptu. Powyżej okna w centralnym punkcie elewacji znajduje się kartusz herbowy. Oprócz dwóch wież na fasadzie cerkiew posiada jeszcze trzecią, mniejszą wieżyczkę, wzniesioną na planie czworoboku nad prezbiterium. Wznoszenie efektownych świątyń z dwuwieżowymi fasadami było typowe dla bazyliańskiej architektury sakralnej XVIII w. W przypadku monasteru w Wolnej bezpośrednią inspiracją dla jego twórców był układ wnętrza klasztornych cerkwi bazyliańskich w Borunach oraz w Torokaniach.
Cerkiew kryje sklepienie kolebkowe z lunetami. Ikonostas we wnętrzu budynku jest murowany i zdobiony płaskorzeźbami, całość reprezentuje styl rokokowy. W świątyni znajduje się także ambona z baldachimem, na którym umieszczono figurę proroka Mojżesza.

</doc>
<doc id="2908205" url="https://pl.wikipedia.org/wiki?curid=2908205" title="Biely kríž">
Biely kríž

Biely kríž ("Biały Krzyż") – miejsce w Małych Karpatach koło Bratysławy, które jest skrzyżowaniem szlaków turystycznychi ulubionym miejscem odpoczynku oraz punktem orientacyjnym dla turystów górskich i rowerzystów. Na tym obszarze znajduje się chrześcijański krzyż białej barwy. Odległość od bratysławskiej dzielnicy Rača wynosi 4,6 km.
Niedaleko od Białego Krzyża znajduje się Sakrakopec, miejsce, gdzie 24 listopada 1966 r. doszło do katastrofy samolotu Ił-18 bułgarskich linii lotniczych – lot TABSO LZ101, podczas której zginęły wszystkie 82 osoby będące na pokładzie maszyny. Z Białego Krzyża drogowskazy prowadzą do miejsca katastrofy, gdzie można znaleźć tablice informacyjne o tragedii.

</doc>
<doc id="2908207" url="https://pl.wikipedia.org/wiki?curid=2908207" title="Toyota Urban Supporter">
Toyota Urban Supporter

Toyota Urban Supporter – samochód dostawczy produkowany pod japońską marką Toyota od lipca 2001 do lipca 2004 roku. Pojazd został wprowadzony na rynek jako następca modelu QuickDelivery 100, podobnie jak poprzednik był vanem o ładowności 1 t. Do konstrukcji wykorzystano rozwiązania z modelu Dyna, dzięki czemu pojazd mógł być większy niż QuickDelivery 100. Do napędu służył wysokoprężny silnik R4 "5L" o pojemności trzech litrów i mocy 91 KM (67 kW). Napęd mógł być przenoszony na tylną lub obie osie. Przy rozstawie osi równym 2300 mm długość nadwozia wynosiła 4640 mm.

</doc>
<doc id="2908209" url="https://pl.wikipedia.org/wiki?curid=2908209" title="Archidiecezja Ayacucho">
Archidiecezja Ayacucho

Archidiecezja Ayacucho o Huamanga (łac. "Archidioecesis Ayacuquensis o Huamangensis") – archidiecezja Kościoła rzymskokatolickiego w Peru. Należy do metropolii Ayacucho. Została erygowana 20 lipca 1609 roku przez papieża Pawła V jako diecezja. W 1966 roku została podniesiona do rangi archidiecezji przez papieża Pawła VI bullą "Suprema ea usi".

</doc>
<doc id="2908210" url="https://pl.wikipedia.org/wiki?curid=2908210" title="Arabella (film 1917)">
Arabella (film 1917)

Arabella - polski niemy film fabularny z 1917 roku. Jedna z trzech części cyklu "Tajemnice Warszawy".
W Polsce film miał premierę 1 maja 1917, w Austro-Węgrzech 2 listopada 1917, a w Niemczech w 1918.
Fabuła.
Główną bohaterką jest femme fatale Arabella Pataniecka, której mężczyźni padają do stóp. Jednym z nich jest bogacz Stanisław Pobratymski, który zakochuje się w niej. Jego konkurentem jest Olgierd Podhorski. On również kocha Arabellę, dlatego też chce pozbyć się swojego rywala jak najszybciej. Wobec tego nabywa od doktora Osta trującą roślinę z Indii o nazwie Quambashiwa, którą zaszczepia Stanisławowi. Film kończy się samobójstwem Olgierda.
Status.
Obecnie dostępne są tylko 3 krótkie fragmenty pochodzące z różnych miejsc filmu o długości 15, 24 i 18 sekund, wstawione w 1939 w skład filmu "O czym się nie mówi". Trwają poszukiwania kompletnej kopii filmu.

</doc>
<doc id="2908211" url="https://pl.wikipedia.org/wiki?curid=2908211" title="Archidiecezja Huancayo">
Archidiecezja Huancayo

Archidiecezja Huancayo (łac. "Archidioecesis Huancayensis") – archidiecezja Kościoła rzymskokatolickiego w Peru. Należy do metropolii Huancayo. Została erygowana 18 grudnia 1944 roku przez papieża Piusa XII jako diecezja mocą konstytucji apostolskiej "Supremum Apostolatus munus". W 1966 roku została podniesiona do rangi archidiecezji przez papieża Pawła VI bullą "Quam sit christifidelibus".

</doc>
<doc id="2908214" url="https://pl.wikipedia.org/wiki?curid=2908214" title="Reprezentacja Czechosłowacji w piłce ręcznej kobiet">
Reprezentacja Czechosłowacji w piłce ręcznej kobiet

Reprezentacja Czechosłowacji w piłce ręcznej kobiet – narodowy zespół piłkarek ręcznych Czechosłowacji uczestniczący w rozgrywkach międzynarodowych.

</doc>
<doc id="2908218" url="https://pl.wikipedia.org/wiki?curid=2908218" title="Jego ostatni czyn">
Jego ostatni czyn

Jego ostatni czyn – polski, niemy film fabularny z 1917 roku. Nie zachował się do dnia dzisiejszego.
Fabuła.
Hilka, zaklinaczka węży, dostaje angaż w Ogrodzie Pałacowym. Uczuciowo jest związana z baronem Ilfingrenem. Dyrektor cyrku wraz z Holferem postanawiają pozbyć się miłośnika kart, oskarżając go o oszustwa, gdyż mają ukryte plany względem Hilki. O filmie wiadomo też, że było w nim pełno efektów specjalnych, do których należały m.in. pościg za bandytą, knajpy apaszów, natomiast szczególny nacisk położono na estetykę pod względem malarskim.

</doc>
<doc id="2908222" url="https://pl.wikipedia.org/wiki?curid=2908222" title="Józef Baum">
Józef Baum

Józef Baum von Appelshofen baron (ur. 12 października 1821 w Kopytówce, zm. w 11 marca 1883 w Wiedniu) – ziemianin, polityk i poseł na galicyjski Sejm Krajowy i do austriackiej Rady Państwa.
Życiorys.
Ukończył gimnazjum w Nowym Sączu oraz Akademię Wojskową w Wiedniu. Następnie służył jako oficer w armii austro-węgierskiej, od 1837 jako kadet a od 1844 jako podporucznik. Po odziedziczeniu dóbr Kopytówka i Brzezinki w okolicach Zatora w 1844 zrezygnował z kariery wojskowej. Swoje majątki wkrótce doprowadził do dobrego stanu zyskując opinię dobrego gospodarza.Pod koniec XIX w. w skład dóbr Baumów z Kopytówki wchodziły m.in. cegielnia, folwark, karczma oraz gorzelnia. Gospodarstwo rolne składało się w sumie z niespełna 286 mórg, z czego 182 morgi stanowiły ziemie uprawne, 11 mórg łąki, 12 mórg pastwiska oraz 72 morgi lasu. W Kopytówce prowadził także hodowlę koni arabskich. Cieszył się także zaufaniem okolicznych chłopów. Na przełomie lat sześćdziesiątych i siedemdziesiątych XIX w. przebudował w stylu neogotyckim wg projektu Filipa Pokutyńskiego dwór w Kopytówce. Aleksander Wybranowski w swych wspomnieniach tak scharakteryzował postać Bauma: g"leba, glinka urodzajna, gospodarstwo wzorowe, pałac razem z bardzo pięknemi murowanemi budynkami i ogrodem zbudował i założył Józef Baum, człowiek pełnego gustu i wielkiego w całym powiecie wadowickim u ludu zaufania, a może powiem i miłości, jakiej doznawał jako prezes rady powiatowej i jako poseł z mniejszej własności do sejmu, tudzież do rady państwa, kilkakrotnie przez samych chłopów wybierany [- -] Po ożenieniu się z panną Duninówną, siostrą Teodora i Tytusa, osiadłszy w Kopytówce, oddał się pracy i swoje późniejsze szerokie wykształcenie sobie zawdzięczał. Był na pozór skromny, a mimo to wielki wpływ wywierał swoim rozumem i powagą w życiu prywatnym i publicznem""." 
Po wybuchu powstania styczniowego został w początkach 1863 członkiem Komitetu Obywatelskiego Galicji Zachodniej w Krakowie oraz organizatorem oddziałów wysyłanych za kordon do Królestwa Polskiego. Od lipca 1863 r. Józef Baum sprawował funkcję dyrektora Wydziału Wojskowego w Radzie Prowincjonalnej Galicji Zachodniej. Aresztowany w sierpniu 1863 i przewieziony do lwowskiego więzienia w dawnym klasztorze karmelitów. W czerwcu 1864 sąd wojenny uwolnił go z braku dowodów winy. 
Był członkiem Rady Powiatowej i prezesem Wydziału Powiatowego w Wadowicach (1867-1883). Zaangażowany na rzecz rozwoju Wadowic, działał na rzecz powstania w tym mieście czteroklasowego gimnazjum humanistycznego z polskim językiem wykładowym (1866) a następnie rozwoju tej placówki. Jego staraniem m.in. wybudowano w 1874 nowy budynek gimnazjum. Dzięki jego energii powstał także Sąd Obwodowy w Wadowicach (1876). Działał także na rzecz przeprowadzenia przez miasto linii kolejowych: Bielsko – Kraków oraz Trzebinia – Skawce. Jako pierwszy w Galicji założył najpierw Powiatową Kasę Oszczędności w Wadowicach a następnie w całym powiecie gminne kasy oszczędności. Tuż przed śmiercią Józef Baum był zaangażowany we wspieranie władz miejskich w staraniach o włączenie Wadowic do grona większych miast galicyjskich. Starania te ostatecznie zostały uwieńczone sukcesem w 1899, gdy na mocy ustawy państwowej Wadowice uznano za jedno z trzydziestu tzw. ważniejszych miast Galicji. Od 1876 do 1883 pełnił funkcję prezesa Towarzystwa Wzajemnych Ubezpieczeń w Krakowie.
Poseł do Sejmu Krajowego Galicji I kadencji (15 kwietnia 1861 - 15 stycznia 1865), III kadencji (20 sierpnia 1870 - 26 kwietnia 1876) i IV kadencji (8 sierpnia 1877 - 21 października 1882). Wybierany w kurii IV (gmin wiejskich), z okręgu wyborczego nr 71 Wadowice-Kalwaria. W I kadencji Sejmu 15 stycznia 1865 zrezygnował, na jego miejsce 30 listopada 1865 wybrano Ludwika Kapiszewskiego.
Poseł do Rady Państwa V kadencji (4 listopada 1873 - 22 maja 1879) i VI kadencji (7 października 1879 - 11 marca 1883), wybierany w kurii IV (gmin wiejskich) w okręgu wyborczym nr 3 (Wadowice-Andrychów-Kalwaria-Myślenice-Jordanów-Maków). Po jego śmierci jego mandat po wyborach uzupełniających objął 4 grudnia 1883 Ignacy Zapałowicz. W parlamencie należał do grupy posłów konserwatywnych (stańczyków) Koła Polskiego w Wiedniu, w latach 1873-1883 była wiceprezesem Koła.Ściśle współpracował z prezesem Koła Kazimierzem Grocholskim i ministrem skarbu Julianem Dunajewskim. Mimo że z przekonań konserwatysta, w Kole był rzecznikiem współpracy z kręgami liberalnymi. Był zagorzałym zwolennikiem wieloletniego ministra do spraw Galicji – Floriana Ziemiałkowskiego. 
Ciężko chory na serce, umarł nagle w Wiedniu. Został pochowany w grobowcu rodzinnym na cmentarzu parafialnym przy kościele św. Marcina w Marcyporębie.
Wyróżnienia.
W 1877 postawiono pomnik z popiersiem Józefa Bauma (dziś nieistniejący) w Wadowicach przed gmachem Sądu Obwodowego. 
Rodzina.
Pochodził z ziemiańskiej rodziny, która przybyła w XVIII wieku z Augustem II do Polski. Był synem starosty bocheńskiego Antoniego (1763-1829) i jego drugiej żony Heleny z Walczaków (1796-1884). Miał rodzeństwo: siostrę Karolinę (1814-1876) oraz braci: dyplomatę Karola Augusta (1815-1875), urzędnika Heinricha Antona (1817-1907), oficera armii austro-węgierskiej Antona (1819-1888) i ziemianina Ferdynanda (1823-1892). Żonaty był z Walerią Duninówną, z którą miał dwoje dzieci, zmarłych w dzieciństwie syna Wiktoria Józefa (1845-1846) i córkę Józefę (1854-1854). 

</doc>
<doc id="2908223" url="https://pl.wikipedia.org/wiki?curid=2908223" title="Archidiecezja Trujillo">
Archidiecezja Trujillo

Archidiecezja Trujillo (łac. "Archidioecesis Truxillensis") – archidiecezja Kościoła rzymskokatolickiego w Peru. Należy do metropolii Trujillo. Została erygowana 15 kwietnia 1577 roku przez papieża Grzegorza XIII jako diecezja bullą "Illius fulciti". W 1943 roku została podniesiona do rangi archidiecezji przez papieża Pawła VI bullą "Inter praecipuas".

</doc>
<doc id="2908225" url="https://pl.wikipedia.org/wiki?curid=2908225" title="Obwód karagandzki">
Obwód karagandzki



</doc>
<doc id="2908226" url="https://pl.wikipedia.org/wiki?curid=2908226" title="Kamzík (szczyt)">
Kamzík (szczyt)

Kamzík (, ) – szczyt nad Bratysławą o wysokości 439 m n.p.m. Znajduje się w Małych Karpatach i jest porośnięty buczyną. Tuż pod szczytem stoi wieża telewizyjna z lat 70., która zastąpiła starszą z 1956. W wieży znajduje się kawiarnia i restauracja z panoramicznym widokiem na całą okolicę Bratysławy, przy dobrej pogodzie widać nawet Alpy. Kamzík jest znanym ośrodkiem ruchu turystycznego, w pobliżu znajduje się hotel West, Koliba Expo, tor bobslejowy, wyciąg narciarski, różne chaty turystyczne i parkingi. Na Kamzík prowadzi od roku 1972 wyciąg krzesełkowy Železná studienka – Koliba. W rejonie tym toczyły się ostatnie walki w czasie wojny prusko-austriackiej w 1866 roku – żołnierzy w nich poległych upamiętnia pomnik stojący pod szczytem. Tu również monument zwycięstwa nad Turkami z 1683 r.
Na Kamzík możliwy jest wjazd samochodami albo linią trolejbusową bratysławskiej komunikacji miejskiej do przystanku Koliba, a stąd pieszo, albo do przystanku Lanovka (autobus) i stąd kolejką.
Nazwa szczytu pochodzi prawdopodobnie z niemieckiego "Gemsenberg" – góra dzikich kóz (niem. "Gämse" – słow. "kamzík" – pol. „kozica”), od zagubionych miejskich kóz, które żyły na zboczu góry.

</doc>
<doc id="2908231" url="https://pl.wikipedia.org/wiki?curid=2908231" title="Diecezja Huancavélica">
Diecezja Huancavélica

Diecezja Huancavélica (łac. "Dioecesis Huancavelicensis") – diecezja Kościoła rzymskokatolickiego w Peru. Należy do archidiecezji Ayacucho. Została erygowana 18 grudnia 1944 roku przez papieża Piusa XII bullą "Quae ad maius".

</doc>
<doc id="2908234" url="https://pl.wikipedia.org/wiki?curid=2908234" title="Matevž Šparovec">
Matevž Šparovec

Matevž Šparovec (ur. 23 kwietnia 1987 w Kranju) – słoweński skoczek narciarski, reprezentant klubu SK Triglav Kranj, mistrz świata juniorów oraz mistrz Słowenii w konkursach drużynowych.
Przebieg kariery.
W zawodach międzynarodowych zadebiutował 4 lipca 2003 w Velenje, gdzie w konkursie Letniego Pucharu Kontynentalnego zajął 29. miejsce. Prawie półtora roku później po raz pierwszy zimą wziął udział w Pucharze Kontynentalnym. 26 grudnia 2004 w Sankt Moritz uplasował się na 36. miejscu, dwa dni później w Engelbergu zdobył pierwsze punkty w zawodach tej rangi za zajęcie 15. pozycji, natomiast 1 stycznia 2005 w Seefeld zajął najwyższe w karierze, 12. miejsce.
W sezonach 2003/2004 i 2004/2005 startował głównie w zawodach Alpen Cup. W klasyfikacji generalnej obu sezonów zajmował miejsca odpowiednio 11. i 6. 26 lutego 2005 w Hinterzarten odniósł jedyne zwycięstwo, wyprzedzając bezpośrednio swoich rodaków Nejca Franka i Roka Mandla.
Šparovec dwukrotnie znalazł się w składzie reprezentacji Słowenii na mistrzostwa świata juniorów w narciarstwie klasycznym. W 2004 w Strynie indywidualnie uplasował się na 20. miejscu, natomiast wraz z drużyną zajął 5. lokatę. Rok później w Rovaniemi był 23. w indywidualnych zmaganiach, natomiast w zawodach drużynowych Słowenia zdobyła złoty medal. Šparovec znalazł się w składzie razem z Nejcem Frankiem, Mitją Mežnarem i Jurijem Tepešem.
W 2005 podczas uniwersjady w Innsbrucku zajął 8. miejsce w indywidualnym konkursie na normalnym obiekcie. Wziął udział w rywalizacji zespołowej, w której jego drużyna zdobyła złoty medal, jednak był najsłabszym ze Słoweńców i jego wyniki nie zostały uwzględnione w klasyfikacji.
W latach 2004–2005 wraz z klubem Triglav Kranj dwukrotnie zdobywał tytuł mistrza Słowenii w konkursach drużynowych.
Na zakończenie sezonu 2005/2006 wystartował w kwalifikacjach do konkursu na Letalnicy, jednak skok na odległość 179 metrów nie dał mu awansu do zawodów. W następnym sezonie nie dostał szansy udziału w kwalifikacjach, lecz brał udział w testowaniu skoczni jako przedskoczek. Ustanowił wówczas swój rekord życiowy wynoszący 209 metrów.
Po raz ostatni w międzynarodowych zawodach uczestniczył we wrześniu 2007, kiedy startował w konkursie FIS Cup w Oberwiesenthal. W marcu 2010 był jednym z przedskoczków na mistrzostwach świata w lotach narciarskich.

</doc>
<doc id="2908235" url="https://pl.wikipedia.org/wiki?curid=2908235" title="Olga Łapina">
Olga Łapina



</doc>
<doc id="2908236" url="https://pl.wikipedia.org/wiki?curid=2908236" title="Oleg Shamayev">
Oleg Shamayev

Oleg Shamayev (ur. 2 sierpnia 1982 w Chirchiku) – uzbecki narciarz alpejski, wicemistrz Kazachstanu, olimpijczyk.
Shamayev raz startował na igrzyskach olimpijskich. Jego najlepszym wynikiem na zawodach tej rangi jest 42. lokata w slalomie podczas Zimowych Igrzysk Olimpijskich 2010 w kanadyjskim Vancouver.
Nie brał udziału na mistrzostwach świata.
W Pucharze Świata jeszcze nie zadebiutował.

</doc>
<doc id="2908237" url="https://pl.wikipedia.org/wiki?curid=2908237" title="Prałatura terytorialna Caravelí">
Prałatura terytorialna Caravelí

Prałatura terytorialna Caravelí (łac. "Territorialis Praelatura Caraveliensis") – prałatura terytorialna Kościoła rzymskokatolickiego w Peru. Należy do archidiecezji Ayacucho. Została erygowana 21 listopada 1957 roku przez papieża Piusa XII konstytucją apostolską "Quasi mater dulcissima".

</doc>
<doc id="2908239" url="https://pl.wikipedia.org/wiki?curid=2908239" title="Reprezentacja Dominikany w piłce ręcznej kobiet">
Reprezentacja Dominikany w piłce ręcznej kobiet

Reprezentacja Dominikany w piłce ręcznej kobiet – narodowy zespół piłkarek ręcznych Dominikany. Reprezentuje swój kraj w rozgrywkach międzynarodowych.

</doc>
<doc id="2908240" url="https://pl.wikipedia.org/wiki?curid=2908240" title="Prałatura terytorialna Chuquibambilla">
Prałatura terytorialna Chuquibambilla

Prałatura terytorialna Chuquibambilla (łac. "Territorialis Praelatura Chuquibambillensis") – prałatura terytorialna Kościoła rzymskokatolickiego w Peru. Należy do archidiecezji Cuzco. Została erygowana 26 kwietnia 1968 roku przez papieża Pawła VI konstytucją apostolską "Qui idcirco".

</doc>
<doc id="2908241" url="https://pl.wikipedia.org/wiki?curid=2908241" title="Eparchia karagandzka">
Eparchia karagandzka



</doc>
<doc id="2908243" url="https://pl.wikipedia.org/wiki?curid=2908243" title="Diecezja Sicuani">
Diecezja Sicuani

Diecezja Sicuani (; ) – jedna z 20 diecezji obrządku łacińskiego w Kościele katolickim w Peru w regionie Cuzco, ze stolicą w Sicuani. Erygowana 10 stycznia 1959 konstytucją apostolską "Universae Ecclesiae" przez Jana XXIII jako prałatura terytorialna. Ustanowiona diecezją 29 września 2020 bullą papieską przez Franciszka. Biskupstwo jest sufraganią archidiecezji Cuzco.

</doc>
<doc id="2908244" url="https://pl.wikipedia.org/wiki?curid=2908244" title="Bestia (film 1917)">
Bestia (film 1917)

Bestia – niemy, polski film fabularny z 1917 roku. Znany też pod tytułem Kochanka apasza, a od 1921 dostępny też w USA jako The Polish Dancer.
Fabuła.
Pola Basznikow, dość sprytna i urodziwa nastolatka, mieszka z rodzicami. Lubi spędzać czas z przyjaciółmi do późna, ku zdenerwowaniu rodziców. Pewnej nocy dochodzi do bójki z jej ojcem, wskutek czego Pola ucieka z domu. Jej narzeczony, Dymitr, pomaga jej przenocować w hotelu. Pola upija go, okrada ze wszystkich pieniędzy i opuszcza go, zostawiając kartkę, że odda mu pieniądze. Pola zaczyna pracować jako modelka w studio, potem jako tancerka w kabarecie. Jeden z jej opiekunów, Aleksy, mimo że ma już żonę i dzieci, zakochuje się w niej. Wkrótce opuszcza rodzinę i idzie z Polą do Cafe de Paris. Tam jej dawny chłopak Dymitr czeka na nich, lecz nie poznaje Poli. Pola oddaje mu wszystkie pieniądze, opuszcza go, zostawiając list w jego pokoju. Kiedy Dymitr znajduje pieniądze i list, planuje zemstę na Poli. Tymczasem żona Aleksego, Sonia, bierze z nim rozwód, wyjeżdża do matki i wkrótce umiera. Pola dowiaduje się, że Aleksy jest żonaty i opuszcza go, nie zdając sobie sprawy, że on opuścił rodzinę dla niej. Niebawem mściwy Dymitr zabija Polę. Aleksy próbuje pogodzić się z żoną, dowiaduje się jednak o jej śmierci.
Status.
Jest to jeden z dwóch, obok fragmentu "Arabelli", zachowanych filmów polskiej produkcji z Polą Negri. Od 2011 jest dostępny na DVD.

</doc>
<doc id="2908249" url="https://pl.wikipedia.org/wiki?curid=2908249" title="Prałatura terytorialna Chota">
Prałatura terytorialna Chota

Prałatura terytorialna Chota (łac. "Territorialis Praelatura Chotensis") – prałatura terytorialna Kościoła rzymskokatolickiego w Peru. Należy do archidiecezji Piura. Została erygowana 7 kwietnia 1963 roku przez papieża Jana XXIII konstytucją apostolską "Pontificale munus".

</doc>
<doc id="2908250" url="https://pl.wikipedia.org/wiki?curid=2908250" title="Zaniże">
Zaniże

Zaniże – część wsi Raciborowice w Polsce położona w województwie lubelskim, w powiecie chełmskim, w gminie Białopole.
Miejscowość leży przy drodze nr DW 844. 
W latach 1975–1998 miejscowość położona była w województwie chełmskim.
Historia.
Według Słownika geograficznego Królestwa Polskiego z roku 1895 Zaniże stanowiło wieś w powiecie hrubieszowskim, gminie Białopole, parafii rzymskokatolickiej Moniatycze, greckokatolickiej Buśno. W roku 1827 było 14 domów zamieszkałych przez 104 mieszkańców.

</doc>
<doc id="2908252" url="https://pl.wikipedia.org/wiki?curid=2908252" title="Reprezentacja Grenlandii w piłce ręcznej kobiet">
Reprezentacja Grenlandii w piłce ręcznej kobiet

Reprezentacja Grenlandii w piłce ręcznej kobiet – zespół piłkarek ręcznych Grenlandii reprezentujący ją w rozgrywkach międzynarodowych.

</doc>
<doc id="2908254" url="https://pl.wikipedia.org/wiki?curid=2908254" title="Oleg Shamaev">
Oleg Shamaev



</doc>
<doc id="2908255" url="https://pl.wikipedia.org/wiki?curid=2908255" title="Diecezja Tarma">
Diecezja Tarma

Diecezja Tarma (łac. "Dioecesis Tarmensis") – diecezja Kościoła rzymskokatolickiego w Peru. Należy do metropolii Huancayo. Została erygowana 21 grudnia 1985 roku przez papieża Jana Pawła II bullą "Cum satis" na miejsce istniejącej od 1958 roku prałatury terytorialnej.

</doc>
<doc id="2908257" url="https://pl.wikipedia.org/wiki?curid=2908257" title="Klasztor Dominikanów w Smolanach">
Klasztor Dominikanów w Smolanach

Klasztor Dominikanów w Smolanach – rzymskokatolicki dominikański kompleks klasztorny w Smolanach (rejon orszański obwodu witebskiego Białorusi), wzniesiony w XVIII w., zlikwidowany w 1832. Kościół klasztorny pozostawał czynny do lat 20. XX w. Obecnie (2013) nieużytkowany, w ruinie.
Historia.
Dominikański klasztor w Smolanach ufundowała w 1680 Teodora Sanguszkowa z Sapiehów. Pierwszy kompleks zabudowań klasztornych był wzniesiony z drewna. W XVIII w. na miejscu wymienionych budynków Sanguszkowie ufundowali nowe obiekty sakralne, tym razem w całości murowane, w stylu barokowym. Według innych świadectw kościół dominikański był murowany od początku swojego istnienia, a w II poł. XVIII w. został jedynie przebudowany. Klasztor funkcjonował do 1832, gdy został zlikwidowany przez władze carskie. Kościół w Smolanach funkcjonował nadal, jako parafialny, a w 1899 został wyremontowany. Świątynia pozostawała czynna do lat 20. XX wieku, gdy została zamknięta.
Do II wojny światowej kompleks klasztoru stał pusty. Po zakończeniu konfliktu rozlokowano w nim warsztaty i garaże należące do smolańskiego kołchozu. Po 1989 zabudowania podominikańskie zostały ponownie porzucone. Pozbawione gospodarza, sukcesywnie popadają w całkowitą ruinę.
Architektura.
Kompleks klasztoru w Smolanach składał się z parterowego budynku mieszkalnego dla zakonników oraz z kościoła. Budynek mieszkalny zbudowany był na planie prostokąta. Kościół Wniebowzięcia Najświętszej Maryi Panny jest świątynią halową, trójnawową z transeptem. Na dwukondygnacyjnej fasadzie znajdowały się dwie trójkondygnacyjne wieże. Oprócz nich elewację zdobiły pilastry i gzymsy. Między górnymi poziomami wież znajdował się szczyt z wolutami. Całość została wzniesiona w stylu baroku wileńskiego.

</doc>
<doc id="2908258" url="https://pl.wikipedia.org/wiki?curid=2908258" title="Zbigniew Sosnowski">
Zbigniew Sosnowski



</doc>
<doc id="2908259" url="https://pl.wikipedia.org/wiki?curid=2908259" title="Kacper Elsner">
Kacper Elsner

Kacper Elsner (Elzner) herbu Elsner (XVIII/XIX wiek) – szambelan Stanisława Augusta Poniatowskiego i instygator litewski w 1794 roku, adwokat.
Był członkiem sprzysiężenia wileńskiego, przygotowującego wybuch powstania kościuszkowskiego. 

</doc>
<doc id="2908260" url="https://pl.wikipedia.org/wiki?curid=2908260" title="Diecezja Chachapoyas">
Diecezja Chachapoyas

Diecezja Chachapoyas (łac. "Dioecesis Chachapoyasensis") – diecezja Kościoła rzymskokatolickiego w Peru. Należy do archidiecezji Piura. Została erygowana 28 maja 1803 roku przez papieża Piusa VII jako diecezja "Maynas", zaś w 1843 roku zmieniono nazwę diecezji na "Chachapoyas".

</doc>
<doc id="2908262" url="https://pl.wikipedia.org/wiki?curid=2908262" title="Diecezja Chiclayo">
Diecezja Chiclayo

Diecezja Chiclayo (łac. "Dioecesis Chiclayensis") – diecezja Kościoła rzymskokatolickiego w Peru. Należy do archidiecezji Piura. Została erygowana 17 grudnia 1956 roku przez papieża Piusa XII bullą "Sicut mater familias".

</doc>
<doc id="2908263" url="https://pl.wikipedia.org/wiki?curid=2908263" title="Franciszek Krawczyk">
Franciszek Krawczyk

Franciszek Krawczyk – poseł do Sejmu Krajowego Galicji I kadencji (1861-1867), włoscianin z wsi Kaniów w powiecie Biała.
Wybrany w IV kurii obwodu Wadowice, z okręgu wyborczego nr 72 Kenty-Biała-Oświecim. 

</doc>
<doc id="2908264" url="https://pl.wikipedia.org/wiki?curid=2908264" title="Diecezja Chulucanas">
Diecezja Chulucanas

Diecezja Chulucanas (łac. "Dioecesis Chulucanensis") – diecezja Kościoła rzymskokatolickiego w Peru. Należy do archidiecezji Piura. Została erygowana 12 grudnia 1988 roku przez papieża Jana Pawła II w miejsce istniejącej od 1964 roku prałatury terytorialnej.

</doc>
<doc id="2908265" url="https://pl.wikipedia.org/wiki?curid=2908265" title="Józef Juraha">
Józef Juraha

Józef Juraha (XVIII/XIX wiek) – regent ziemski i grodzki wileński w latach 1787-1794, rotmistrz husarski.
Był członkiem sprzysiężenia wileńskiego, przygotowującego wybuch powstania kościuszkowskiego. 

</doc>
<doc id="2908268" url="https://pl.wikipedia.org/wiki?curid=2908268" title="Reprezentacja Kamerunu w piłce ręcznej kobiet">
Reprezentacja Kamerunu w piłce ręcznej kobiet

Reprezentacja Kamerunu w piłce ręcznej kobiet – narodowy zespół piłkarek ręcznych Kamerunu. Reprezentuje swój kraj w rozgrywkach międzynarodowych.

</doc>
<doc id="2908269" url="https://pl.wikipedia.org/wiki?curid=2908269" title="Michał Leśniak (poseł)">
Michał Leśniak (poseł)

Michał Leśniak – poseł do Sejmu Krajowego Galicji I kadencji (1861-1863), włoscianin z wsi Lubień w powiecie Myślenice.
Wybrany w IV kurii obwodu Wadowice, z okręgu wyborczego nr 73 Myślenice-Jordanów-Maków. Jego wybór unieważniono, został wybrany ponownie w 1863, wybór ponownie unieważniono, na jego miejsce wybrano Józefa Zdunia.

</doc>
<doc id="2908270" url="https://pl.wikipedia.org/wiki?curid=2908270" title="Diecezja Puno">
Diecezja Puno

Diecezja Puno (łac. "Dioecesis Puniensis") – diecezja Kościoła rzymskokatolickiego w Peru. Należy do archidiecezji Arequipa. Została erygowana 7 października 1861 roku przez papieża Piusa IX bullą "In procuranda universalis Ecclesiae".

</doc>
<doc id="2908271" url="https://pl.wikipedia.org/wiki?curid=2908271" title="Zespół popropofolowy">
Zespół popropofolowy

Zespół popropofolowy ("PRIS", z ang. "Propofol Infusion Syndrome") – rzadki zespół chorobowy występujący u pacjentów poddanych długotrwałemu leczeniu dużymi dawkami propofolu (&gt;4 mg/kg/h przez &gt;48 h). Charakteryzuje się m.in. rabdomiolizą, kwasicą metaboliczną, hepatomegalią, hiperkaliemią, lipemią, uszkodzeniem nerek i serca. Może prowadzić do śmierci.
Patofizjologia polega na zaburzeniu metabolizmu kwasów tłuszczowych w mitochondriach.
Prawdopodobieństwo wystąpienia PRIS wynosi &lt;0,37%. Występuje częściej u pacjentów w stanie krytycznym oraz otrzymujących katecholaminy i GKS (glikokortykosteroidy).
Dla uniknięcia PRIS zaleca się unikanie długotrwałego podawania propofolu oraz obserwowanie pacjentów. W razie wystąpienia objawów należy przerwać podawanie leku i stosować leczenie podtrzymujące.

</doc>
<doc id="2908272" url="https://pl.wikipedia.org/wiki?curid=2908272" title="Józef Zduń">
Józef Zduń

Józef Zduń (ur. 1819, zm. 1908) – poseł do Sejmu Krajowego Galicji I i II kadencji (1863-1867), doktor medycyny z Suchej.
Wybrany w IV kurii obwodu Wadowice, z okręgu wyborczego nr 73 Myślenice-Jordanów-Maków, na miejsce Michała Leśniaka, którego wybór dwukrotnie unieważniono. Wybór Zdunia także unieważniono, ale w powtórnych wyborach został znowu wybrany.

</doc>
<doc id="2908274" url="https://pl.wikipedia.org/wiki?curid=2908274" title="Diecezja Tacna y Moquegua">
Diecezja Tacna y Moquegua

Diecezja Tacna y Moquegua (łac. "Dioecesis Tacnensis et Moqueguensis") – diecezja Kościoła rzymskokatolickiego w Peru. Należy do archidiecezji Arequipa. Została erygowana 18 grudnia 1944 roku przez papieża Piusa XII bullą "Nihil potius et antiquius" jako diecezja "Tacna", natomiast w 1992 zmieniono nazwę na "Tacna y Moquegua".

</doc>
<doc id="2908276" url="https://pl.wikipedia.org/wiki?curid=2908276" title="Ferdynand Drabik">
Ferdynand Drabik

Ferdynand Drabik (ur. 5 marca 1911 roku w Stanisławowie, zm. 6 lipca 1988 roku w Warszawie) – artysta-plastyk, designer, scenograf, działacz turystyczny.
Życiorys.
Kształcił się we Lwowie: studiował malarstwo w Państwowym In­stytucie Sztuk Plastycznych oraz pracowniach Władysława Lama i Antoniego Michalaka a także architekturę wnętrz na Politechnice Lwowskiej. Wtedy też zaangażował się w ruch turystyczny. Od 1928 roku był członkiem Polskiego Towarzystwa Tatrzańskiego. W latach 1928-39 aktywnie uczestniczył w znakowaniu szlaków turystycznych w Gorganach i Czarnohorze. Brał udział w budowie schroniska PTT na Chomiaku, którym później kierował. Oprócz turystyki górskiej propagował turystykę kajakową i narciarską.
Po II wojnie światowej udał się na Ziemie Zachodnie, gdzie był zaangażowany w organizację i uruchamianie sudeckich schronisk i urządzeń turystycznych, min. na Chełmcu, „Andrzejówka” w Rybnicy Leśnej, na zamku w Zagórzu Śląskim oraz „Harcówka” w Wałbrzychu. Organizował i przewodniczył wałbrzyskiemu Oddziałowi PTT. Od 1947 roku był członkiem Polskiego Towarzystwa Krajoznawczego, a od 1950 roku - PTTK. Następnie przeniósł się do Warszawy, gdzie zaangażował się w prace Oddziału Warszawskiego PTTK, gdzie zajmował się organizacją turystyki w zakładach pracy oraz organizował Warszawskie Dni Turystyki. Zasiadał również w Kapitule Odznaczeń Zarządu Głównego PTTK. Był instruktorem krajoznawstwa, narciarstwa i kształcenia kadr. Organizował imprezy kajakowe (spływy, kursy) oraz krajoznawcze plenery malarskie.
Jako artysta-plastyk zajmował się malarstwem (malarstwo olejne, akwarela), metaloplastyką, scenografią, architekturą wnętrz oraz projektowaniem odzieży i tkanin. Od 1946 roku był członkiem Związku Polskich Artystów Plastyków. Podczas pobytu w Wałbrzychu, w latach 1946-49 był kierownikiem artystycznym w tamtejszym Teatrze Lalki i Aktora. Następnie pełnił funkcje: naczelnika wydziału w Departamencie Wzornictwa Produkcji Ministerstwa Przemysłu Lekkiego (1950-53), doradcy artystycznego Instytutu Wzornictwa Przemysłowego (1953-55) oraz kierownika artystycznego Centralnej Wzorcowni Przemysłu Lniarskiego w Żyrardowie (1955-1960). Trzykrotnie uczestniczył w Kongresach mody (Praga 1957, Paryż 1958, Moskwa 1959). Współpracując z uczelniami artystycznymi, pozyskał wielu absolwentów na rzecz wzornictwa przemysłowego.
Za swą działalność został odznaczony: Krzyżem Kawalerskim Orderu Odrodzenia Polski, Medalem Komisji Edukacji Narodowej, odznaką Zasłużony Działacz Kultury, Złotą Odznaką Zasłużony Działacz Turystyki. Otrzymał również liczne nagrody branżowe oraz dwukrotnie medal Międzynarodowych Targów Poznańskich (1950, 1957). W dniu 5 czerwca 1981 roku otrzymał godność Członka Honorowego PTTK.
Po śmierci został pochowany na Cmentarzu Północnym w Warszawie.

</doc>
<doc id="2908279" url="https://pl.wikipedia.org/wiki?curid=2908279" title="Jakub Krzysztofowicz">
Jakub Krzysztofowicz

Jakub Krzysztofowicz (ur. 3 stycznia 1797 w Stanisławowie zm. 8 października 1866 tamże) – prawnik, poseł na Sejm Krajowy Galicji i do austriackiej Rady Państwa.
Życiorys.
Ukończył gimnazjum jezuickie w Stanisławowie i studia prawnicze na uniw. we Lwowie. Od 1822 pracował w sądownictwie, początkowo jako referendarz Sądu Karnego w Stanisławowie, od 1825 w Sądzie Karnym w Wiznitz na Bukowinie, od 1827 w Sądzie Karnym we Lwowie. Następnie adwokat przy Sądzie Karnym w Samborze (1831-1842) i Sądzie Karnym we Lwowie (1843-1854). Sędzia okręgowy w Stanisławowie (1855-1866).
Poseł do Sejmu Krajowego Galicji I kadencji (1861-1867), wybrany w III kurii obwodu Stanisławów, z okręgu wyborczego Miasto Stanisławów. Zmarł na cholerę w trakcie kadencji. 
Poseł do austriackiej Rady Państwa I kadencji (11 maja 1861 - 20 września 1865) wybrany przez Sejm w Kurii VII – jako delegat z grona posłów miast Kołomyja, Stanisławów i Stryj. W parlamencie austriackim członek Koła Polskiego
Zmarł i został pochowany w Stanisławowie.
Rodzina.
Pochodził ze spolonizowanej rodziny ormiańskiej, Ożeniony w 1828 z Gertrudą z domu Passakas. 

</doc>
<doc id="2908280" url="https://pl.wikipedia.org/wiki?curid=2908280" title="Lista czołgów Wojska Polskiego">
Lista czołgów Wojska Polskiego

Lista czołgów Wojska Polskiego zawiera czołgi znajdujące się na wyposażeniu Wojska Polskiego od 1919 roku.
W liście ujęto czołgi będące na wyposażeniu Wojska Polskiego II RP, Wojska Polskiego we Francji, Polskich Sił Zbrojnych, ludowego Wojska Polskiego oraz Sił Zbrojnych RP. Nie umieszczono natomiast prototypów czołgów opracowanych w Polsce, a także czołgów zdobycznych.

</doc>
<doc id="2908281" url="https://pl.wikipedia.org/wiki?curid=2908281" title="Prałatura terytorialna Ayaviri">
Prałatura terytorialna Ayaviri

Prałatura terytorialna Ayaviri (łac. "Territorialis Praelatura Ayaviriensis") – prałatura terytorialna Kościoła rzymskokatolickiego w Peru. Została erygowana 30 lipca 1958 roku przez papieża Piusa XII konstytucją apostolską "Ex illis diocesibus".

</doc>
<doc id="2908283" url="https://pl.wikipedia.org/wiki?curid=2908283" title="Antoni Juśkiewicz">
Antoni Juśkiewicz

Antoni Juśkiewicz (ur. 1798 r. w Jarosławiu, zm. 1865r.tamże) – właściciel realności i kupiec w Jarosławiu.
Życiorys.
Urodził się 15 kwietnia 1798 roku w Jarosławiu jako syn Marianny i Michała Juśkiewicz, brat Józefa. W latach 1861-1865 był posłem miasta Jarosławia do Sejmu Krajowego. Uczestniczył w powstaniu styczniowym w 1863 roku. Zmarł 13 sierpnia 1865 roku w Jarosławiu.

</doc>
<doc id="2908286" url="https://pl.wikipedia.org/wiki?curid=2908286" title="Reprezentacja Kanady w piłce ręcznej kobiet">
Reprezentacja Kanady w piłce ręcznej kobiet

Reprezentacja Kanady w piłce ręcznej kobiet – narodowy zespół piłkarek ręcznych Kanady. Reprezentuje swój kraj w rozgrywkach międzynarodowych.

</doc>
<doc id="2908287" url="https://pl.wikipedia.org/wiki?curid=2908287" title="Jakub Zakrzewski (poseł)">
Jakub Zakrzewski (poseł)

Jakub Zakrzewski – poseł do Sejmu Krajowego Galicji I kadencji (1861-1866), sekretarz Wydziału Krajowego we Lwowie.
Wybrany w III kurii obwodu Sambor, z okręgu wyborczego Miasto Drohobycz. 

</doc>
<doc id="2908288" url="https://pl.wikipedia.org/wiki?curid=2908288" title="Prałatura terytorialna Chuquibamba">
Prałatura terytorialna Chuquibamba

Prałatura terytorialna Chuquibamba (łac. "Territorialis Praelatura Chuquibambensis") – prałatura terytorialna Kościoła rzymskokatolickiego w Peru. Należy do archidiecezji Arequipa. Została erygowana 5 czerwca 1962 roku przez papieża Jana XXIII konstytucją apostolską "Christi caritas".

</doc>
<doc id="2908289" url="https://pl.wikipedia.org/wiki?curid=2908289" title="Cerkiew Przemienienia Pańskiego w Smolanach">
Cerkiew Przemienienia Pańskiego w Smolanach

Cerkiew Przemienienia Pańskiego – prawosławna cerkiew parafialna w Smolanach, w dekanacie orszańskim rejonowym I eparchii witebskiej i orszańskiej Egzarchatu Białoruskiego Patriarchatu Moskiewskiego.
Cerkiew w Smolanach została zbudowana w II połowie XVIII w. Pozostawała czynna do lat 30. XX wieku, gdy została odebrana Rosyjskiemu Kościołowi Prawosławnemu i zaadaptowana na gorzelnię. Obiekt został przywrócony do celów kultowych po II wojnie światowej.
Świątynia reprezentuje typ krzyżowo-kopułowy. Nawa murowano-drewnianej świątyni ma kształt prostokąta, pomieszczenie ołtarzowe zamknięte jest pięciobocznie, przylega do niego zakrystia. Z trzech stron nawę otaczają kryte galerie. Cerkiew ma dwie wieże i usadowioną na dwukondygnacyjnym bębnie kopułę, w której zachowały się osiemnastowieczne wizerunki dwunastu apostołów.

</doc>
<doc id="2908292" url="https://pl.wikipedia.org/wiki?curid=2908292" title="Prałatura terytorialna Juli">
Prałatura terytorialna Juli

Prałatura terytorialna Juli (łac. "Territorialis Praelatura Iuliensis") – prałatura terytorialna Kościoła rzymskokatolickiego w Peru. Została erygowana 3 sierpnia 1957 roku przez papieża Piusa XII bullą "Qui disponente".

</doc>
<doc id="2908293" url="https://pl.wikipedia.org/wiki?curid=2908293" title="Zygmunt Zatwarnicki">
Zygmunt Zatwarnicki

Zygmunt Zatwarnicki – poseł do Sejmu Krajowego Galicji I kadencji (1861–1867), sekretarz gminy miejskiej w Stryju.
Wybrany w III kurii obwodu Stryj, z okręgu wyborczego Miasto Stryj. 

</doc>
<doc id="2908294" url="https://pl.wikipedia.org/wiki?curid=2908294" title="Prałatura terytorialna Huamachuco">
Prałatura terytorialna Huamachuco

Prałatura terytorialna Huamachuco (łac. "Territorialis Praelatura Huamaciucanus") – prałatura terytorialna Kościoła rzymskokatolickiego w Peru. Należy do metropolii Trujillo. Została erygowana 4 grudnia 1961 roku przez papieża Jana XXIII bullą "Salutifera Evangelii lex".

</doc>
<doc id="2908295" url="https://pl.wikipedia.org/wiki?curid=2908295" title="Altenstadt a.d.Waldnaab">
Altenstadt a.d.Waldnaab



</doc>
<doc id="2908296" url="https://pl.wikipedia.org/wiki?curid=2908296" title="Leonard Wężyk">
Leonard Wężyk

Leonard Wężyk herbu Wąż (ur. 1816 w Kotlicach, zm. 5 stycznia 1876 w Paszkówce) – ziemianin, polityk konserwatywny, poseł na galicyjski Sejm Krajowy i do austriackiej Rady Państwa.
Życiorys.
Ukończył gimnazjum w Krakowie. Następnie studiował filozofię i prawo na Uniwersytecie Jagiellońskim i uniw, we Wrocławiu. Ukończył Akademię Leśną w Tharandt w Saksonii.
Ziemianin, właściciel dóbr Paszkówka i Pobiedr oraz Łękawica w powiecie wadowickim. Był członkiem pierwszej rady nadzorczej Towarzystwa Wzajemnych Ubezpieczeń w Krakowie od 1860 do 1864.
Poseł do Sejmu Krajowego Galicji I kadencji (15 kwietnia 1861 - 31 grudnia 1866), II kadencji (18 lutego 1867 - 13 listopada 1869) i III kadencji (19 grudnia 1872 - 5 stycznia 1876). Wybierany w I kurii obwodu Wadowice, z okręgu wyborczego Kraków. W kadencji III mandat uzyskał w wyborach uzupełniających po śmierci Stanisława Michała Starowieyskiego. Po jego śmierci mandat otrzymał 23 lutego 1876 Paweł Popiel.
Poseł do austriackiej Rady Państwa I kadencji (11 maja 1861 - 20 września 1865) i II kadencji (20 maja 1867 - 3 października 1868), wybrany z galicyjskiej kurii wielkiej własności. Zrezygnował przed upływem kadencji - jego mandat objął Józef Szujski. Był aktywnym posłem, pracował w komisjach wojskowej, ekonomicznej, budżetowej oraz reform podatkowych. Był także w 1868 członkiem delegacji do spraw wspólnych. W parlamencie należał do grona posłów konserwatywnych (stańczyków) Koła Polskiego w Wiedniu. Powtórnie został posłem w V kadencji Rady Państwa (11 listopada 1873 - 5 stycznia 1876), wybranym w kurii wielkiej własności z okręgu wyborczego nr 2 (Wadowice-Biała-Żywiec). Także w tej kadencji należał do Koła Polskiego w Wiedniu, Po jego śmierci mandat uzyskał w wyborach uzupełniających 4 listopada 1876 Cezary Haller de Hallenburg. 
W testamencie zapisał 2000 zł dla Szkoły Praktycznej Gospodarstwa Wiejskiego w Czernichowie .
Odznaczenia.
Odznaczony papieskim orderem św. Sylwestra
Rodzina.
Urodził się w rodzinie ziemiańskiej, syn Stanisława (1778-1855) i Salomei z domu Rottermund (1786-1886). Miał brata zesłańca syberyjskiego Aleksandra i siostrę Kornelię (1815-1881) żonę Romualda Gostkowskiego (1812-1874). Ożenił się w 1854 z Ludwiką z Żeleńskich Borkowską (1810-1890). Nie miał potomstwa. Jego pasierbica poślubiła Atanazego Benoe. 

</doc>
<doc id="2908298" url="https://pl.wikipedia.org/wiki?curid=2908298" title="Jonas Holøs">
Jonas Holøs

Jonas Holøs (ur. 27 sierpnia 1987 w Sarpsborg) – norweski hokeista, reprezentant Norwegii, trzykrotny olimpijczyk.
Kariera.
Wychowanek klubu Sparta HK Sarpsborg. W drafcie NHL z 2008 został wybrany przez Colorado Avalanche. W klubie tym występował w sezonie NHL (2010/2011). Od połowy marca 2013 roku zawodnik Łokomotiwu Jarosław (formalnie od maja 2013), związany rocznym kontraktem. Zawodnikiem klubu był do końca marca 2015.. Od czerwca 2015 do kwietnia 2017 ponownie zawodnik Färjestad BK. Od maja 2017 do marca 2019 był zawodnikiem Fribourg-Gottéron. W maju 2019 przeszedł do Linköpings HC. W maju 2021 odszedł z klubu. W czerwcu 2021 ogłoszono jego transfer do niemieckiej drużyny Kölner Haie.
Uczestniczył w turniejach mistrzostw świata w 2006, 2007, 2008, 2009, 2010, 2011, 2012, 2013, 2014, 2015, 2016, 2017, 2018, 2019, 2021 oraz zimowych igrzysk olimpijskich 2010, 2014, 2018 (na MŚ 2017, 2018 i ZIO 2018 był kapitanem kadry).

</doc>
<doc id="2908299" url="https://pl.wikipedia.org/wiki?curid=2908299" title="Fala (miesięcznik)">
Fala (miesięcznik)

Fala – erotyczno-literacki miesięcznik gadzinowy ukazujący się w latach 1940–1943 w Generalnym Gubernatorstwie. Pisywali do niego m.in. Alfred Szklarski i Helena Wielgomasowa.

</doc>
<doc id="2908300" url="https://pl.wikipedia.org/wiki?curid=2908300" title="Prałatura terytorialna Moyobamba">
Prałatura terytorialna Moyobamba

Prałatura terytorialna Moyobamba (łac. "Territorialis Praelatura Moyobambensis") – prałatura terytorialna Kościoła rzymskokatolickiego w Peru. Należy do metropolii Trujillo. Została erygowana 7 marca 1948 roku przez papieża Piusa XII bullą "Romanus Pontifex".

</doc>
<doc id="2908301" url="https://pl.wikipedia.org/wiki?curid=2908301" title="Atanazy Benoe">
Atanazy Benoe

Atanazy Benoe herbu Taczała (ur. 11 marca 1827 w Niegowici, zm. 9 marca 1894 w Wiedniu) – ziemianin, poseł do galicyjskiego Sejmu Krajowego i austriackiej Rady Państwa
Życiorys.
Ukończył gimnazjum (1842) a następnie studiował do 1848 na uniw. w Krakowie. Zaangażowany w działalność spiskową, brał udział w powstaniu krakowskim. Gdy zmierzał 26 lutego 1846 do Gdowem, gdzie trwała bitwa z oddziałem austriackim, jego oddział został zatrzymany drodze koło Liplasu przez chłopów i zmuszony do odwrotu. Następnie aresztowany i osadzony przez Austriaków w więzieniu. W 1847 został zwolniony w wyniku amnestii.
Właściciel ziemski, od 1848 zarządzał odziedziczonym po matce dużym majątkiem w Niegowici. W jego skład wchodziły Niegowić, Marszowice, lasy Klęczany–Podolany oraz dobra rolno–leśne Cichawa. Przebudował i odnowił stary dwór w Niegowici. Przeprowadził również remont drewnianego kościoła w Niegowici. Ufundował dla niego ołtarz wraz z obrazem Matki Boskiej Różańcowej (dzieło Saturnina Świerzyńskiego z 1872). Po jego śmierci dobra niegowickie zakupił w 1894 Zdzisław Włodek, właściciel sąsiedniej Dąbrowicy.
Poseł do Sejmu Krajowego Galicji I kadencji (15 kwietnia 1861 – 31 maja 1865),Wybrany w I kurii obwodu Kraków, z okręgu wyborczego Kraków. W lutym 1863 przyłączył się do powstania styczniowego i wraz z innymi przekroczył granicę zaboru rosyjskiego. Po powrocie wszedł do Narodowego Komitetu dla Zachodniej Galicji, który organizował pomoc dla rodaków walczących za kordonem. W sierpniu 1863 został aresztowany i przewieziony do więzienia we Lwowie w czerwcu 1864 z braku dowodów zwolniony. W 1865 po jego rezygnacji, mandat w wyborach uzupełniających do Sejmu Krajowego uzyskał Ludwik Wodzicki.
Brał udział w pracach Towarzystwa Rolniczego Krakowskiego, od 1861 jako członek, a potem także członek zarządu towarzystwa (1862–1865) oraz prezes oddziału okręgowego w Wieliczce (1881–1893). Członek Galicyjskiego Towarzystwa Kredytowego Ziemskiego, gdzie był wiceprezesem oddziału w Wieliczce (1869–1882) oraz delegatem do Zgromadzenia Ogólnego (1869–1871). Wśród okolicznego obywatelstwa wsławił się jako hodowca koni. Zastępca członka ministerialnej Komisji Krajowej dla podniesienia chowu koni (1873–1878) a potem członek Komitetu dla spraw chowu koni przy Namiestnictwie Galicyjskim (1883).
Członek Rady Powiatowej w Wieliczce (1867–1884) i Bochni (1885–1892). Członek Okręgowej Komisji podatku katastralnego w Bochni (1869). Członek Powiatowej Komisji podatku gruntowego w Wieliczce (1871–1881) a następnie członek Podkomisji Krajowej podatku gruntowego w Krakowie (1881–1882) Członek zarządu Towarzystwa Wzajemnych Ubezpieczeń w Krakowie (1880–1893). Biegły sądowy w sprawach dóbr tabularnych Sądu Krajowego w Krakowie (1886–1893). Sfinansował kopiec i pomnik Racheli opłakującej synów (dzieło Wojciecha Samka), na gdowskim cmentarzu upamiętniający 154 powstańców zabitych podczas bitwy o Gdów w 1846. Z jego inicjatywy w Pierzchowcu, w dniu 20 lipca 1872 r., z okazji 75-tej rocznicy powstania Legionów Polskich został odsłonięty pomnik poświęcony Janowi Henrykowi Dąbrowskiemu (dzieło Edwarda Stehlika). Stojący do dziś (naprzeciw kopca) pomnik fundowali okoliczni ziemianie – oprócz Atanazego Benoe z Niegowici – Ludwik Michał Kępiński z Pierzchowca oraz Roman Włodek z Dąbrowicy.
Poseł do austriackiej Rady Państwa VI kadencji (14 marca 1882 – 23 stycznia 1885), VII kadencji (2 października 1885 – 23 stycznia 1891) i VIII kadencji (9 kwietnia 1891 – 9 marca 1894). Był wybierany z kurii I (wielkiej własności) z okręgu wyborczego nr 3 (Bochnia-Wieliczka-Brzesko), po raz pierwszy w wyborach uzupełniających po śmierci w 1882 Władysława Pęgowskiego, po jego śmierci mandat uzyskał Zdzisław Włodek. W parlamencie należał do grupy posłów konserwatywnych (stańczyków) Koła Polskiego, w którym od 15 października 1893 był wiceprezesem a w roku 1894 prezesem.
W ostatnich latach życia chory na serce, zmarł na zapalenie płuc. Pochowany został wraz z żoną w krypcie pod nawą drewnianego kościoła (w 1973–1974 przeniesionego do Mętkowa), jej pozostałości są pod posadzką dziedzińca przed obecnym kościołem w Niegowici.
Rodzina.
Urodził się w rodzinie ziemiańskiej, był potomkiem spolonizowanej gałęzi francuskiej rodu. Syn powstańca listopadowego Konstantego (1793–1855) i Florentyny z Ciepielowskich. Ożenił się z Justyną z Borowskich (1830–1891), która była pasierbicą Leonarda Wężyka. Zmarł bezpotomnie, był ostatnim z rodu Benoe.

</doc>
<doc id="2908302" url="https://pl.wikipedia.org/wiki?curid=2908302" title="Flossenbuerg">
Flossenbuerg



</doc>
<doc id="2908303" url="https://pl.wikipedia.org/wiki?curid=2908303" title="Flossenburg">
Flossenburg



</doc>
<doc id="2908304" url="https://pl.wikipedia.org/wiki?curid=2908304" title="Podróż na Wschód (album)">
Podróż na Wschód (album)

Podróż na Wschód – album zespołu Armia będący ścieżką dźwiękową filmu o tym samym tytule (reżyseria Tomasz Budzyński i Łukasz Jankowski). Zawiera utwory Armii i The Soundrops wykorzystane w tym filmie z wplecionymi fragmentami dialogów i efektów dźwiękowych. Dodatkowe elementy są stosunkowo nieliczne. Film został nagrany w czerwcu 2010 r. w wolsztyńskiej parowozowni i na stacjach kolejowych linii kolejowej nr 357: Rakoniewice, Tłoki i Strykowo Poznańskie. W niektórych przypadkach w filmie wykorzystano jedynie fragmenty utworów, które na płycie umieszczono w całości. "Podróż na Wschód" początkowo miała być filmem dokumentalnym opisującym dwudziestopięcioletnią historię Armii, jednak zmieniono koncepcję i nagrano film będący luźną ekranizacją "Maszynisty Grota" Stefana Grabińskiego przeplataną wykonywanymi na trasie pociągu minikoncertami Armii występującej w kilku historycznych składach. Nagrania wykonań na żywo zmiksowano w studiu Fonoplastykon. Płytę wydano pod koniec 2012 r. – półtora roku po premierze filmu.
Ze względu na przeglądowy zestaw utworów, płyta jest swoistym zbiorem przebojów z całej historii zespołu. Niektóre są przedstawione w silnie zmienionej aranżacji. Szczególnie dotyczy to wykonań „tria cygańskiego”, czyli Tomasza Budzyńskiego z akompaniującymi mu na instrumentach akustycznych Gerardem Nowakiem i Karolem Nowackim – muzykami zaprzyjaźnionymi z zespołem. Gerard Nowak jest wokalistą i gitarzystą zespołu The Soundrops, który w swoim repertuarze ma utrzymane w stylistyce folk rockowej przetłumaczone na język angielski covery Armii. Na płycie znalazło się kilka z nich ("Commence as I Have Finished", "Steam-powered Train No. 8" i "Toward the East"). Fragmenty suity "Ultima Thule" znajdują się jako utwory "Krzyżokmiet" i "Ultima Thule". "Dla kolei zagrajcie" jest fragmentem nagrania filmu, gdzie wykorzystane są motywy "Archaniołów i ludzi". "Przy lampiarni" jest fragmentem motywu muzycznego z "The Other Side".
Tytuł płyty pochodzi od utworu Armii, który po raz pierwszy znalazł się jako bonus na płycie "Legenda", a następnie na "Czasie i bycie". Jego tekst powstał pod wpływem lektury książki Hermanna Hessego pod tym samym tytułem. Wschód nie oznacza kierunku świata, lecz symbolizuje Chrystusa. Na płycie "Podróż na Wschód" piosenka ta znajduje się w wersji The Soundrops.
Okładka płyty autorstwa Tomasza Budzyńskiego zawiera jeden z jego obrazów zawieszony pod półką, na której ustawiono figurki indiańskich wojowników wykorzystane w filmie. Wkładka zawiera kadry z filmu i zdjęcia Radosława Kisielewskiego i Łukasza Jankowskiego. Płyta jest dedykowana pośmiertnie dwóm osobom zaangażowanym w nagranie płyty – Piotrowi Żyżelewiczowi (Stopie), perkusiście oraz Waldemarowi Mielcarkowi, kierowcy.
Lista utworów.
Ze względu na specyfikę nagrania, w nagraniu poszczególnych utworów udział brały różne zestawy osób – muzyków ówczesnego składu Armii, muzyków składów wcześniejszych i gości.

</doc>
<doc id="2908306" url="https://pl.wikipedia.org/wiki?curid=2908306" title="Franciszek Paszkowski (1818–1883)">
Franciszek Paszkowski (1818–1883)

Franciszek Paszkowski (ur. 26 marca 1818 w Warszawie, zm. 13 listopada 1883 w Krakowie) – poseł do Sejmu Krajowego Galicji I, II, III, IV kadencji (1861-1865, 1867-1882), właściciel dóbr Tonie. Wybrany w I kurii obwodu Kraków, z okręgu wyborczego Kraków.
Życiorys.
Był synem Dominika (1783-1866) i Anny z Niemojewskich (zm.1872), bratem Józefa Edmunda. Studiował malarstwo w warszawskiej Szkole Sztuk Pięknych u Rafała Hadziewicza oraz u Wojciecha Stattlera. Studia malarskie uzupełniał w Düsseldorfie, w 1838 w Dreźnie i Rzymie. Malował sceny religijne i rodzajowe. W kościele parafialnym w Krzeszowicach w ołtarzu głównym znajduje się obraz "Św Marcin dzielący się płaszczem z nędzarzami" autorstwa Paszkowskiego z lat 1843-45. Organizował wystawy malarstwa w Warszawie w latach 1836, 1838, 1841 i 1845 zdobywając za swoje obrazy wyróżnienia i złote medale. Malował portrety najbliższej rodziny, ojca, brata i stryja. W 1848 znalazł się na liście członków Towarzystwa Naukowego Krakowskiego. Po wielkim pożarze Krakowa dokonał inwentaryzacji nagrobków w Kościele OO Dominikanów. W uznaniu wkładu pracy Paszkowskiego w odbudowę kościoła na jednym ze zworników odbudowanego sklepienia umieszczono rodowy herb Paszkowskich Zadorę. W tym czasie Paszkowski porzucił malarstwo na rzecz działalności społecznej i politycznej. W 1854 został Dyrektorem Towarzystwa Sztuk Pięknych, w 1858 członkiem Oddziału Archeologii. Organizował wystawy starożytności angażując się w powstanie Muzeum Starożytności Krajowych w 1864 roku. W 1867 wszedł w skład komitetu odnowy krakowskich Sukiennic. Po powstaniu Muzeum Narodowego w Krakowie w 1879 działał w komisji na rzecz jego rozwoju do 1882. W 1855 został członkiem Towarzystwa Gospodarczo- Rolniczego w latach 1862-1876 będąc jego wiceprezesem. Współtworzył i redagował „Tygodnik Rolniczo-Przemysłowy”. Po stryju Franciszku generale odziedziczył majątek ziemski Tonie. Na wniosek Walerego Wieloglowskiego organizował szkołę rolnicza w Czernichowie będąc później jej wieloletnim kuratorem. W 1860 związał się z konserwatystami skupionymi wokół Adama Potockiego. W latach 1861-1882 był posłem na Sejm Krajowy, pracował w komisjach statutowej i edukacyjnej. W 1866 był sekretarzem sejmowym, w 1867 odmówił kandydowania do Rady Państwa. Zdobywał fundusze na funkcjonowanie krakowskich szpitali, angażował się w redagowanie ustawy drogowej, ustawy o policji drogowej. Przygotowywał projekty ustaw o ochronie ptactwa oraz o regulacji Wisły. Działał w Powiatowej Radzie Krakowskiej, wraz z kardynałem Albinem Dunajewskim zakładał w Krakowie ochronki. W 1871 został opiekunem Komitetu Ochronek dla małych dzieci w Krakowie. Był kuratorem fundacji Pelagii Russanowskiej dla polskich weteranów i nieuleczalnie chorych. Aleksander Fredro w testamencie uczynił Paszkowskiego jednym z odpowiedzialnych za pośmiertną edycję jego dzieł. Jerzy Lubomirski zobowiązał go w testamencie do opieki nad synami i kurateli nad majątkiem rodzinnym. Współzałożyciel Towarzystwa Ubezpieczeń Wzajemnych w Krakowie. Po stryju zasiadł w Komitecie Utrzymania Kopca Kościuszki. W 1878 opublikował opartą na dokumentach monografię „Książę Józef Poniatowski” (II wydanie 1893). Współpracował z „Czasem” publikując relacje z obrad sejmowych. Był nadzwyczajnym członkiem Akademii Umiejętności. W 1868 został prezesem Okręgowego Towarzystwa Kredytowego. Członek - korespondent Galicyjskiego Towarzystwa Gospodarskiego (1868-1883).
Pochowany został obok stryja i matki w grobowcu rodzinnym na krakowskich Rakowicach, w pasie 11.

</doc>
<doc id="2908307" url="https://pl.wikipedia.org/wiki?curid=2908307" title="Diecezja Cajamarca">
Diecezja Cajamarca

Diecezja Cajamarca (łac. "Dioecesis Caiamarcensis") – diecezja Kościoła rzymskokatolickiego w Peru. Należy do metropolii Trujillo. Została erygowana 5 kwietnia 1908 roku przez papieża Piusa X.

</doc>
<doc id="2908308" url="https://pl.wikipedia.org/wiki?curid=2908308" title="Ludwig Gotthard Kosegarten">
Ludwig Gotthard Kosegarten

Ludwig Gotthard Kosegarten znany też jako Gotthart Ludwig Kosegarten, Ludwig Theobul Kosegarten (ur. 1 lutego 1758 roku w Grevesmühlen; zmarł 26 października 1818 roku w Greifswaldzie) – profesor na uniwersytecie w Greifswaldzie, słynny pastor w kościele parafialnym Altenkirchen, poeta.
Życiorys.
Jako syn luterańskiego pastora Bernharda Christiana Kosegartena otrzymywał w domu lekcje z języków klasycznych. W 1775 roku rozpoczął studia na wydziale teologii na uniwersytecie w Greifswaldzie, które później rozszerzył o filozofię u Johanna Christopha Muhrbecka, historię i filologię klasyczną. Na początku roku 1777 wygłosił swoją pierwszą uroczystą przemowę z okazji urodzin króla szwedzkiego Gustawa III i z tego samego powodu napisał hymn „An den Genius des Nordens“.
Z powodu braku pieniędzy począwszy od jesieni roku 1777 podejmował pracę jako nauczyciel domowy na wyspie Rugii i w Meklemburgii. W 1781 roku ukończył studia. W 1785 roku został rektorem w szkole dla chłopców w Wolgast. Do jego uczniów należał m.in. późniejszy malarz Philipp Otto Runge. W tym samym roku został mianowany na magistra uniwersytetu Bützow. W 1793 roku otrzymał tytuł doktora teologii uniwersytetu w Rostocku.
Po jego ordynacji w 1792 roku otrzymał stanowisko proboszcza w kościele parafialnym w Altenkirchen na półwyspie Wittow na Rugii. W związku z tą funkcją prowadził słynne nadbrzeżne kazania na skałach przy wiosce Vitt. Chodził tam do rybaków, którzy nie mogli przychodzić do kościoła podczas okresu połowów z powodu ich pracy. Kazania te były wielkim sukcesem, dlatego od 1806 roku rozpoczęto budowę kaplicy w Vitt. Podczas pobytu na Rugii napisał wiele rozpraw o wyspie, które przyniosły rozgłos jemu i wyspie.
W 1808 roku został powołany na stanowisko profesora nadzwyczajnego historii na uniwersytecie w Greifswaldzie.
Podczas okupacji Pomorza Szwedzkiego przez Francuzów wygłosił w 1809 roku uroczystą mowę z okazji urodzin Napoleona Bonaparte, która to przyczyniła się do zaliczenia go w poczet bonapartystów. Mowa ta została później publicznie spalona podczas spotkania studentów Wartburgfest.
Proboszczem w kościele parafialnym w Altenkirchen był do 1816 roku, później na stanowisku tym zastąpił go jego zięć Hermann Baier.
W 1817 roku został profesorem teologii. W tym też roku wygłosił ostatnie przemówienie z okazji 300-setnej rocznicy reformacji jak również na pamiątkę Jana Bugenhagena – reformatora Pomorza. Od 1815 roku organizował wykłady na temat historii Pomorza. Dwukrotnie był rektorem uniwersytetu w Greifswaldzie.
Zmarł 26 października 1818 roku w Greifswaldzie. Grób jego znajduje się koło kościoła w Altenkirchen.
Jego syn Johann Gottfried Ludwig Kosegarten, którego uczył w latach 1796-1798 Ernst Moritz Arndt, został orientalistą, językoznawcą i również profesorem w Greifswaldzie.

</doc>
<doc id="2908309" url="https://pl.wikipedia.org/wiki?curid=2908309" title="Reprezentacja Konga w piłce ręcznej kobiet">
Reprezentacja Konga w piłce ręcznej kobiet

Reprezentacja Republiki Konga w piłce ręcznej kobiet – narodowy zespół piłkarek ręcznych Konga. Reprezentuje swój kraj w rozgrywkach międzynarodowych.

</doc>
<doc id="2908310" url="https://pl.wikipedia.org/wiki?curid=2908310" title="Manteler Forst">
Manteler Forst

Manteler Forst – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górny Palatynat, w regionie Oberpfalz-Nord, w powiecie Neustadt an der Waldnaab. Obszar jest niezamieszkany.

</doc>
<doc id="2908311" url="https://pl.wikipedia.org/wiki?curid=2908311" title="Kościół Wniebowzięcia Najświętszej Maryi Panny w Nowogrodzie Bobrzańskim">
Kościół Wniebowzięcia Najświętszej Maryi Panny w Nowogrodzie Bobrzańskim

Kościół pw. Wniebowzięcia Najświętszej Maryi Panny w Nowogrodzie Bobrzańskim – rzymskokatolicki kościół parafialny w Nowogrodzie Bobrzańskim, w powiecie zielonogórskim, w województwie lubuskim. Należy do dekanatu Lubsko, diecezji zielonogórsko-gorzowskiej.
Historia.
Wzniesiony w XIII wieku kościół był własnością augustianów do czasu ich przeniesienia w 1284 roku do Żagania. Pierwotna świątynia została poddana gruntownej przebudowie w końcu XV stulecia. Z tego czasu zachowały się dolne fragmenty murów obwodowych nawy. Ponownie kościół był przebudowywany w latach: 1609, 1693 oraz 1858-1863. W XVII stuleciu do świątyni została dobudowana kwadratowa wieża zakończona hełmem z latarnią oraz kaplica grzebalna. Kaplica została usytuowana przy wschodniej elewacji nawy głównej. Przejściowo, w latach 1523-1553 kościół należał do ewangelików. W XIX stuleciu zostało podwyższone prezbiterium, została dobudowana zakrystia oraz kaplica południowa. 
Wyposażenie.
Wnętrze świątyni reprezentuje styl neogotycki. Zachowały się także starsze elementy wyposażenia, takie jak tryptyk w stylu późnogotyckim z około 1500 roku, utożsamiany z warsztatem Mistrza z Gościszowic, przeniesiony z kościoła Krzyża Świętego w Żaganiu, kielich mszalny z 1596 roku, oraz chrzcielnica w stylu gotycko-barokowym. Pierwotnie kościół został wymurowany z cegły, dziś jest otynkowany.

</doc>
<doc id="2908312" url="https://pl.wikipedia.org/wiki?curid=2908312" title="Michlbach">
Michlbach

Michlbach – dawny obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górny Palatynat, w regionie Oberpfalz-Nord, w powiecie Neustadt an der Waldnaab. Obszar był niezamieszkany.
1 sierpnia 2013 obszar został rozwiązany, a jego teren podzielony pomiędzy miasto Vohenstrauß (0,77 km2) oraz gminę zbiorową Moosbach (0,64 km2).

</doc>
<doc id="2908313" url="https://pl.wikipedia.org/wiki?curid=2908313" title="Kalendarium historii Łobza">
Kalendarium historii Łobza



</doc>
<doc id="2908315" url="https://pl.wikipedia.org/wiki?curid=2908315" title="Speinsharter Forst">
Speinsharter Forst

Speinsharter Forst – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Górny Palatynat, w regionie Oberpfalz-Nord, w powiecie Neustadt an der Waldnaab. Obszar jest niezamieszkany.

</doc>
<doc id="2908316" url="https://pl.wikipedia.org/wiki?curid=2908316" title="Diecezja Huaraz">
Diecezja Huaraz

Diecezja Huaraz (łac. "Dioecesis Huarazensis") – diecezja Kościoła rzymskokatolickiego w Peru. Należy do metropolii Trujillo. Została erygowana 18 maja 1899 roku przez papieża Leona XIII.

</doc>
<doc id="2908329" url="https://pl.wikipedia.org/wiki?curid=2908329" title="Diecezja Huarí">
Diecezja Huarí

Diecezja Huarí (łac. "Dioecesis Huariensis") – diecezja Kościoła rzymskokatolickiego w Peru. Należy do metropolii Trujillo. Została erygowana 2 kwietnia 2008 roku przez papieża Bendykta XVI konstytucją apostolską "Solet Apostolica Sedes" na miejsce istniejącej od 1958 roku prałatury terytorialnej.

</doc>
<doc id="2908333" url="https://pl.wikipedia.org/wiki?curid=2908333" title="Fryderyk Rulf">
Fryderyk Rulf

Fryderyk Rulf (ur. 1820 w Pradze, zm. 1900) – prawnik, rektor Uniwersytetu Lwowskiego w latach 1862 i 1869, poseł-wirylista do Sejmu Krajowego Galicji.
Studia odbył w Pradze uzyskując w 1845 stopień doktora praw. Od 1850 wykładał prawo w Preszburgu. Na Uniwersytet Lwowski został mianowany 27 czerwca 1858. Przeszedł na emeryturę w 1891 z tytułem radcy dworu.

</doc>
<doc id="2908334" url="https://pl.wikipedia.org/wiki?curid=2908334" title="Mediolan-San Remo 2013">
Mediolan-San Remo 2013

104. edycja wyścigu kolarskiego Mediolan-San Remo odbyła się w dniu 17 marca 2013 roku i liczyła 252 km. Wyścig figurował w rankingu światowym UCI World Tour 2013. Po raz pierwszy od 31 lat wyścig odbył się w niedzielę, a nie w sobotę jak dotychczas.
Organizatorzy zostali zmuszeni do zneutralizowania kilkudziesięciu kilometrów trasy włącznie z podjazdem pod Passo Turchino oraz Le Manie, gdzie warstwa białego puchu nie pozwalała na przejazd rowerem szosowym.
W wyścigu wzięło udział dwóch Polaków: Michał Kwiatkowski z ekipy Omega Pharma-Quick Step oraz Maciej Bodnar z Cannondale. Obaj nie ukończyli wyścigu.
Uczestnicy.
Na starcie tego klasycznego wyścigu stanęło 25 zawodowych ekip. Wśród nich znalazło się wszystkie dziewiętnaście ekip UCI World Tour 2013 oraz sześć innych zaproszonych przez organizatorów. Każda z drużyn wystawiła po 8 kolarzy, dzięki czemu w całym wyścigu wystartowało 200 zawodników. 
Lista drużyn uczestniczących w wyścigu:

</doc>
<doc id="2908335" url="https://pl.wikipedia.org/wiki?curid=2908335" title="Euzebiusz Czerkawski">
Euzebiusz Czerkawski

Euzebiusz Czerkawski (ur. 4 lutego 1822 w Tuczapach w pow. jaworowskim, zm. 22 września 1896 we Lwowie) – rektor Uniwersytetu Lwowskiego, poseł-wirylista do Sejmu Krajowego Galicji i Rady Państwa, c.k. radca szkolny.
Wczesne lata.
Szkołę elementarną oraz 6 letnie gimnazjum ukończył w Przemyślu (1838). Studiował filozofię i prawo na Uniwersytecie Lwowskim. 25 stycznia 1842 otrzymał tytuł doktora filozofii i nauk wyzwolonych. 
Praca zawodowa.
W latach 1843–1845 pełnił funkcję adiunkta na Wydziale Filozoficznym, następnie nauczał w Tarnowie, najpierw w gimnazjum, gdzie był wiceprefektem, a od 1848 kierował katedrą w tarnowskim studium filozoficznym. W roku szkolnym 1849/50 nauczał w gimnazjum akademickim we Lwowie. W 1855 powołany na stanowisko radcy szkolnego dla Galicji i Bukowiny, od 1860 pełnił nadzór nad gimnazjami w zachodniej Galicji. Jako inspektor szkolny odznaczał się surowością i uchodził za bardzo wymagającego. W 1864 mianowany inspektorem dla szkół średnich w Styrii i Karyntii. W 1868 wrócił do Lwowa, gdzie w 1870 został inspektorem szkolnym I klasy. 
Rok później zamianowany profesorem zwyczajnym filozofii i pedagogiki na Uniwersytecie Lwowskim, gdzie pozostawał do przejścia na emeryturę w 1892. W czasie pracy uniwersyteckiej trzykrotnie wybierany rektorem uczelni (1865/66, 1875/76, 1876/77) i dwukrotnie dziekanem wydziału filozoficznego.
W latach 1871-1884 był dyrektorem komisji egzaminacyjnej dla nauczycieli gimnazjów i szkół realnych.W czasie swojej działalności w szkolnictwie. już za czasów namiestnika Gołuchowskiego. przeprowadzał zręcznie obsadę posad nauczycielskich przez Polaków, usuwając Niemców. W latach 1874–1890 był członkiem Rady Szkolnej, jako delegat miasta Lwowa.
Działalność polityczna.
W latach 1867-1889 był posłem do Sejmu Krajowego wybranym obwodu czortkowskiego (z kurii wielkich posiadłości), w którym zasiadał do 1889. Starał się o przywrócenie języka polskiego i ukraińskiego do szkół wyższych, średnich i ludowych w Galicji (ustawa z 1873). W Sejmie Krajowym był referentem wielu wniosków dotyczących oświaty szkolnej. W 1881, na jego wniosek ustanowiono stałą katedrę historii polskiej na Uniwersytecie Lwowskim. 
W latach 1869-1893 zasiadał także w austriackiej Radzie Państwa II kadencji (11 grudnia 1869 - 31 marca 1870), z kurii wielkiej własności ziemskiej jako delegat Sejmu Krajowego, III kadencji (15 września 1870 - 10 sierpnia 1871) i IV kadencji (27 grudnia 1871 - 27 listopada 1872 i 14 grudnia 1872 - 21 kwietnia 1873) z III kurii miejskiej w okręgu miast Nowy Sącz-Tarnów-Rzeszów, V kadencji (05 listopada 1873 - 22 maja 1879), VI kadencji (07 października 1879 - 23 kwietnia 1885), VII kadencji (22 września 1885 - 23 stycznia 1891) VIII kadencji (09 kwietnia 1891 - 13 października 1893)z III kurii miejskiej w okręgu miast Tarnopol-Brzeżany (III kuria, w 1885 zwyciężył dra Aleksandra Ogonowskiego). Należał do naj wybitniejszych współczesnych parlamentarzystów. W 1875 bronił tam praw Rady Szkolnej, która utraciła prawo mianowania dyrektorów i profesorów w gimnazjach.W latach 1869-1893 był członkiem Koła Polskiego, a od 9 kwietnia 1888 do 13 października 1893 jego wiceprezesem, W latach 1869-1888 był (z przerwami) członkiem delegacji dla spraw wspólnych monarchii austro-węgierskiej. Złożył mandat w wyniku problemów zdrowotnych w 1893 roku.
Rodzina.
Urodził się w rodzinie greckokatolickiego księdza Tymoteusza i Marii z Kiwerowiczów. W wieku czterech lat został osierocony przez matkę. Mimo swego pochodzenia czuł się Polakiem i działał w duchu narodowo polskim. Cieszył się powszechnym szacunkiem i poważaniem społeczeństwa galicyjskiego. W 1845 ożenił się z Leonidą z Moczyńskich, mieli jedną córkę.Jego grób znajduje się na Cmentarzu Łyczakowskim we Lwowie. 

</doc>
<doc id="2908336" url="https://pl.wikipedia.org/wiki?curid=2908336" title="Szlak Generała Štefánika">
Szlak Generała Štefánika

Szlak Generała Štefánika (słow. "Štefánikova magistrála") – szlak turystyczny na Słowacji, łącząca Bradlo z Devínem. Szlak jest oznaczony na czerwono, a na Bradle łączy się ze Szlakiem Bohaterów Słowackiego Powstania Narodowego. Pokrywa się z międzynarodowym szlakiem turystycznym E8 i słowackim szlakiem turystycznym nr 0701.
Przebieg trasy.
Szlak zaczyna się przy Mogile M. R. Štefánika i prowadzi do Brezovej pod Bradlem, gdzie wkracza w Małe Karpaty. Pod Končitą (428 m n.p.m.), Černastą (412 m n.p.m.) i Slopami (432 m n.p.m.) prowadzi wokół dobrowodzkiego zamku do wsi Dobrá Voda.
Szlak kroczy z powrotem do lasu pod Kopec (472 m n.p.m.), Mihalinovą (428 m n.p.m.) i doliną potoku Raková do drogi nr 51 i schroniska Dolná Raková. Przez Sokolské chaty i osadę Vítkov mlyn wchodzi na Havranią skałę, skąd wkracza w najwyższą część Małych Karpat, na Havranicę (737 m n.p.m.) i najwyższy szczyt pasma, Záruby (768 m n.p.m.).
Szlak idzie grzbietem na Ostrý Kameň (569 m n.p.m.) z ruinami zamku Ostrý Kameň i przez Brezinky obchodzi Veterlín (724 m n.p.m.), Čierną skalę (662 m n.p.m.), Polámané (612 m n.p.m.) i Javorinkę (661 m n.p.m.). Z Amonovej lúki wchodzi na Klokoč (661 m n.p.m.), przez Vápenną zstępuje do Sološnicy, znów wspina się na przełęcz Skalka, trawersuje Horný vrch (643 m n.p.m.) i przez Panské uhliská, Hubalova i Čermák osiąga Skalnatą (704 m n.p.m.).
Grzbietem przez Čertov kopec (752 m n.p.m.), Prostredný vrch (601 m n.p.m.) przez przełęcz Javorina i Čmeľok (709 m n.p.m.) wiedzie na Pezinską Babę (527 m n.p.m.), znany ośrodek turystyczny Małych Karpat. Szlak trawersuje Korený vrch (559 m n.p.m.), Konské hlavy (649 m n.p.m.) i skrajem poligonu wojskowego Turecký vrch przez Stratený kút (594 m n.p.m.), Tri kamenné kopce (584 m n.p.m.), pod szczyt Somár (650 m n.p.m.), punkty Kozí chrbát i Salaš prowadzi na Biały Krzyż (498 m n.p.m.).
Szlak kroczy już w okolicy Bratysławy przez Zbojníckę, Vypálenisko i Pekna cestę ("Piękną Drogę") aż na Kamzík, skąd schodzi przez Železną studienkę do Slavína. Ostatni odcinek kroczy Mlynską doliną przez Kútiky, Lasy Jezuickie, Švábsky vrch i wokół Devínskiej Kobyły przez Úzky les ("Wąski Las") do Devína na zamek, gdzie szlak się kończy.

</doc>
<doc id="2908337" url="https://pl.wikipedia.org/wiki?curid=2908337" title="38.M Toldi IIa">
38.M Toldi IIa



</doc>
<doc id="2908338" url="https://pl.wikipedia.org/wiki?curid=2908338" title="Józef Delkiewicz">
Józef Delkiewicz

Józef Delkiewicz (ur. w 1822 w Leżajsku, zm. 4 lutego 1912 we Lwowie) – duchowny greckokatolicki, historyk kościoła, rektor Uniwersytetu Lwowskiego w latach 1867–1868, poseł-wirylista do Sejmu Krajowego Galicji.

</doc>
<doc id="2908339" url="https://pl.wikipedia.org/wiki?curid=2908339" title="Obraz Matki Boskiej Złoczewskiej">
Obraz Matki Boskiej Złoczewskiej

Obraz Matki Boskiej Nieustającej Pomocy " Matka Boska Złoczewska" – wizerunek przedstawiający Matkę Boską z Dzieciątkiem, znajdujący się w ołtarzu bocznym w kościele św. Krzyża w Złoczewie. Obdarzony szczególnym kultem przez mieszkańców miasta i okolicznych miejscowości.
Historia obrazu.
Pochodzenie obrazu jak i data jego powstania nie są dokładnie znane, prawdopodobnie został on namalowany w XVI lub na początku XVII wieku. Autor obrazu również jest nieznany. Pierwsza wzmianka o obrazie pochodzi z 1616 roku. Wspomina o nim o. Dominik Elewski kronikarz z klasztoru oo. Bernardynów (1761–1764) w Złoczewie (obecnie klasztor Mniszek Kamedułek), zanotował on w swojej kronice historię znalezienia w lesie pięknego obrazu Matki Bożej.
Na początku umieszczony w ołtarzy głównym, W czasie generalnego remontu w latach 70. umieszczono go w ołtarzu bocznym. W 1685 roku Katarzyna Urbańska ufundowała srebrną, wysadzaną perłami i drogimi kamieniami sukienkę. W XIX wieku sporządzono nową, rzeźbioną w drewnie i pozłacaną sukienkę, która zachowała się do naszych czasów. Na przełomie 1998/1999 roku obraz poddano gruntownej renowacji, w trakcie której przywrócony mu został pierwotny wygląd ukryty pod XIX w. sukienką.
Kult obrazu.
Do połowy XVIII wieku zapisano ponad 1700 łask doznanych za pośrednictwem obrazu Matki Boskiej Złoczewskiej. Do miasta przybywały liczne pielgrzymki by wyprosić potrzebne łaski. Swą osobę zawierzył również Wojciech Urbański, kasztelan wieluński, właściciel Złoczewa, wyruszając na wyprawę wiedeńską. Przed obrazem modlą się nie tylko złoczewianie i mieszkańcy okolic. Pielgrzymi podróżujący na Jasną Górę zatrzymują się tu aby pomodlić się przed obrazem "Matki Boskiej Złoczewskiej". Przed obrazem odprawiana jest w każdą sobotę uroczysta "Nowenna Do Matki Bożej Nieustającej Pomocy". Każdego roku 8 grudnia w klasztornym kościele Mniszek Kamedułek obchodzony jest odpust ku czci Niepokalanego Poczęcia Najświętszej Marii Panny. Wiąże się on z trwającym w tym miejscu nieprzerwanie od 400 lat kultem Matki Bożej. Odpust ku czci NMP Niepokalanej obchodzony jest w klasztorze bardzo uroczyście.

</doc>
<doc id="2908341" url="https://pl.wikipedia.org/wiki?curid=2908341" title="Hermann Schmidt">
Hermann Schmidt

Hermann Schmidt – rektor Uniwersytetu Lwowskiego w roku 1870, poseł-wirylista do Sejmu Krajowego Galicji.

</doc>
<doc id="2908342" url="https://pl.wikipedia.org/wiki?curid=2908342" title="Franciszek Kostek">
Franciszek Kostek

Franciszek Kostek (ur. 1828, zm. 1883) – duchowny greckokatolicki, teolog, rektor Uniwersytetu Lwowskiego w roku 1871, poseł-wirylista do Sejmu Krajowego Galicji.

</doc>
<doc id="2908343" url="https://pl.wikipedia.org/wiki?curid=2908343" title="Płytomierz">
Płytomierz

Płytomierz – przyrząd astronomiczny, służący do precyzyjnego pomiaru położeń obrazów gwiazd (lub innych obiektów) na kliszach fotograficznych.
Począwszy od drugiej połowy XIX wieku aż po schyłek wieku XX fotografia na szklanych kliszach światłoczułych była jedną z podstawowych technik stosowanych w astronomii. Metody fotograficzne stosowane były m.in. do wyznaczania współrzędnych gwiazd i innych obiektów astronomicznych. Aby wyznaczyć rektascensję i deklinację obiektu, którego obraz został utrwalony na kliszy, należy najpierw dokonać pomiaru jego współrzędnych (x,y) w układzie kliszy, a następnie przetransformować te współrzędne do układu równikowego równonocnego. 
Do precyzyjnego pomiaru klisz używane były przyrządy nazywane płytomierzami.
Pierwsze płytomierze skonstruowano w latach 70. XIX wieku. Miały one z reguły jedną skalę liniową, odczytywaną mikroskopami w jednej współrzędnej, a po obrocie o 90 stopni w drugiej. Na przełomie XIX i XX wieku powstało bardzo wiele odmian płytomierzy, m.in. z pomocniczą siatką pomiarową, umieszczoną w polu widzenia, a nawet „płytomierz paralaktyczny”, którego konstrukcja umożliwiała bezpośredni odczyt rektascensji i deklinacji. 
W latach 30. XX wieku w zakładach Zeissa powstał przyrząd o nazwie „Komess”, który stanowił przełom w stosowanych dotychczas konstrukcjach i był pierwowzorem współcześnie stosowanych płytomierzy. Wózek z kliszą poruszał się w nim swobodnie na powierzchni szklanej płyty. Z wózkiem połączone były dwie listwy, poruszające oprawami ślizgającymi się po szklanych skalach. Dokładność odczytu skal była dodatkowo zwiększona przez zastosowanie spiralnego mikrometru. Pozwalało to mierzyć położenia obiektów na kliszy z dokładnością do 0,001 mm (ziarnistość emulsji fotograficznej ogranicza możliwą do osiągnięcia dokładność pomiaru do podobnej wartości). 
Płytomierze tego typu często w różny sposób automatyzowano, poczynając od rejestracji odczytów metodą głosową na taśmie magnetofonowej, a skończywszy na zastąpieniu wzrokowego odczytu współrzędnych przez odczyt elektroniczny, z zapisem wyników na dysku komputera. 

</doc>
<doc id="2908344" url="https://pl.wikipedia.org/wiki?curid=2908344" title="Franciszek Kotter">
Franciszek Kotter

Franciszek Kotter (ur. 1813 w Gresten) – prawnik, rektor Uniwersytetu Lwowskiego. W 1872, poseł-wirylista do Sejmu Krajowego Galicji III kadencji.
Studiował prawo na Uniwersytecie Wiedeńskim 9 lipca 1838 uzyskując tytuł doktora. W latach 1840-1842 wykładał prawo karne w Wiedniu.29 kwietnia 1842 został profesorem i przeniósł się na Wydział Prawa Uniwersytetu Lwowskiego jako wykładowca prawa rzymskiego i kanonicznego. W latach 1850-1851 pełni funkcje rektora Uniwersytetu. We wrześniu 1857 został przeniesiony do Pesztu. Powrócił do Lwowa w 1863 ponownie zostaje wybrany rektorem w 1871. Jako wykładowca pracował do 1874. Za swoją pracę odznaczony został Krzyżem Kawalerskim Orderu Franciszka Józefa.

</doc>
<doc id="2908345" url="https://pl.wikipedia.org/wiki?curid=2908345" title="Łuskowiec (grzyb)">
Łuskowiec (grzyb)



</doc>
<doc id="2908346" url="https://pl.wikipedia.org/wiki?curid=2908346" title="Veronica Lazar">
Veronica Lazar

Veronica Lazar (ur. 6 października 1938, zm. 8 czerwca 2014) – włoska aktorka filmowa pochodzenia rumuńskiego.

</doc>
<doc id="2908347" url="https://pl.wikipedia.org/wiki?curid=2908347" title="Reprezentacja Paragwaju w piłce ręcznej kobiet">
Reprezentacja Paragwaju w piłce ręcznej kobiet

Reprezentacja Paragwaju w piłce ręcznej kobiet – narodowy zespół piłkarek ręcznych Paragwaju. Reprezentuje swój kraj w rozgrywkach międzynarodowych.

</doc>
<doc id="2908349" url="https://pl.wikipedia.org/wiki?curid=2908349" title="Leonard Piętak">
Leonard Piętak

Leonard Piętak (ur. 24 lutego 1841 w Przemyślu, zm. 26 lutego 1909 w Wiedniu) – polski prawnik, profesor, dziekan i rektor Uniwersytetu Lwowskiego, poseł-wirylista do Sejmu Krajowego Galicji i Rady Państwa, minister ds. Galicji przy rządzie Cesarstwa Austriackiego w Wiedniu.
Edukacja.
Był synem nauczyciela Jana i Brygidy z Adamowskich. W 1860 ukończył przemyskie gimnazjum i rozpoczął studia prawnicze na Uniwersytecie we Lwowie. W 1864 rozpoczął praktykę w Prokuratorii Skarbu we Lwowie, a trzy lata później wstąpił do służby politycznej przy lwowskim Namiestnictwie. Po uzyskaniu tytułu doktora prawa (1867) na Uniwersytecie Lwowskim, habilitował się w 1869, by rok później zostać profesorem nadzwyczajnym prawa handlowego i wekslowego. W styczniu 1871 otrzymał "veniam docendi" z prawa rzymskiego. Najwyższym postanowieniem z 12 grudnia 1872 mianowany został profesorem nadzwyczajnym tej dyscypliny, a 1 kwietnia 1876 profesorem zwyczajnym prawa rzymskiego oraz prawa handlowego i wekslowego lwowskiej uczelni.
Praca akademicka.
Wykłady na Uniwersytecie Lwowskim rozpoczął w 1869 na Wydziale Prawa i Umiejętności Politycznych, prowadząc wykłady z austriackiego prawa handlowego i wekslowego oraz prawa rzymskiego. Dwukrotnie pełnił najwyższe godności uniwersyteckie: rektora (w latach 1881/1882 i 1888/1889) i prorektora (w latach 1882/1883 i 1889/1890). Kierował również trzykrotnie jako dziekan Wydziałem Prawa i Umiejętności Politycznych, (w latach 1878/1879, 1883/1884 i 1890/1891). Czterokrotnie sprawował funkcję prodziekana wydziału (w latach 1879/1880, 1880/1881, 1884/1885 i 1891/1892). Od roku 1869 był członkiem Rządowej Komisji Egzaminacyjnej Oddziału Sądowego. W 1871 został członkiem, następnie w 1886 wiceprezesem, a w 1890 prezesem wspomnianej komisji w zakresie przedmiotów historyczno-prawnych.
Działalność zawodowa.
Był jednym z założycieli czasopisma „Prawnik”, którego pierwszy numer ukazał się w 1870. Na jego łamach opublikował wiele prac naukowych. W roku 1883 został członkiem korespondentem Wydziału Historyczno-Filozoficznego Akademii Umiejętności w Krakowie. Ponadto był członkiem korespondentem Centralnej Komisji Statystycznej w Wiedniu i Międzynarodowego Instytutu Statystycznego. W latach 1888–1897 pełnił funkcję prezesa Towarzystwa Nauczycieli Szkół Wyższych we Lwowie.
Działalność publiczna.
W latach 1886–1895 zasiadał w lwowskiej Radzie Miejskiej, gdzie w sekcji V zajmował się sprawami organizacyjnymi i oświaty. W okresie 1 kwietnia 1899 do 8 kwietnia 1900 pełnił także funkcję prezesa Galicyjskiej Kasy Oszczędności we Lwowie. Dwukrotnie, w latach 1881 i 1888, jako rektor Uniwersytetu Lwowskiego zasiadał w Sejmie Krajowym. W trakcie kadencji złożył m.in. wniosek o wprowadzenie języka polskiego w prokuraturach państwowych w Galicji oraz w urzędach pocztowych i telegraficznych. W październiku 1893 otrzymał mandat do Rady Państwa (po zrzeknięciu się mandatu przez Franciszka Smolkę), w której był członkiem i wiceprezesem Koła Polskiego. W działalności parlamentarnej swoją uwagę koncentrował głównie na sprawach związanych z sądownictwem i oświatą, dążąc do wyeliminowania zaniedbań występujących w tych dziedzinach na terenie Galicji. Za zgodą Koła Polskiego objął w 1900 stanowisko ministra do spraw Galicji przy rządzie cesarskim w Wiedniu, zajmowane wcześniej przez Kazimierza Chłędowskiego. Swoje obowiązki ministerialne wypełniał ponad sześć lat w rządach Ernsta Koerbera, Paula Gautscha i Konrada Hohenlohe-Schillingsfürsta. Po ustąpieniu ze stanowiska ministra, został posłem do Rady Państwa w Wiedniu. W latach 1907–1909 był członkiem Izby Panów. 
Zmarł w Wiedniu, trumna z jego ciałem został przywieziona do Lwowa 2 marca 1909 i złożona na cmentarzu Łyczakowskim we Lwowie. W pogrzebie oprócz władz państwowych i akademickich, wzięli udział biskupi lwowscy św. Józef Bilczewski, Józef Teodorowicz oraz przemyski św. Józef Sebastian Pelczar. Ten ostatni był szkolnym kolegą profesora z ławy przemyskiego gimnazjum.

</doc>
<doc id="2908351" url="https://pl.wikipedia.org/wiki?curid=2908351" title="Klemens Sarnicki">
Klemens Sarnicki

Klemens Sarnicki (ur. 31 października 1832 we Lwowie, zm. 8 października 1909 tamże) – bazylianin, teolog, biblista, rektor Uniwersytetu Lwowskiego w roku 1881, poseł-wirylista do Sejmu Krajowego Galicji IV i VI kadencji.
Życiorys.
Był synem Walentego i Katarzyny z Pieczarskich; ochrzczony został w obrządku łacińskim. We Lwowie odebrał wykształcenie elementarne i początki nauki gimnazjalnej. W 1848 wstąpił do lwowskiego łacińskiego seminarium duchownego, lecz został z niego relegowany z powodu posiadania zakazanych przez władze książek, aby zostać duchownym zmienił obrządek i wstąpił w 1850 do greckokatolickiego zakonu bazylianów. Po odbyciu rocznego nowicjatu w Dobromilu został nauczycielem w prowadzonej przez ten zakon szkole ludowej w Buczaczu. W 1853 złożył śluby zakonne, przyjmując imię Klemens. 1 sierpnia 1854 zdał egzamin dojrzałości w gimnazjum w Stanisławowie. W latach 1854–1858 studiował teologię w centralnym seminarium greckokatolickim w Wiedniu, gdzie w 1857 otrzymał święcenia kapłańskie. W 1861 został adiunktem przy Wydziale Teologicznym Uniwersytetu we Lwowie i tam uzyskał doktorat. Pięciokrotnie pełnił funkcję dziekana Wydziału Teologicznego, dwukrotnie był rektorem w latach 1880-1881 i 1889-1890. 1 października 1902 przeszedł na emeryturę. Odznaczony został wówczas Krzyżem Komandorskim Orderu Franciszka Józefa I. Pochowany został na cmentarzu Łyczakowskim we Lwowie.

</doc>
<doc id="2908352" url="https://pl.wikipedia.org/wiki?curid=2908352" title="Ignacy Frankowski">
Ignacy Frankowski

Ignacy Frankowski (ur. 1822, zm. 3 listopada 1892 w Przemyślu) – notariusz, radny, burmistrz Przemyśla.
Po studiach prawniczych rozpoczął pracę auskultanta w sądownictwie lwowskim. W 1859 przeniósł się na stałe do Przemyśla. Pracował jako notariusz w sądzie obwodowym. Od 1 maja 1867 do 31 maja 1870 pełnił funkcję burmistrza miasta (pierwszego w okresie autonomii). Był jednym z założycieli i dyrektorem przemyskiej Kasy Oszczędności, w której działał do śmierci. Zasiadał w radzie miejskiej i do 1886 w Radzie Powiatowej.. W 1871 stanął na czele nowo powstałego przemyskiego Towarzystwa Ochotniczej Straży Pożarnej. Był prezesem przemysko-samborsko-sanockiej izby notarialnej i Kawalerem Orderu św. Grzegorza.
Pochowany na cmentarzu głównym w Przemyślu (kwatera 10, rząd 2, nr 1)

</doc>
<doc id="2908356" url="https://pl.wikipedia.org/wiki?curid=2908356" title="Tomasz Stanecki">
Tomasz Stanecki

Tomasz Stanecki (ur. 1828 w Wadowicach, zm. 8 stycznia 1891 we Lwowie) – polski fizyk, rektor Uniwersytetu Lwowskiego w roku 1890, poseł-wirylista do Sejmu Krajowego Galicji VI kadencji.
Życiorys.
Był synem wadowickiego organisty. Ukończył tam gimnazjum, po czym studiował na wydziale filozoficznym we Lwowie. Po studiach pracował jako nauczyciel gimnazjalny. Potem pracował jako profesor szkoły realnej, dyrektor gimnazjum Bernardyńskiego i profesor Uniwersytetu Lwowskiego. Równocześnie uczył w szkole weterynarii i szkole leśnej we Lwowie. W roku akademickim 1890-91 wybrany rektorem Uniwersytetu Lwowskiego. Prowadził badania meteorologiczne. Członek i działacz Galicyjskiego Towarzystwa Gospodarskiego, członek jego Komitetu (25 czerwca 1872 - 18 czerwca 1875).
Pochowany na Cmentarzu Łyczakowskim we Lwowie. Jego synem był Zdzisław Stanecki.

</doc>
<doc id="2908357" url="https://pl.wikipedia.org/wiki?curid=2908357" title="Linia kolejowa Bad Freienwalde Klbf. – Cedynia">
Linia kolejowa Bad Freienwalde Klbf. – Cedynia

Linia kolejowa Bad Freienwalde Klbf. – Cedynia – zlikwidowana normalnotorowa linia kolejowa łącząca stację Bad Freienwalde Klbf. ze stacją Cedynia. Przed II wojną światową linia w całości położona była na terenie III Rzeszy. Po wojnie rozdzielona nową granicą pomiędzy Polską i Niemcami.
Historia.
Linia została otwarta 30 października 1930 roku. Linia była jednotorowa o rozstawie szyn wynoszącym 1435 mm. Podczas działań wojennych nieprzejezdny stał się odcinek Bad Freienwalde Klbf. – Stary Kostrzynek, a następnie tory zostały rozebrane od stacji Hohenwutzen do stacji Cedynia. W roku 1950 nastąpiło uruchomienie niemieckiego odcinka linii: Bad Freienwalde Klbf. - Hohenwutzen, jednak już w 1965 i 1966 roku zawieszono na niej ruch pasażerski, a następnie towarowy. W roku 1967 odcinek ten rozebrano.

</doc>
<doc id="2908358" url="https://pl.wikipedia.org/wiki?curid=2908358" title="Kościół św. Jakuba Apostoła w Ośnie Lubuskim">
Kościół św. Jakuba Apostoła w Ośnie Lubuskim

Kościół pw. św. Jakuba Apostoła w Ośnie Lubuskim – rzymskokatolicki kościół parafialny w Ośnie Lubuskim, w powiecie słubickim, w województwie lubuskim. Należy do dekanatu Rzepin w diecezji zielonogórsko-gorzowskiej.
Historia.
Jest to świątynia gotycka wzniesiona w latach 1298-1380, przebudowana i rozbudowana w 2 połowie XV i 1 połowie XVI stulecia oraz w 1834 roku. W 1538 roku została przejęta przez protestantów. W tym samym roku piorun zniszczył wieżę. Z kolei w 1596 roku wielki pożar zniszczył doszczętnie całe miasto razem ze świątynią – została spalona wieża, częściowo zawaliły się sklepienia, zostało zniszczone wyposażenie. Na początku XVII stulecia przeprowadzono prace remontowe, podczas których została odbudowana wieża, sklepienia i zostało ufundowane nowe wyposażenie. Po 1945 roku budowla została przejęta przez katolików i konsekrowana w dniu 8 grudnia 1963 roku. 
Architektura.
W dzisiejszej formie jest to budowla o trzech nawach z wyodrębnionym prezbiterium i wysoką masywną wieżą ozdobioną blendami, mieszczącą się od zachodu oraz zakrystią i kruchtą od strony południowej. 
Wyposażenie.
Wewnątrz znajdują się: ołtarz drewniany w stylu późnorenesansowym z 1627 roku, bogato polichromowany, ambona z 1619 roku, kamienna chrzcielnica z 1667 roku, drewniana skarbonka z 1658 roku, barokowy obraz "Ukrzyżowanie" z 1668 roku, dwie tablice z inskrypcjami informujące o odbudowie świątyni w 1608 roku (wykonana w XVIII wieku) i przeprowadzonych remontach w 1734 roku, organy wykonane w firmie Sauera w 1876 roku, wykonany w tym samym czasie neogotycki prospekt organowy, krzyż ołtarzowy z około 1884 roku, lichtarz wykonany w firmie Frageta z końca XIX stulecia i 2 dzwonki z połowy XIX wieku.

</doc>
<doc id="2908362" url="https://pl.wikipedia.org/wiki?curid=2908362" title="Z zamkniętymi oczami">
Z zamkniętymi oczami

Z zamkniętymi oczami (wł. "Ad Occhi Chiusi") – powieść (kryminał sądowy) włoskiego pisarza Gianrico Carofiglio – druga część cyklu z mecenasem Guido Guerrierim. Książka została wydana w 2003, a w Polsce ukazała się w 2009.
Treść.
Akcja powieści rozgrywa się w rodzinnym mieście autora – Bari. Dotyczy procesu wytoczonego przez mieszkankę schroniska dla kobiet doświadczonych przemocą – Martinę Fumai, wspomaganą przez tajemniczą siostrę Claudię. Pozwanym jest przedstawiciel miejscowej elity – Gianluca Sciantico, co bardzo utrudnia prowadzenie czynności procesowych w skorumpowanym środowisku lokalnych prawników. W powieści poruszona jest tematyka przemocy wobec kobiet i bezkarności władzy, tworzącej środowisko wzajemnie wspomagające się w przypadkach tuszowania przestępstw i wykroczeń.

</doc>
<doc id="2908363" url="https://pl.wikipedia.org/wiki?curid=2908363" title="Józef Komarnicki">
Józef Komarnicki

Józef Komarnicki (ur. 17 sierpnia 1853 w Rolowie, zm. 18 listopada 1920 we Lwowie) – rektor Uniwersytetu Lwowskiego w roku 1896, greckokatolicki poseł-wirylista do Sejmu Krajowego Galicji.
W 1898 został odznaczony Orderem Korony Żelaznej III klasy. Pochowany na cmentarze we wsi Nowy Lubliniec.

</doc>
<doc id="2908364" url="https://pl.wikipedia.org/wiki?curid=2908364" title="Nunczaku">
Nunczaku



</doc>
<doc id="2908365" url="https://pl.wikipedia.org/wiki?curid=2908365" title="Rogerio Nogueira">
Rogerio Nogueira

Rogerio Lintz Leite Medeiros Nogueira (ur. 30 czerwca 1988 w Andrelândii) – brazylijski siatkarz, grający na pozycji przyjmującego. W sezonie 2012/13 grał w PlusLidze, w drużynie ZAKSA Kędzierzyn-Koźle do której przeszedł awaryjnie w trakcie sezonu z powodu braku otrzymania wizy przez Elvisa Contrerasa. W sezonie 2014/2015 reprezentował barwy brazylijskiego klubu São José Vôlei. Od sezonu 2015/2016 zawodnik brazylijskiego klubu Canoas Vôlei.

</doc>
<doc id="2908366" url="https://pl.wikipedia.org/wiki?curid=2908366" title="Enderbury">
Enderbury

Enderbury – atol na Pacyfiku, należący do państwa Kiribati. Leży w grupie Wysp Feniks, ok. 68 km na południe od największego w tej grupie atolu Kanton. Razem z atolem Kanton w latach 1939-1979 wchodził w skład kondominium amerykańsko-brytyjskiego Canton i Enderbury.

</doc>
<doc id="2908367" url="https://pl.wikipedia.org/wiki?curid=2908367" title="Antoni Gluziński">
Antoni Gluziński



</doc>
<doc id="2908368" url="https://pl.wikipedia.org/wiki?curid=2908368" title="Kanton (wyspa Kiribati)">
Kanton (wyspa Kiribati)

Kanton, także Canton lub Abariringa (w przeszłości również "Mary Island", "Mary Balcout's Island" i "Swallow Island") – atol na Pacyfiku, w połowie odległości między archipelagami Hawajów i Fidżi, należący do państwa Kiribati. Jest największym atolem w grupie Wysp Feniks. Razem z mniejszym atolem Enderbury w latach 1939–1979 wchodził w skład kondominium amerykańsko-brytyjskiego Canton i Enderbury. Atol otacza lagunę o powierzchni 40 km². Stolica Kiribati Bairiki jest oddalona od wyspy o 1765 km. W roku 2005 Kanton zamieszkiwało 41 osób. Do maja 2010 roku populacja zmalała do 24 osób (14 dorosłych i 10 dzieci). Jedyna wioska nosi nazwę Tebaronga.
Geografia, flora i fauna.
Kanton ma kształt nieregularnego równoległoboku. Odległość między najdalszymi brzegami wynosi 14,5 km, zaś pas lądu ma 50–600 m szerokości przy wysokości od 1,5 do 7 m n.p.m. Południowowschodni kraniec wyspy nosi nazwę "Pyramid Point". Jedyne wejście na wody laguny znajduje się po zachodniej stronie, a występujące tu prądy morskie osiągają prędkość 6–8 węzłów. Wody laguny zamieszkuje 153 gatunków ryb, jak tuńczyki, rekiny, płaszczki i węgorze.
Kanał łączący lagunę z oceanem ma głębokość 7,6 m, aczkolwiek raport z roku 1988 mówił o co najmniej 9 m; po opuszczeniu kanału głębokość spada do 4,5 m. Najlepsze kotwicowisko znajduje się na zewnątrz atolu, na półce szelfowej, gdzie głębokość nie przekracza 25 m, a piaszczyste koralowe dno dobrze trzyma kotwice. W opinii mieszkańców i kapitanów statków odwiedzających wyspę, dla jednostek zbyt dużych, by mogły wejść do laguny, dobrego kotwicowiska w pobliżu wyspy nie ma.
Większość powierzchni wyspy to piasek koralowy, rzadko porośnięty trawą i karłowatymi krzewami; większe krzewy i drzewa można napotkać jedynie w pobliżu wioski. Według Edwina Bryana, w roku 1941 Kanton porastało dwanaście różnych gatunków roślin, w tym niskie zioła i trawy, krzewy z rodzaju "Scaevola" w południowej części wyspy, gatunek krzewu "Suriana maritima" w pobliżu wejścia do laguny, "Heliotropium foertherianum", czy takie drzewa jak palmy kokosowe lub "Cordia subcordata". Nowozelandzka ekspedycja w 1937 roku doliczyła się na wyspie 23 gatunków ptaków i donosiła o obecności szczurów polinezyjskich, jaszczurek, krabów i żółwi. Znaleziono także dwa gatunki pająków
Na wyspie nie ma źródeł wody pitnej, co stanowi poważny kłopot dla mieszkańców. Deszczówka zbierana jest w cysterny, ale opady są rzadkie; średnia opadów za lata 1938-1953 wynosiła 87,1–359,7 mm, jednak późniejsze badania wykazały, że klimat wyspy staje się z roku na rok wilgotniejszy. Wyspę obiega nieutwardzona droga. Lotnisko wyspy Kanton (kod lotniska ICAO PCIS) znajduje się w północnozachodniej części wyspy, ale obecnie nie jest wykorzystywane. W World Port index Kanton jest oznakowana numerem 56025.
Historia.
Pierwszym Europejczykiem, który zobaczył atol we wrześniu 1595 roku, był członek hiszpańskiej ekspedycji, jaką dowodził Álvaro de Mendaña, Lorenzo Barreto, dowódca jednego z mniejszych okrętów, podczas podróży okrężnej wokół największej z wysp Santa Cruz, Nendo.
Następna potwierdzona wizyta miała miejsce 5 sierpnia 1824 roku. Były to dwa statki wielorybnicze z Londynu: "Phoenix" kapitana Johna Palmera i "Mary" kapt. Edwarda Reeda. Wielorybnicy nazwali wówczas atol „Mary Ballcout's Island” na cześć żony armatora. Do dziś obowiązująca nazwa atolu pochodzi od statku wielorybniczego "Canton" z New Bedford, który rozbił się w tym miejscu 4 marca 1854 roku. Załoga uratowała się w łodziach wielorybniczych i po 49 dniach wiosłowania po otwartym oceanie dotarła do wyspy Tinian w archipelagu Marianów.
Rywalizacja.
W latach pięćdziesiątych XIX wieku Brytyjczycy postanowili włączyć wyspę do swego imperium, ale bez natychmiastowego skutku. Pretensje do wyspy zostały zgłoszone ponownie w roku 1936, gdy Brytyjczycy zaczęli częściej odwiedzać Kanton. Wreszcie, 31 sierpnia 1937 roku, umieścili tam radiostację z dwoma ludźmi obsługi. 25 grudnia 1941 roku otwarto brytyjski urząd pocztowy (zamknięto go w lutym 1968). Amerykanie również uruchomili na wyspie swoją pocztę; była ona czynna od 1940 do 1965 roku, a następnie po 1970.
8 czerwca 1937 roku Kanton zajęli na krótko naukowcy. Goście z USA, Nowej Zelandii, członkowie ekspedycji zorganizowanej przez National Geographic Society mieli obserwować całkowite zaćmienie Słońca. Amerykanie wykorzystali sytuację i ogłosili przynależność wyspy do swego kraju, przy czym wznieśli niewielki pomnik udekorowany dwoma gwiaździstymi sztandarami. Zgodnie z jednym ze źródeł brytyjski okręt HMS "Wellington" oddał strzał ostrzegawczy przed dziobem USS "Avocet". Amerykański okręt odpowiedział tym samym, po czym obaj dowódcy uzgodnili zawieszenie broni do czasu otrzymania odpowiednich instrukcji władz. Waszyngton i Londyn natychmiast zabroniły podejmowania nieprzyjaznych kroków i obie strony obserwowały zaćmienie słońca razem, „choć ozięble”.
W odpowiedzi na brytyjską reokupację wyspy w sierpniu 1937 roku, 6 marca 1938 na atolu wylądowało siedmiu Amerykanów. Trzy dni wcześniej, mimo protestu brytyjskiego ambasadora, prezydent Franklin Delano Roosevelt formalnie oddał Kanton pod kontrolę Departamentu Spraw Wewnętrznych. Obie strony wywierały wzajemną presję, aż w końcu, 6 kwietnia 1939 roku, USA i Wielka Brytania zgodziły się wspólnie sprawować kontrolę nad Kantonem przez cztery następne lata. W ten sposób powstało kondominium Canton i Enderbury.
Oaza lotnicza.
18 maja 1939 roku na Kantonie zjawili się pracownicy Pan American World Airways, których zadaniem było zbudowanie zaplecza dla planowanego połączenia z Nową Zelandią przy użyciu łodzi latających. Połączenie zostało uruchomione 12 lipca 1940 roku przez samoloty Boeing 314 Clipper. 4 grudnia 1941 roku "Pacific Clipper" wystartował z Kantonu w lot do Nowej Kaledonii; był to ostatni cywilny przelot przed przystąpieniem Stanów Zjednoczonych do wojny.
II wojna światowa.
W czasie wojny "seabees" US Navy zbudowali 1,9-kilometrowy pas startowy, a Kanton stała się miejscem tankowania samolotów Navy Air Transport Service w ich lotach do Australii i Nowej Zelandii, jak również bazą wypadową do ataków Wysp Gilberta, okupowanych wówczas przez Japonię. 14 lutego 1942 roku transportowiec SS "President Taylor" wszedł – podczas wyładunku wojska – na mieliznę i został porzucony. Pod koniec roku 1942 wyspę trzykrotnie ostrzelały japońskie okręty podwodne, a 25 marca roku następnego Kanton została zbombardowana. Zniszczenia były jednak „nieznaczne”. Obronę wyspy stanowiło około 1200 żołnierzy i pracowników wojska, ale Japończycy nigdy nie przeprowadzili ataku. Na wyspie wydarzyły się w tamtych czasach – 19 lipca 1944 i 5 grudnia 1945 roku – dwa wypadki rozbicia samolotów wojskowych. Gdy teatr wojny przesunął się dalej ku zachodowi miejsce to stało się kwaterą katolickiego kapelana armii amerykańskiej.
Po wojnie.
W listopadzie 1946 roku linie Pan Am wznowiły loty do Australii i Nowej Zelandii via Kanton wykorzystując samoloty Douglas DC-4. Pacific Airlines, pierwsze australijskie linie transpacyficzne, również dokonywały międzylądowań na wyspie, gdy ich luksusowe DC-6B pokonywały drogę z Sydney przez Hawaje do Vancouver w Kanadzie. Gdy PA ogłosiły upadłość połączenie przejęły linie Qantas. Z kantońskiego lotniska korzystały też Canadian Pacific Airlines. Wzmożony ruch na wyspiarskim lotnisku trwał do roku 1958, kiedy to DC-4 zostały zastąpione przez nowocześniejsze maszyny. By temu podołać na wyspie zbudowano elektrownię, hotel dla pasażerów, przychodnię medyczną, szkołę dla dzieci personelu i wiele innych obiektów. Wyspa była zarządzana wspólnie przez Zjednoczone Królestwo i Stany Zjednoczone, a oba urzędy pocztowe mieściły się w jednym budynku. Amerykańskim administratorem był w latach 1952–1956 przedstawiciel Departamentu Sprawiedliwości William J. Evans. W czasie jego urzędowania Kanton odwiedziła ekipa magazynu "National Geographic", dzięki czemu – w styczniu 1955 roku – czytelnicy zapoznali się z wyspą. W październiku 1953 roku zatrzymał się na wyspie, w drodze do Nowej Zelandii, wiceprezydent USA Richard Nixon z małżonką. Spędzili tam noc i udzielili wywiadu lokalnej rozgłośni radiowej.
Ostatecznie, gdy weszły do użytku dalekodystansowe pasażerskie samoloty odrzutowe, wyspa Kanton – jako stacja uzupełniania paliwa – stała się zbędna. Wycofały się z niej wszystkie linie lotnicze poza Pan Am, które raz na miesiąc obsługiwały wahadłowo linię z Auckland przez Nadi, Pago Pago i Kanton do Honolulu. Linię tą obsługiwały dwa wysłużone samoloty DC-7C. Ostatni taki lot miał miejsce w listopadzie 1965 roku, a DC-7 wróciły do Miami. Przyczyną było otwarcie nowego lotniska w Auckland, co pozwoliło Pan Am wpisać Nową Zelandię w mapę połączeń odrzutowców. Kantońskie lotnisko pozostało czynne, ale jedynie w roli lotniska zapasowego.
Dalsze losy.
W roku 1960 zainstalowano na wyspie stację namiarową programu Mercury, ale w listopadzie 1965 została zlikwidowana. Do roku 1976 United States Air Force i United States Space and Missile Systems Organization wykorzystywały wyspę do śledzenia rakiet balistycznych. W tym jednak roku nastąpił ostateczny koniec działalności Amerykanów; lotnisko zostało opuszczone, a personel wyjechał. Wycofali się i zamknęli swój urząd pocztowy również Brytyjczycy. W roku 1979, wraz z ogłoszeniem niepodległości Kiribati, anglo-amerykańskie kondominium przestało formalnie istnieć, a wyspę przekazano władzom młodego państwa. Rząd Kiribati otworzył ponownie urząd pocztowy Kantonu, a wyspa została zasiedlona kilkoma mieszkańcami przeludnionych atoli Wysp Gilberta, którzy zamieszkali w opuszczonych budynkach pozostałych po poprzednich użytkownikach.
Kanton jest od czasu do czasu odwiedzany przez statki Republiki Kiribati, US Coast Guard i różne łodzie rybackie. W 2008 roku Kanton i pozostałe wyspy archipelagu stały się "Phoenix Islands Protected Area" (PIPA), największym na świecie obszarem ochrony życia morskiego, obejmującym 410 500 km² lądu i oceanu. Rok wcześniej Wyspy Feniks zostały wciągnięte na listę Światowego Dziedzictwa UNESCO. Służba Meteorologiczna Kiribati założyła na wyspie stację badań sejsmicznych IU KNTN.
W roku 2010 Alex Bond, żeglarz przeprowadzający jacht z Kornwalii do Australii, zatrzymał się – w drodze z Honolulu na Fidżi – na wyspie Kanton. Na miejscu stwierdził, że wyspiarze byli w krytycznej sytuacji – brakowało im pożywienia. Spodziewany statek z zaopatrzeniem nie dotarł do wyspy, więc ludzie żywili się przez kilka miesięcy wyłącznie rybami i orzechami kokosowymi. Bond skontaktował się przez telefon satelitarny z placówką brytyjskiej Coast Guard w Falmouth, a ta z kolei porozumiała się z US Coast Guard co do zorganizowania pomocy.

</doc>
<doc id="2908371" url="https://pl.wikipedia.org/wiki?curid=2908371" title="Veronica Borsi">
Veronica Borsi

Veronica Borsi (ur. 13 czerwca 1987 w Bracciano) – włoska lekkoatletka specjalizująca się w sprinterskich biegach przez płotki.
Finalistka mistrzostw świata juniorów młodszych z 2003. W 2005 zajęła 5. miejsce w biegu na 100 metrów przez płotki oraz w sztafecie 4 × 100 metrów podczas juniorskich mistrzostw Europy. W 2011 zdobyła srebro światowych wojskowych igrzysk sportowych w biegu na 100 metrów przez płotki. Półfinalistka uniwersjady w Shenzhen z tego samego roku. W 2012 dotarła do półfinału podczas halowych mistrzostw świata w Stambule. Srebrna medalistka halowych mistrzostw Europy z 2013 (po dyskwalifikacji za doping pierwszej na linii mety Turczynki Nevin Yanıt). W tym samym roku zdobyła srebro igrzysk śródziemnomorskich w Mersin.
Wielokrotna medalistka mistrzostw Włoch oraz reprezentantka kraju w meczach międzypaństwowych.
Rekordy życiowe.
Do zawodniczki należy także rekord Włoch juniorów w biegu na 55 metrów przez płotki (7,89).

</doc>
<doc id="2908373" url="https://pl.wikipedia.org/wiki?curid=2908373" title="Linia kolejowa Sucha Wąskotorowa – Komorze">
Linia kolejowa Sucha Wąskotorowa – Komorze

Linia kolejowa Sucha Wąskotorowa – Komorze – zlikwidowana wąskotorowa linia kolejowa łącząca stację Sucha Wąskotorowa ze stacją Komorze. Linia należała do Jarocińskiej Kolei Powiatowej
Historia.
Linia została otwarta 1 listopada 1902 roku. Linia była jednotorowa o rozstawie szyn wynoszącym 600 mm. Linia łączyła cukrownię w Witaszycach z prywatną cukrownią w Komorzu Przybysławskim. W latach 20. i 30. XX wieku linia zaczęła nabierać charakteru typowo towarowego, a połączenia pasażerskie ograniczono. Spadek rentowności linii doprowadził W 1973 roku do zamknięcia dla ruchu pasażerskiego, a 1 maja 1987 roku zamknięto także ruch towarowy. Linię rozebrano w 1989.

</doc>
<doc id="2908374" url="https://pl.wikipedia.org/wiki?curid=2908374" title="Paul Cheema Singh">
Paul Cheema Singh

Paul Cheema Singh (ur. 26 września 1920 w Kalakh w dystrykcie Ludhijana) – indyjski strzelec, olimpijczyk. 
Brał udział w letnich igrzyskach olimpijskich 1960 (Rzym). Startował w jednej konkurencji, w której zajął ostatnie, 57. miejsce. 

</doc>
<doc id="2908376" url="https://pl.wikipedia.org/wiki?curid=2908376" title="Rektorzy Uniwersytetu Lwowskiego">
Rektorzy Uniwersytetu Lwowskiego

Poczet rektorów Uniwersytetu Lwowskiego.

</doc>
<doc id="2908377" url="https://pl.wikipedia.org/wiki?curid=2908377" title="Kościół Świętego Ducha w Łowiczu">
Kościół Świętego Ducha w Łowiczu

Kościół Świętego Ducha w Łowiczu – rzymskokatolicki kościół parafialny w Łowiczu, w województwie łódzkim. Należy do dekanatu Łowicz – Św. Ducha diecezji łowickiej.
Jest to najstarsza do dziś zachowana świątynia w Łowiczu, wzmiankowano jej budowę w 1404 roku jako kościół parafialny dla Nowego Miasta. Budowla gotycka, jednonawowa, z węższym prezbiterium. W 1559 roku dobudowano kaplicę południową cechu szewców. W 1620 roku zbudowano wieżę. W 1778 roku przebudowano fasadę zachodnią. Fasada i wieża w wyższych partiach późnobarokowa. W 1904 nadbudowano wieżę. Wyposażenie wnętrza barokowe i eklektyczne z przełomu XVIII i XIX wieku.

</doc>
<doc id="2908378" url="https://pl.wikipedia.org/wiki?curid=2908378" title="Cmentarz parafialny w Rozwadowie">
Cmentarz parafialny w Rozwadowie

Cmentarz Parafialny w Rozwadowie - zabytkowy cmentarz założony w 1785 roku w południowej części miasta Rozwadów (obecnie północna dzielnica Stalowej Woli. Należy do parafii rzymskokatolickiej Matki Bożej Szkaplerznej w Rozwadowie. Była największą ówczesną nekropolią w regionie. Obecnie znajduje się w środku miasta Stalowa Wola.
Cmentarz położony jest w pobliżu zabytkowego XVIII-wiecznego Klasztoru Ojców Kapucynów przy ul. Klasztornej, a także Cmentarza Wojennego. Wejście główne stanowi neogotycka brama z 1923 roku, a na jego terenie znajdują się XIX-wieczne nagrobki. Najstarszy grób, Józefy Krupeckiej, pochodzi z 1847 roku. Znajduje się tam także obelisk ku czci powstańców styczniowych z 1863 roku.
Teren cmentarza to ok. 2,8 ha.

</doc>
<doc id="2908379" url="https://pl.wikipedia.org/wiki?curid=2908379" title="Międzynarodowy Dzień Lasów">
Międzynarodowy Dzień Lasów

Międzynarodowy Dzień Lasów (ang. "International Day of Forests") – święto obchodzone 21 marca, ustanowione przez Zgromadzenie Ogólne ONZ 28 listopada 2012 roku (rezolucja A/C.2/67/L.4).
Obchody tego dnia mają na celu podnoszenie świadomości ludzkości na temat znaczenia lasów dla człowieka.
Organizacja Narodów Zjednoczonych do spraw Wyżywienia i Rolnictwa (FAO) zachęca kraje całego świata do propagowania idei i działalności związanej z lasami (sadzenie drzew, sprzątanie lasów).

</doc>
<doc id="2908380" url="https://pl.wikipedia.org/wiki?curid=2908380" title="Sumona Sumanatemega">
Sumona Sumanatemega

Sumona Sumanatemega (taj. สุมน สุมนเตมี; ur. 17 sierpnia 1932 w Bangkoku) – tajski strzelec, olimpijczyk.
Brał udział w igrzyskach olimpijskich w latach 1960 (Rzym) i 1964 (Tokio). Na obydwu, startował w konkurencji pistoletu szybkostrzelnego z odległości 25 metrów; w Rzymie zajął 46. miejsce, natomiast w Tokio uplasował się na 30. miejscu.

</doc>
<doc id="2908381" url="https://pl.wikipedia.org/wiki?curid=2908381" title="Parafia św. Józefa Oblubieńca Najświętszej Maryi Panny w Zielonej Górze">
Parafia św. Józefa Oblubieńca Najświętszej Maryi Panny w Zielonej Górze

Parafia pw. św. Józefa Oblubieńca Najświętszej Maryi Panny w Zielonej Górze – rzymskokatolicka parafia należąca do dekanatu Zielona Góra – Ducha Świętego, diecezji zielonogórsko-gorzowskiej, metropolii szczecińsko-kamieńskiej. Erygowana w 1994 roku przez ówczesnego biskupa Adama Dyczkowskiego.
Historia.
Parafia pw. św. Józefa Oblubieńca w Zielonej Górze powstała wskutek podziału zielonogórskich parafii. W 1993 roku z polecenia biskupa Józefa Michalika na osiedlu Zacisze w Zielonej Górze zaczęto formować nowy ośrodek duszpasterski. Do tego zadania wyznaczono ks. Leszka Kazimierczaka. 
19 marca 1994, w dzień wspomnienia św. Józefa, nowy biskup Adam Dyczkowski erygował parafię. Należący do niej kościół znalazł swoją siedzibę w dawnym hangarze lotniczym – z uwagi na to, jego konstrukcja jest prosta architektonicznie.
W 1998 roku zakończono wykańczanie budynku kościoła oraz wybudowano dzwonnicę. 
29 kwietnia 2009 roku, przy parafii zostało otwarte hospicjum wraz z Domem Seniora im. św. Jana Pawła II. 
Zabudowania kościelne.
Budynek kościoła parafialnego jest otoczony przez kompleks zabudowań, w skład którego wchodzą m.in.: plebania, kawiarnia „Pod Aniołami”, „Dom Seniora – Hospicjum”, dzwonnica oraz znajdująca się po przeciwnej stronie jezdni Stajnia św. Józefa (utworzona w 2001 roku). Oprócz tego w budynku hospicjum znajduje się świetlica opiekuńczo-wychowawcza, do której uczęszczają dzieci z pobliskich osiedli.
Do parafii należy Stajnia Józefa powstała w 2001 roku oferująca m.in.: zajęcia hipoterapeutyczne, naukę jazdy konnej, organizację imprez oraz naukę jazdy konnej. Na jej terenie znajdują się dwa wybiegi.
Działalność społeczna i duszpasterska.
Przy parafii działają różne grupy modlitewne i duszpasterskie, m.in. duszpasterstwo akademickie „Stodoła”, „Caritas", co rok też w trasę wyrusza grupa pielgrzymkowa. W granicach parafii mieszka około 6100 wiernych.
Przy parafii organizowane są różnorakie imprezy, zawody i koncerty. W kościele odbył się m.in. koncert zespołu wokalnego Vox Humana z peruwiańskim zespołem Leyenda (14 maja 2007) oraz recital "Piękny jest Bóg" (8 czerwca 2013). Co roku przy współpracy z UZ organizowana jest także adresowana do dzieci i ich opiekunów rodzinna majówka.
29 kwietnia 2009 roku, po trwającej 22 miesiące budowie, przy parafii zostało otwarte drugie w Zielonej Górze hospicjum wraz z Domem Seniora im. św. Jana Pawła II, zarządzane przez przyparafialny Ośrodek Integracji Społecznej będący Organizacją Pożytku Publicznego. Całkowity koszt realizacji tego projektu wyniósł 3 miliony złotych, jest on wspierany przez ofiarność parafian. W hospicjum może zamieszkać 12 chorych, natomiast dom seniora może przyjąć 18 pensjonariuszy.
W listopadzie 2012 roku parafię odwiedził o. Franciszek Filipiec z animacją misyjną, przybliżając wiernym prace misjonarzy i sztukę afrykańską.
Obszar parafii.
Na terenie parafii mieści się Szkoła Podstawowa nr 18 im. Arkadego Fiedlera w Zielonej Górze oraz Campus "B" Uniwersytetu Zielonogórskiego.
Osiedla i ulice.
W granicach parafii znajdują się:

</doc>
<doc id="2908382" url="https://pl.wikipedia.org/wiki?curid=2908382" title="38.M Toldi III">
38.M Toldi III

38.M Toldi III (k.hk. C40) – węgierski czołg lekki z okresu II wojny światowej. Zmodernizowana wersja czołgu 38.M Toldi I wyprodukowana w liczbie 12 sztuk w roku 1944.
Czołgi Toldi III posiadały takie samo uzbrojenie jak czołgi 38.M Toldi IIa. Opancerzenie ich wzmocniono do 35 mm w przedniej części kadłuba oraz wieży, zaś z boku do 20-25 mm.

</doc>
<doc id="2908384" url="https://pl.wikipedia.org/wiki?curid=2908384" title="Parafia św. Józefa w Zielonej Górze">
Parafia św. Józefa w Zielonej Górze



</doc>
<doc id="2908385" url="https://pl.wikipedia.org/wiki?curid=2908385" title="León Lyon">
León Lyon

León Lyon Martin (ur. 3 sierpnia 1918 w Payette, zm. 17 stycznia 2003 w San Juan) – portorykański strzelec, dwukrotny olimpijczyk.
Brał udział w igrzyskach olimpijskich w latach 1960 (Rzym) i 1964 (Tokio). Na obydwu, startował w konkurencji pistoletu szybkostrzelnego z odległości 25 metrów; w Rzymie zajął 40. miejsce, natomiast w Tokio uplasował się na 37. miejscu.

</doc>
<doc id="2908387" url="https://pl.wikipedia.org/wiki?curid=2908387" title="Rogério Tavares">
Rogério Tavares

Rogério Manuel de Castro Tavares (ur. 3 grudnia 1912 w Porto) – portugalski strzelec, olimpijczyk.
Brał udział w igrzyskach olimpijskich w latach 1952 (Helsinki) i 1960 (Rzym). Na obydwu startował w konkurencji pistoletu szybkostrzelnego z odległości 25 metrów; w Helsinkach zajął 21. miejsce, natomiast w Rzymie uplasował się na 49. miejscu.

</doc>
<doc id="2908389" url="https://pl.wikipedia.org/wiki?curid=2908389" title="Kurt Felix">
Kurt Felix

Kurt Felix (ur. 4 lipca 1988 w Saint George’s) – grenadyjski lekkoatleta specjalizujący się w wielobojach.
W 2010 zajął 5. miejsce na igrzyskach Ameryki Środkowej i Karaibów. W tym samym roku był jedenasty na igrzyskach Wspólnoty Narodów. W 2012 reprezentował Grenadę na igrzyskach olimpijskich w Londynie, na których nie ukończył rywalizacji dziesięcioboju. Dwa lata później startował na igrzyskach Wspólnoty Narodów w Glasgow, podczas których zdobył brązowy medal w dziesięcioboju i ustanowił wynikiem 8070 pkt. rekord Grenady w tej konkurencji. W 2015 zdobył srebrny medal igrzysk panamerykańskich w Toronto. Podczas rozgrywanych w tym samym roku mistrzostw świata w Pekinie zajął ósme miejsce z wynikiem 8302 pkt., poprawiającym tym samym ustanowiony rok wcześniej rekord Grenady w dziesięcioboju o 232 punkty. Szósty zawodnik siedmioboju na halowych mistrzostwach świata w Portland (2016). W tym samym roku zajął 9. miejsce podczas igrzysk olimpijskich w Rio de Janeiro. W 2017 w Londynie zajął siódme miejsce w konkursie wieloboistów na mistrzostwach świata.
Wielokrotny rekordzista kraju. Medalista mistrzostw NCAA oraz CARIFTA Games.

</doc>
<doc id="2908394" url="https://pl.wikipedia.org/wiki?curid=2908394" title="Osiedle Malarzy w Zielonej Górze">
Osiedle Malarzy w Zielonej Górze



</doc>
<doc id="2908395" url="https://pl.wikipedia.org/wiki?curid=2908395" title="Osiedle Przyjaźni w Zielonej Górze">
Osiedle Przyjaźni w Zielonej Górze



</doc>
<doc id="2908399" url="https://pl.wikipedia.org/wiki?curid=2908399" title="C+M+B">
C+M+B



</doc>
<doc id="2908402" url="https://pl.wikipedia.org/wiki?curid=2908402" title="Kościół Niepokalanego Poczęcia Najświętszej Maryi Panny i św. Elżbiety oraz klasztor Sióstr Bernardynek w Łowiczu">
Kościół Niepokalanego Poczęcia Najświętszej Maryi Panny i św. Elżbiety oraz klasztor Sióstr Bernardynek w Łowiczu

Kościół Niepokalanego Poczęcia Najświętszej Maryi Panny i świętej Elżbiety oraz klasztor Sióstr Bernardynek w Łowiczu – kościół rektorski znajdujący się w Łowiczu, w województwie łódzkim. Należy do dekanatu Łowicz-Katedra diecezji łowickiej.
Zespół klasztorny został wybudowany w latach 1648–1650 z fundacji Marcina Sadowskiego, kasztelana gostyńskiego i jego żony, Eufrozyny według projektu Tomasza Poncino. W 1650 roku został konsekrowany przez arcybiskupa gnieźnieńskiego Macieja Łubieńskiego. Kościół barokowy, murowany, jednonawowy, w nawie północnej trójarkadowy chór, ołtarze z dekoracją barokową z drugiej połowy XVII i początku XVIII wieku.

</doc>
<doc id="2908411" url="https://pl.wikipedia.org/wiki?curid=2908411" title="Maxim Trankov">
Maxim Trankov



</doc>
<doc id="2908412" url="https://pl.wikipedia.org/wiki?curid=2908412" title="Tatiana Volosozhar">
Tatiana Volosozhar



</doc>
<doc id="2908413" url="https://pl.wikipedia.org/wiki?curid=2908413" title="Anna Sołtan-Romerowa">
Anna Sołtan-Romerowa

Anna Sołtan-Romerowa "(z domu Pereświt-Sołtan) (znana również jako Anna Soltan de Römer)" (ur. 28 kwietnia 1895 w Warszawie, zm. 6 października 1974 w Hudson (Quebec) – polska malarka.
Urodziła się w rodzinie inżyniera drogowego Wiktora Pereświt-Sołtana, który był ziemianinem i posiadał majątek w okolicy Witebska oraz Amelii z Weyssenhoffów. Od 1914 studiowała w warszawskiej Szkole Sztuk Pięknych w pracowni Stanisława Lentza. Poślubiła Antoniego Kazimierza Romera, początkowo mieszkała w Janopolu, a następnie w Wilnie i Warszawie, gdzie należała do Towarzystwa Zachęty Sztuk Pięknych. W 1940 opuściła Polskę i zamieszkała w Bawarii, skąd w 1948 wyjechała do Kanady, zamieszkała w Hudson Heights.
Artystka najczęściej tworzyła akwarele, były to portrety i pejzaże, sporadycznie były to również sceny rodzajowe i martwą naturę. Przed opuszczeniem ojczyzny wystawiała w Warszawie, Wilnie, Rydze, Bydgoszczy i Poznaniu, na emigracji miała wystawy indywidualne w Paryżu, Antwerpii i Brukseli. Wiele prac Anny Sołtan-Romerowej znajduje się w kolekcjach muzeów i galerii w Ottawie, Toronto, Montrealu, Waszyngtonie i Londynie.

</doc>
<doc id="2908414" url="https://pl.wikipedia.org/wiki?curid=2908414" title="Fujio Masuoka">
Fujio Masuoka

Dr – wynalazca pamięci flash. Rozpoczął pracę w Toshibie w 1971 roku, gdzie rozwinął pamięć SAMOS. Obecnie jest profesorem na Uniwersytecie Tohoku w Sendai, w Japonii.
Od 2005 roku Masuoka pracował nad rozwinięciem trójwymiarowego tranzystora.

</doc>
<doc id="2908415" url="https://pl.wikipedia.org/wiki?curid=2908415" title="Alkiwiadis Papajeorgopulos">
Alkiwiadis Papajeorgopulos

Alkiwiadis Papajeorgopulos (gr. Αλκιβιάδης Παπαγεωργόπουλος, "Alkiviádīs Papageōrgópoulos"; ur. 24 marca 1937, Ateny) – grecki strzelec, olimpijczyk.
Brał udział w igrzyskach olimpijskich w latach 1960 (Rzym), 1964 (Tokio) i 1968 (Meksyk). Startował w konkurencji pistoletu szybkostrzelnego z odległości 25 metrów; w Rzymie zajął 33. miejsce, natomiast w Tokio i Meksyku uplasował się odpowiednio na 21. i 22. miejscu.

</doc>
<doc id="2908418" url="https://pl.wikipedia.org/wiki?curid=2908418" title="Michał Kaczyński (krytyk sztuki)">
Michał Kaczyński (krytyk sztuki)



</doc>
<doc id="2908420" url="https://pl.wikipedia.org/wiki?curid=2908420" title="Monaster Opieki Matki Bożej w Tołoczynie">
Monaster Opieki Matki Bożej w Tołoczynie

Monaster Opieki Matki Bożej – bazyliański, a następnie prawosławny klasztor w Tołoczynie (rejon tołoczyński obwodu witebskiego Białorusi).
Historia.
Unicki klasztor w Tołoczynie został ufundowany w 1604 przez kanclerza wielkiego litewskiego Lwa Sapiehę. W 1769 Sanguszkowie, nowi właściciele Tołoczyna, ufundowali nowy budynek klasztorny w stylu późnego baroku. Przy klasztorze funkcjonowała szkoła bazyliańska.
Według różnych źródeł zamknięcie bazyliańskiego klasztoru nastąpiło w 1840 lub znacznie wcześniej, w 1796 lub 1804. Konsekwentnie w źródłach pojawiają się różne daty adaptacji bazyliańskiej cerkwi na prawosławną – 1840 (tj. już po synodzie połockim, gdy na ziemiach zabranych unia została skasowana w ogóle) lub jeszcze w 1804. W dawnych budynkach klasztoru unickiego nie zorganizowano wspólnoty prawosławnej, a jedynie zaadaptowano unicką cerkiew do wymogów liturgii prawosławnej. Była to filia monasteru Zaśnięcia Matki Bożej w Orszy.
Świątynia pozostawała czynna również po rewolucji październikowej. Parafii odebrano wówczas budynki poklasztorne, nie zamykając samej cerkwi. W 1996 parafia odzyskała wymienione budynki i sąsiadujący z nimi teren. W 2004 w obiektach zorganizowany został żeński klasztor.
Architektura.
Bazyliański klasztor w Tołoczynie jest zabytkiem architektury w stylu baroku wileńskiego. Budynek monasterski jest budynkiem dwukondygnacyjnym, został wzniesiony na planie prostokąta. Jego ściany zdobią pilastry i gzyms, szczyty zwieńczają trójkątne frontony.
Cerkiew monasterska jest trójnawową bazyliką z fasadą o łamanej linii, z naprzemiennie występującymi elementami wklęsłymi i wypukłymi. Między dwiema wieżami na elewacji głównej i na elewacji tylnej znajdują się efektownie dekorowane szczyty. Zwieńczenia obydwu wież zostały w XIX w. przebudowane. Nawy, rozdzielone filarami, kryją sklepienia krzyżowe. We wnętrzu przetrwały fragmenty polichromii z motywami florystycznymi i geometrycznymi.

</doc>
<doc id="2908421" url="https://pl.wikipedia.org/wiki?curid=2908421" title="Schönsee">
Schönsee

Lokalizacje.
Polska.
Dawna nazwa miejscowości:

</doc>
<doc id="2908423" url="https://pl.wikipedia.org/wiki?curid=2908423" title="Dawny kościół św. Bartłomieja i klasztor Bernardynów w Łowiczu">
Dawny kościół św. Bartłomieja i klasztor Bernardynów w Łowiczu

Dawny kościół świętego Bartłomieja i klasztor Bernardynów w Łowiczu – dawny zespół klasztorny Bernardynów, znajdujący się w Łowiczu, w województwie łódzkim.
Kościół gotycki, murowany z cegły w układzie polskim. Zabudowania klasztorne barokowe, trzykondygnacyjne o trzech skrzydłach otaczających kwadratowy wirydarz (czwarte skrzydło stanowi kościół).
W budynkach przez wiele lat mieściły się uczelnie kształcące nauczycieli. Ostatnimi z nich były działające od początku lat 90. XX w. Kolegium Nauczycielskie i Nauczycielskie Kolegium Języków Obcych, od 2009 tworzące Zespół Kolegiów Nauczycielskich; zostały one zlikwidowane w 2015, a budynki wystawiono na sprzedaż. W 2018 budynki wraz z działką nabył w drodze przetargu łowicki przedsiębiorca Krzysztof Gajda.

</doc>
<doc id="2908424" url="https://pl.wikipedia.org/wiki?curid=2908424" title="Ranking Elo (piłka nożna)">
Ranking Elo (piłka nożna)

Ranking Elo (ang. "World Football Elo Ratings") – ranking stosowany do określenia mocy reprezentacji narodowych w piłce nożnej. Został oparty na rankingu szachowym autorstwa Arpada Elo. Punkty przyznawane są za odbyte mecze; uważa się, że ranking jest miarodajny, dopiero gdy drużyna zagra co najmniej 30 razy. Jest w nim używana inna metoda niż w rankingu FIFA, jest on również rzadziej wykorzystywany od rankingu FIFA, oficjalnego rankingu władz piłkarskich. W piłce nożnej kobiet ranking FIFA jest oparty na rankingu Elo. Zaletą tego rankingu jest możliwość sprawdzenia mocy reprezentacji w dowolnym momencie historii piłki nożnej od 1872, co jest niemożliwe w rankingu FIFA, który istnieje od 1993.
Metoda obliczania punktów.
Punkty do rankingu Elo są wyliczane ze wzoru:
lub:
gdzie:
Indeks różnicy goli.
Remis lub wygrana jedną bramką
Wygrana dwiema bramkami
Wygrana trzema lub więcej bramkami
Przykłady:
Wynik meczu.
Za zwycięstwo przyznawany jest 1 punkt, za remis 0,5 punktu, za porażkę 0 punktów.
Spodziewany wynik meczu.
We jest spodziewanym wynikiem (zwycięstwo lub remis – 0.5) według następującej formuły:
gdzie "dr" to różnica w rankingu plus 100 punktów za grę u siebie.
Więc "dr" = 0 daje 0.5, 120 daje 0.666 wyżej usytuowanej drużynie i 0.334 niżej usytuowanej, 800 daje 0.99 wyżej usytuowanej drużynie i 0.01 niżej usytuowanej.

</doc>
<doc id="2908427" url="https://pl.wikipedia.org/wiki?curid=2908427" title="Stadlern">
Stadlern



</doc>
<doc id="2908428" url="https://pl.wikipedia.org/wiki?curid=2908428" title="Biskupi Buenos Aires">
Biskupi Buenos Aires



</doc>
<doc id="2908429" url="https://pl.wikipedia.org/wiki?curid=2908429" title="Anthem for the Year 2000">
Anthem for the Year 2000

"Anthem for the Year 2000" (ang. "Hymn dla roku 2000") – singel zespołu Silverchair z 1998, z ich trzeciego albumu "Neon Ballroom". Jest to rodzaj protest songu, wyrażający bunt przeciw panującym systemom polityczno-społecznym.

</doc>
<doc id="2908430" url="https://pl.wikipedia.org/wiki?curid=2908430" title="Dawny kościół św. Trójcy i klasztor Dominikanów w Łowiczu">
Dawny kościół św. Trójcy i klasztor Dominikanów w Łowiczu

Dawny kościół świętej Trójcy i klasztor Dominikanów w Łowiczu – dawny zespół klasztorny Dominikanów znajdujący się w Łowiczu, w województwie łódzkim.
Budowę kompleksu rozpoczęto prawdopodobnie już w 1414 roku. Zachowana do dziś świątynia pochodzi z drugiej połowy XVII wieku. Wnętrza kilkakrotnie przebudowywano i dostosowywano do funkcji jaką pełniły. W latach 1818–1829 były tu koszary, obecnie jest to gmach szkolny (dziś Zespół Szkół Ponadgimnazjalnych nr 1 im. 10 Pułku Piechoty).

</doc>
<doc id="2908432" url="https://pl.wikipedia.org/wiki?curid=2908432" title="Mariana Avitia Martínez">
Mariana Avitia Martínez



</doc>
<doc id="2908433" url="https://pl.wikipedia.org/wiki?curid=2908433" title="Mleczaj wierzby żyłkowanej">
Mleczaj wierzby żyłkowanej

Mleczaj wierzby żyłkowanej ("Lactarius salicis-reticulatae" Kühner) – gatunek grzybów z rodziny gołąbkowatych ("Russulaceae"). 
Systematyka i nazewnictwo.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Nazwę polską podał Władysław Wojewoda w 2003 r. Synonim łaciński "Lactarius aspideoides" Kühne.
Morfologia.
Średnica 2–5 cm, za młodu łukowaty, potem staje się spłaszczony, z podwiniętym brzegiem. Czasami posiada garb, brzeg prosty lub nieco pofalowany. Powierzchnia gładka i lepka, barwy jasnokremowej lub skórzastożółtej, czasami siarkowożółta.
Dość gęste, szeroko przyrośnięte i niezbiegające po trzonie. Mają kolor jasnokremowy do skórzastego, albo różowoskórzasty. Mleczko jest białe, po chwili zmieniające kolor na różowofioletowy.
Wysokość 2–3 cm, grubość 0,5–1 cm. Jest walcowaty i rozszerzony powyżej podstawy, początkowo pełny, później pusty. Kolor jasnokremowy, przy podstawie żółty. Jest nieco lepki.
Biały, cienki i kruchy. Po uszkodzeniu zmienia barwę na jasnoróżowo-fioletową. Zapach muszkatołowy, smak niewyraźny (nie jest gorzki).
Występowanie.
Występuje wyłącznie w wysokich górach, w piętrze kosodrzewiny i piętrze halnym, w sąsiedztwie wierzby żyłkowanej i dębika ośmiopłatkowego. W Polsce występuje wyłącznie w Tatrzańskim Parku Narodowym.
Znaczenie.
Grzyby mikoryzowy żyjący w symbiozie z gatunkami karłowatych wierzb górskich, szczególnie z wierzbą żyłkowaną.
Gatunki podobne.
Ze względu na charakterystyczne siedlisko jest możliwość pomylenia tego gatunku tylko z mleczajem wierzby zielnej ("Lactarius salicis-herbaceae"), jednak rośnie on w sąsiedztwie wierzby zielnej i nigdy na wapieniach, lecz na podłożu kwaśnym. Morfologicznie podobny jest jeszcze mleczaj żółtawy ("Lactarius aspideus"), również rosnący w górach pod wierzbami, ale niżej, w dolinach potoków, w miejscach wilgotnych i zacienionych

</doc>
<doc id="2908436" url="https://pl.wikipedia.org/wiki?curid=2908436" title="Lactarius salicis-reticulatae">
Lactarius salicis-reticulatae



</doc>
<doc id="2908437" url="https://pl.wikipedia.org/wiki?curid=2908437" title="Lactarius aspideoides">
Lactarius aspideoides



</doc>
<doc id="2908438" url="https://pl.wikipedia.org/wiki?curid=2908438" title="Canadian Senior Curling Championships 2013">
Canadian Senior Curling Championships 2013

Canadian Senior Curling Championships 2013, turniej odbył się w dniach 16-24 marca 2013 w Summerside, Wyspa Księcia Edwarda na lodowisku Silver Fox Curling &amp; Yacht Club.
Obrońcami tytułów mistrzowskich były reprezentacje Alberty. Zwycięzcy będą reprezentować Kanadę na Mistrzostwach Świata Seniorów 2014.
W rywalizacji pań najlepsze okazały się być reprezentantki Nowej Szkocji (Colleen Pinkney), które w finale pokonały 7:6 Albertę (Deb Santos). Trzecie miejsce przypadło zawodniczkom z Manitoby (Lois Fowler).
Konkurencję mężczyzn wygrali przedstawiciele Nowego Brunszwiku (Wayne Tallon), którzy triumfowali w finale nad Ontario (Howard Rajala) 11:3. Na trzecim miejscu uplasowali się curlerzy z Alberty (Wade White).
Kobiety.
Runda kwalifikacyjna.
Pierwsza eliminacja.
14 marca 2013; 15:30
14 marca 2013; 20:00
Druga eliminacja.
15 marca 2013; 9:00
Round Robin.
Sesja 1..
16 marca 2013; 10:00
Sesja 2..
16 marca 2013; 19:00
Sesja 3..
17 marca 2013; 14:30
Sesja 4..
17 marca 2013; 19:00
Sesja 5..
18 marca 2013; 10:00
Sesja 6..
18 marca 2013; 14:30
Sesja 7..
18 marca 2013; 19:00
Sesja 8..
19 marca 2013; 10:00
Sesja 9..
19 marca 2013; 14:30
Sesja 10..
19 marca 2013; 19:00
Sesja 11..
20 marca 2013; 10:00
Sesja 12..
20 marca 2013; 14:30
Sesja 13..
20 marca 2013; 19:00
Sesja 14..
21 marca 2013; 12:00
Sesja 15..
21 marca 2013; 20:00
Sesja 16..
22 marca 2013; 14:30
Play-off.
Półfinał.
23 marca 2013; 19:00
Finał.
24 marca 2013; 11:00
Mężczyźni.
Runda kwalifikacyjna.
Pierwsza eliminacja.
14 marca 2013; 15:30
14 marca 2013; 20:00
Druga eliminacja.
14 marca 2013; 20:00
15 marca 2013; 9:00
Round Robin.
Sesja 1..
16 marca 2013; 14:30
Sesja 2..
17 marca 2013; 10:00
Sesja 3..
17 marca 2013; 14:30
Sesja 4..
17 marca 2013; 19:00
Sesja 5..
18 marca 2013; 10:00
Sesja 6..
18 marca 2013; 14:30
Sesja 7..
18 marca 2013; 19:00
Sesja 8..
19 marca 2013; 10:00
Sesja 9..
19 marca 2013; 14:30
Sesja 10..
19 marca 2013; 19:00
Sesja 11..
20 marca 2013; 10:00
Sesja 12..
20 marca 2013; 14:30
Sesja 13..
21 marca 2013; 8:00
Sesja 14..
21 marca 2013; 16:00
Sesja 15..
22 marca 2013; 10:00
Sesja 16..
22 marca 2013; 19:00
Play-off.
Półfinał.
23 marca 2013; 19:00
Finał.
24 marca 2013; 11:00

</doc>
<doc id="2908441" url="https://pl.wikipedia.org/wiki?curid=2908441" title="Ambrosio Rocha">
Ambrosio Rocha

Amaury Ambrosio da Costa e Rocha (ur. 7 stycznia 1923 w Niterói) – brazylijski strzelec, olimpijczyk.
Brał udział w igrzyskach olimpijskich w 1960 roku (Rzym), gdzie wystąpił w dwóch konkurencjach. Wyższe, 42. miejsce zajął w konkurencji pistoletu szybkostrzelnego z odległości 25 metrów. W pistolecie dowolnym z 50 metrów, zajął 50. pozycji.

</doc>
<doc id="2908442" url="https://pl.wikipedia.org/wiki?curid=2908442" title="Tilak Ram Tharu">
Tilak Ram Tharu

Tilak Ram Tharu (ur. 10 kwietnia 1993) – nepalski lekkoatleta specjalizujący się w biegach sprinterskich, uczestnik Letnich Igrzysk Olimpijskich 2012 w Londynie.

</doc>
<doc id="2908443" url="https://pl.wikipedia.org/wiki?curid=2908443" title="Mike van der Hoorn">
Mike van der Hoorn

Mike van der Hoorn (ur. 15 października 1992 w Almere) – holenderski piłkarz występujący na pozycji obrońcy w walijskim klubie Swansea City. Wychowanek Utrechtu, w swojej karierze grał także w Ajaksie. Były młodzieżowy reprezentant Holandii.

</doc>
<doc id="2908448" url="https://pl.wikipedia.org/wiki?curid=2908448" title="Nooa Takooa">
Nooa Takooa

Nooa Takooa (ur. 10 marca 1993) – lekkoatleta z Kiribati specjalizujący się w biegach sprinterskich, uczestnik Letnich Igrzysk Olimpijskich 2012 w Londynie.

</doc>
<doc id="2908449" url="https://pl.wikipedia.org/wiki?curid=2908449" title="Jeorjia Zuganeli">
Jeorjia Zuganeli

Jeorjia Zuganeli, , "Geōrgía Zouganélī" (ur. 5 marca 1966) – grecka lekkoatletka, sprinterka.
Podczas igrzysk olimpijskich w Seulu (1988) biegła w greckiej sztafecie 4 × 100 metrów, która w eliminacjach w eliminacjach uzyskała czas 45,44. Greczynki awansowały do półfinałów, tam (już bez Zuganeli) uzyskały najsłabszy czas (45,74) spośród wszystkich sztafet i odpadły z rywalizacji.
Złota medalistka mistrzostw Grecji.
Kilkukrotna rekordzistka kraju w sztafecie 4 × 100 metrów (do 44,41 w 1988):

</doc>
<doc id="2908453" url="https://pl.wikipedia.org/wiki?curid=2908453" title="Uaru fernandezyepezi">
Uaru fernandezyepezi

Uaru fernandezyepezi (potoczna/handlowa nazwa Uaru "Panda") – gatunek ryby z rodziny pielęgnicowatych. Zasiedlają wody Ameryki Południowej.
Dorasta do kilkunastu centymetrów długości, niekiedy ponad 20. Gatunek ten zamieszkuje miękkie i czarne wody rzeki Rio Atabapo, górnego dopływu Orinoko, pomiędzy Wenezuelą a Kolumbią. Preferują wody o łagodnym nurcie oraz dnie składającym się z drobnego białego piasku, z licznymi korzeniami i opadłymi liśćmi. 
Nazwę rodzajową nadał ichtiolog Johann Heckel, zaś nazwa gatunkowa "Uaru fernandezyepezi" pochodzi od nazwiska wenezuelskiego ichtiologa Augustina Fernandeza Yepeza. Ryba ta została po raz pierwszy złapana przez Hansa Kopkego w 1988 r. w Rio Atabapo we wschodniej Kolumbii; naukowo opisał ją R. Stawikowski w roku 1989.
Pielęgnacja.
"Uaru fernandezyepezi" to wymagający gatunek; przedstawiciele często chorują na dziurawicę HITH (dziury i rany w okolicach pyska i głowy).
Zalecenia dotyczące hodowli tego gatunku:

</doc>
<doc id="2908454" url="https://pl.wikipedia.org/wiki?curid=2908454" title="Pokój nr 13">
Pokój nr 13

Pokój nr 13 (inne tytuły Wanda Barska, Tajemnica hotelu) – polski, niemy film fabularny z 1917. Jedna z trzech części "Tajemnic Warszawy". Nie zachował się do dnia dzisiejszego.

</doc>
<doc id="2908455" url="https://pl.wikipedia.org/wiki?curid=2908455" title="Tajemnica Alei Ujazdowskich">
Tajemnica Alei Ujazdowskich

Tajemnica Alei Ujazdowskich – niemy, polski film fabularny z 1917 roku. Jedna z trzech części "Tajemnic Warszawy". Nie zachował się do dnia dzisiejszego.
Opis fabuły.
Film osnuty na tle prawdziwego zdarzenia w rodzinie W. i głośnego podstępnego mordu w jednym z podrzędnych hoteli w centrum Warszawy. Tło i ulice, na których rozgrywa się akcja, zostały ściśle dostosowane do danych kroniki sądowej.

</doc>
<doc id="2908461" url="https://pl.wikipedia.org/wiki?curid=2908461" title="Georgia Zouganeli">
Georgia Zouganeli



</doc>
<doc id="2908463" url="https://pl.wikipedia.org/wiki?curid=2908463" title="Alkiviadis Papageorgopoulos">
Alkiviadis Papageorgopoulos



</doc>
<doc id="2908466" url="https://pl.wikipedia.org/wiki?curid=2908466" title="Alexander Edmondson">
Alexander Edmondson

Alexander Edmondson (ur. 22 grudnia 1993 w Miri w Malezji) – australijski kolarz torowy i szosowy, zawodnik należącej do dywizji UCI WorldTeams drużyny Mitchelton-Scott. Wicemistrz olimpijski i czterokrotny medalista torowych mistrzostw świata.
Kariera.
Pierwszy sukces w karierze Alexander Edmondson osiągnął w 2011 roku, kiedy wspólnie z kolegami z reprezentacji zdobył złoty medal w drużynowym wyścigu na dochodzenie podczas torowych mistrzostw świata juniorów. W latach 2011-2013 zdobywał także złote medale mistrzostw Australii w tej samej konkurencji. W 2013 roku brał udział w mistrzostwach świata w Mińsku, gdzie reprezentacja Australii w składzie: Glenn O’Shea, Alexander Edmondson, Michael Hepburn i Alexander Morgan była najlepsza. Startuje również w wyścigach szosowych, ale bez większych sukcesów. Na rozgrywanych rok później mistrzostwach świata w Cali wspólnie z Davisonem, O’Shea i Mulhernem zdobył kolejny drużynowy złoty medal. Na tych samych mistrzostwach był też najlepszy indywidualnie, wyprzedzając bezpośrednio Szwajcara Stefana Künga i Marka Ryana z Nowej Zelandii. Ponadto w 2016 roku Australijczycy z Edmondsonem w składzie zdobyli srebrny medal na igrzyskach olimpijskich w Rio de Janeiro.
Jego starsza siostra Annette Edmondson również jest kolarką.

</doc>
<doc id="2908469" url="https://pl.wikipedia.org/wiki?curid=2908469" title="Libor Hrdlička">
Libor Hrdlička

Libor Hrdlička (ur. 2 stycznia 1986 w Bratysławie) – słowacki piłkarz występujący na pozycji bramkarza. Wychowanek Interu Bratysława, w swojej karierze grał także w takich zespołach jak 1. FC Brno, MFK Ružomberok, Metałurh Zaporoże, Dinamo Tbilisi oraz Ruch Chorzów. Były reprezentant Słowacji do lat 18.
Kariera klubowa.
Libor Hrdlička jest wychowankiem słowackiego klubu Inter Bratysława, gdzie przebywał do roku 2005. Drugim klubem w karierze Libora był czeski pierwszoligowy klub 1. FC Brno, gdzie zadebiutował 6 maja 2007 roku w meczu przeciwko FK Mladá Boleslav.
W 2010 roku podpisał kontrakt ze słowackim klubem MFK Ružomberok, w którym zadebiutował już 3 marca 2010 roku. W tamtym roku jego klub zakończył rozgrywki Fortuna Liga na piątym miejscu, a Libor przebił się na stałe do podstawowego składu. W październiku 2012 roku rozwiązał kontrakt z klubem.
Kolejnym klubem w karierze słowackiego piłkarza był ukraiński Metałurh Zaporoże, z którym podpisał kontrakt w roku 2013. Jego debiut w bramce popularnych Kozaków przypadł na 15 marca 2013 roku, kiedy jego zespół mierzył się z Karpaty Lwów w ramach 21. kolejki ukraińskiej Premier Liha.
W roku 2015 Libor Hrdlička po raz kolejny zmienił otoczenie przechodząc do gruzińskiego klubu Dinamo Tbilisi. Z gruzińskim klubem wywalczył mistrzostwo w lidze i dwukrotnie Puchar Gruzji w piłce nożnej.
We wrześniu 2016 roku związał się umową z polskim klubem Ruch Chorzów. W Ekstraklasie występował przez jeden sezon, który zakończył się spadkiem Ruchu do I ligi. W kolejnym sezonie w barwach Ruchu zanotował 15 występów, a sezon zakończył się kolejnym spadkiem. Po zakończeniu sezonu władze Ruchu poinformowały, że nie przedłużą z nim kontraktu. Miesiąc później związał się z zespołem słowackiej ekstraklasy – AS Trenčín.

</doc>
<doc id="2908472" url="https://pl.wikipedia.org/wiki?curid=2908472" title="Lwowska diecezja ormiańska">
Lwowska diecezja ormiańska

Lwowska diecezja ormiańska – diecezja Kościoła ormiańskiego, utworzona w 1356 przez katolikosa Sis. Podlegali jej Ormianie zamieszkujący Ruś i Wołoszczyznę. Od połowy XV wieku biskupi byli zatwierdzani przez katolikosa Eczmiadzynu, do którego udawali się po sakrę.
We Lwowie, przy katedrze, mieściły się: sąd duchowny i szkoła katedralna dla chłopców. Diecezja utrzymywała również iluminatorów ksiąg liturgicznych. We Lwowie oprócz katedry mieściły się także trzy inne kościoły ormiańskie: św. Anny (wraz z klasztorem), św. Jakuba z Nisibis i św. Krzyża. Ważnymi ośrodkami duszpasterskimi diecezji były Łuck i Kamieniec Podolski.
Przez cały czas istnienia diecezji jej ordynariusze utrzymywali kontakty ze Stolicą Apostolską, choć przez długi czas nie przekładało się to na zawarcie unii, pomimo wysłania diecezjalnej delegacji na Sobór florencki. W 1630 ówczesny ordynariusz Mikołaj Torosowicz złożył katolickie wyznanie wiary, kładąc tym samym kres istnienia diecezji, która przekształciła się w archidiecezję ormiańskokatolicką.
Odnowienie diecezji w jurysdykcji katolikosa Eczmiadzynu nastąpiło w 1997. Obecnie liczy ona jedenaście parafii na terenie całej Ukrainy (zob. diecezja ukraińska).

</doc>
<doc id="2908474" url="https://pl.wikipedia.org/wiki?curid=2908474" title="Lunik IX">
Lunik IX



</doc>
<doc id="2908482" url="https://pl.wikipedia.org/wiki?curid=2908482" title="Spisek w New Hope">
Spisek w New Hope

Spisek w New Hope (ang. "Conspiracy") – amerykański film sensacyjny z 2008 roku w reżyserii Adama Marcusa.
Opis fabuły.
Weteran wojny w Iraku, William MacPherson (Val Kilmer), przyjeżdża do New Hope. Został ranny i chce odpocząć na ranczu przyjaciela. Czeka go przykra niespodzianka. Żołnierz przekonuje się, że jego znajomy zniknął. Co więcej, żaden z mieszkańców miasteczka nawet o nim nie słyszał. William postanawia rozwikłać tę zagadkę. Trafia na trop spisku, w który zamieszane są miejscowe władze i policja.

</doc>
<doc id="2908483" url="https://pl.wikipedia.org/wiki?curid=2908483" title="Grigorij Siemionow (eser)">
Grigorij Siemionow (eser)

Grigorij Iwanowicz Siemionow, (ur. 29 listopada 1891 w Jurjewie, zm. 8 października 1937 w Moskwie) – rosyjski rewolucjonista, działacz polityczny, urzędnik państwowy w ZSRR, oficer Razwiedupra.
Życiorys.
We wczesnej młodości zaangażował się w działalność ruchu anarchistyczno-komunistycznego. W 1907 został aresztowany przez Ochranę. Po 10-miesięcznej karze więzienia wyszedł na wolność. W 1908 schwytano go podczas próby oswobodzenia więźniów z aresztu w Rydze. Po procesie został skazany na karę 1 roku więzienia, po czym zesłano go do Kraju Archangielskiego. Na początku 1912 powrócił do Jurjewa, gdzie aresztowano go po raz trzeci. Jednakże po kilku tygodniach został wypuszczony na wolność. W tej sytuacji wyjechał do Francji, gdzie znalazł pracę jako elektromonter w Marsylii, a następnie Nicei. W 1915 wstąpił do Partii Socjalistów-Rewolucjonistów (tzw. eserowców). W tym samym roku powrócił do Rosji, ale został zmobilizowany do armii. Służył w Zapasowym Batalionie Elektrotechnicznym 12 Armii jako instruktor obsługi stacji wysokiego napięcia. Podczas rewolucji lutowej współorganizował w Rydze Radę Delegatów Żołnierskich 12 Armii, obejmując funkcję zastępcy jej ispołkoma. Następnie wydelegowano go na I Wszechrosyjski Zjazd Rad w Piotrogrodzie. W kwietniu tego roku został członkiem Komitetu Wykonawczego Piotrogrodzkiej Rady Delegatów Robotniczych i Żołnierskich, stając na czele kolegium frontowego. Od czerwca pełnił następujące funkcje: komisarza z ramienia eserowców w 9 Armii, III Korpusie Konnym, a następnie zastępcy komisarza Frontu Rumuńskiego. W październiku powrócił do Piotrogrodu, biorąc aktywny udział w przewrocie bolszewickim (rewolucji październikowej). 
Jego działania związane z obroną Aleksandra Kiereńskiego przed „czerwonymi” marynarzami w Gatczynie, silne poparcie wyrażone Zgromadzeniu Ustawodawczemu, czy krytyka bolszewików doprowadziły do narastającej wrogości ze strony najbardziej aktywnych rewolucjonistów. Po rewolucji wszedł w skład Komitetu Centralnego Partii Socjalistów-Rewolucjonistów. W połowie czerwca 1918 stanął na czele piotrogrodzkiej organizacji wojskowej i komisji wojskowej KC Partii Socjalistów-Rewolucjonistów. Jednocześnie przejął nadzór nad tajnym oddziałem bojowym eserowców, mającym zlikwidować kierownictwo Rosyjskiej Partii Komunistycznej (bolszewików). Pierwszą akcją był udany zamach na członka Prezydium Wszechrosyjskiego Centralnego Komitetu Wykonawczego i komisarza do spraw wydawnictw Piotrosowieta W. Wołodarskiego. Głównym celem był jednak Włodzimierz Lenin. Po próbie jego zabójstwa przez Fanny Kapłan pod koniec sierpnia 1918, pod koniec października tego roku został aresztowany przez bolszewików. Podczas konwojowania do aresztu udało mu się zranić dwóch żołnierzy, ale ucieczka nie powiodła się. Uwięzienie trwało do kwietnia 1919, kiedy wyszedł na wolność jako współpracownik Razwiedupra Armii Czerwonej. Do grudnia 1920 wchodził w skład tzw. mniejszości Partii Socjalistów-Rewolucjonistów, czyli grupy „Narod”, która wspierała bolszewików, ale przeciwstawiała się terrorowi. 
W połowie października 1919 został zmobilizowany do Armii Czerwonej. Służył na Froncie Południowym. W lipcu 1920 odkomenderowano go pod zwierzchność Rewolucyjnej Rady Wojennej Frontu Zachodniego. Otrzymał zadanie rozpracowywania Ludowego Związku Obrony Ojczyzny i Wolności. Został jednak aresztowany w Polsce. Wyszedł na wolność dzięki wstawiennictwu Borysa Sawinkowa, którego znał z okresu emigracji we Francji. Po powrocie do Rosji Sowieckiej zainscenizował w grudniu 1920 otwarty konflikt z kierownictwem eserowców, w wyniku którego został wykluczony z partii. Następnie z powrotem przyjechał do Warszawy, gdzie otrzymał od Sawinkowa zadanie zorganizowania zamachów na przywódców bolszewickich we współpracy z polskim wywiadem wojskowym. Za zasługi wywiadowcze Siemionow został tajnie przyjęty do RKP(b), a następnie został oficjalnie funkcjonariuszem Razwiedupra. W lutym 1922 w Moskwie i Berlinie ukazała się propagandowa broszura jego autorstwa pt. „Wojennaja i bojewaja rabota Partii socyalistow-riewolucyonierow w 1917-18 gg.”. Od początku czerwca tego roku uczestniczył w procesie pokazowym przywódców eserowskich, składając przeciwko nim zeznania. 
Od listopada 1922 pracował w Gławelektro Najwyższej Rady Przemysłu Ludowego. We wrześniu 1923 powrócił do służby w Razwieduprze z zadaniem wykradzenia z Niemiec informacji technologicznych dotyczących elektromechaniki. Pod koniec 1924 powrócił do ZSRR, otrzymując ponownie pracę w Gławelektro. W jej ramach odbywał delegacje do Niemiec, kontynuując działalność wywiadowczą. W kwietniu 1925 objął funkcję dyrektora Moskiewskich Zakładów Lotniczych. Na początku 1927 został doradcą komisji wojskowej przy Centralnym Komitecie Komunistycznej Partii Chin. W kwietniu tego roku skierowano go do Chin, gdzie działał pod kryptonimem „towarzysz Andriej”. Po nieudanym przewrocie komunistycznym powrócił w styczniu 1928 do Moskwy. Wkrótce objął funkcję zastępcy szefa 2 Oddziału (Agenturalnego) Razwiedupra. W maju 1929 trwała dyskusja nad wykluczeniem go z WKP(b), ale udało mu się wybronić. Komitet Centralny WKP(b) skierował go do pracy partyjnej w okręgu choperskim Kraju Niżnie-Wołskiego, gdzie stanął na czele jednego z największych kołchozów „Krasnoznamieniec”. Jesienią tego roku wystąpił z krytyką polityki kolektywizacyjnej WKP(b), w wyniku czego został wykluczony z partii. Po kilku dniach przywrócono go jednak do funkcji partyjnych. Wkrótce został kierownikiem budowy Bolszewskich Zakładów Mechanicznych i Metalurgicznych pod Moskwą, a następnie kierownikiem warsztatów remontowych Wszechzwiązkowej Unii Lotnictwa Cywilnego. W 1933 objął funkcję szefa oddziału budowlanego w Zakładach Budowy Maszyn im. Woroszyłowa w Leningradzie. 
Po zabójstwie Siergieja Kirowa został na początku lutego 1935 ponownie wykluczony z WKP(b) i ponownie przywrócony. W marcu tego roku zgłosił się do Razwiedupra z ofertą stworzenia grupy instruktorów-specjalistów wojskowych i technicznych w celu przerzucenia ich do Chin na pomoc tamtejszym komunistom, która została przyjęta. Ekspedycja nie doszła jednak do skutku. W listopadzie 1935 otrzymał stopień komisarza brygady (kombryga), po czym wysłano go do Mongolii z zadaniem zorganizowania przerzutu chińskich przywódców komunistycznych do ZSRR. W maju 1936 powrócił do Moskwy. W listopadzie tego roku poprzez Paryż przybył do Barcelony w celach dywersyjno-terrorystycznych. 
W czasie "wielkiej czystki" pod koniec stycznia 1937 został wezwany do Moskwy, gdzie 11 lutego 1937 aresztowało go NKWD. 8 października 1937 został skazany na śmierć przez Kolegium Wojskowe Sądu Najwyższego ZSRR z zarzutu o "udział w organizacji antysowieckiej". Stracony tego samego dnia. Skremowany w krematorium na Cmentarzu Dońskim, prochy pochowano anonimowo (obecnie mogiła zbiorowa nr 1 na Nowym Cmentarzu Dońskim).
Zrehabilitowany 22 sierpnia 1961 postanowieniem Kolegium Wojskowego SN ZSRR. 

</doc>
<doc id="2908486" url="https://pl.wikipedia.org/wiki?curid=2908486" title="Bogusław Raatz">
Bogusław Raatz

Bogusław Raatz – polski gitarzysta, publicysta, aranżer i kompozytor grający muzykę jazz-rock, rock i etno.
Biografia artystyczna.
Rozpoczął działalność w 1978, w Bydgoszczy. Współtworzył zespół Question Mark. W 1982 zawiesił swoją publiczną aktywność muzyczną, by ponownie ją wznowić w 2002.
Od 2002 współpracował i koncertował między innymi z Andrzejem Przybielskim (SBB, Niemen, Kurylewicz), Robertem Bielakiem, Michaelem Ogorodovem (Gong), Józefem Skrzekiem (SBB), Sławomirem Ciesielskim (Republika), Władysławem Komendarkiem, Timem Sanfordem, Grantem Calvinem Westonem (Ornette Coleman, Vernon Reid, John Zorn, James Blood Ulmer) oraz Stevem Kindlerem.
Od 2011 współtworzy wraz z Jarosławem Pijarowskim duet Pro Vox oraz QM Pro Vox Band i bierze udział w przedsięwzięciach artystycznych Teatru Tworzenia. Rok 2011 jest również początkiem współpracy z artystą plastykiem Łukaszem Wodyńskim, oraz hiszpańskim artystą i performerem Xavierem Bayle. Stworzył muzykę do spektaklu Teatru Rysowania akt III, którego premiera odbyła się w Centrum Sztuki Współczesnej w Toruniu.
W lutym 2013 skomponował muzykę do wystawy portretów olejnych Łukasza Wodyńskiego pt. Exzystencje. Jest również autorem muzyki do live actu Łukasza Wodyńskiego pt. I'm. W sierpniu 2013 wraz z altowiolistą Waldemarem Knade założył zespół Ritual Duo. Od 2014 współpracuje z amerykańskim artystą polskiego pochodzenia Mirosławem Rogalą tworząc lub współtworząc między innymi muzykę do dzieł artysty (np. Transformed Istambul, Zielony). W 2020 roku powstał wspólny projekt "The Speed of Kindliness", który jest połączeniem video artu i muzyki. B. Raatz od kilku lat współtworzy dzieło Mirosława Rogali pt. Interactive Media Opera DEL+ALT+CTRL. Od 2014 współtworzy wraz z Grantem C. Westonem oraz Grzegorzem Korybalskim, zespół WARM TRIO. W 2015 wydał wraz z WARM TRIO pierwszą płytę pod tytułem Warm Trio. W 2015 roku powołał do życia zespół RITUAL ART ORCHESTRA (R-A-O), który to w składzie: Steve Kindler, Bogusław Raatz i Daniel Mackiewicz (z udziałem Michaela Ogorodova, Miachała Esza Szerląga oraz Randy Raatza) wydał w 2018 roku płytę "Atmosphere" . W 2020 roku był inicjatorem powstania grupy artystycznej o nazwie Witkacy Tribute Ensemble.
Dyskografia.
Płyty nagrane z zespołem Question Mark:
Płyty solowe
Płyty nagrane z Pro Voxem:
Płyty nagrane z Teatrem Tworzenia Jarosława Pijarowskiego:
Płyty nagrane z RITUAL DUO:
Płyty nagrane z WARM TRIO:
Płyty nagrane z Ritual Art Orchestra (R-A-O):
Inne wydawnictwa
Działalność publicystyczna.
Autor kilkuset publikacji z dziedziny serwisowania pojazdów, oraz cenionych książek i poradników. Od 1999 roku członek zespołu redakcyjnego kwartalnika LAKIERNIK. Prowadzi własny portal o tematyce technologii napraw karoserii samochodowych. Założyciel Centrum Szkoleniowego Herkules, w którym jest jednym z prowadzących wykłady i szkolenia. Od 2015 roku założyciel oraz redaktor naczelny magazynu dla profesjonalistów z branży motoryzacyjnej KAROSERIA. Autor książek beletrystycznych.
Nominacje i nagrody.
W 2019 roku Bogusław Raatz został nominowany do nagrody w I plebiscycie dla dziennikarzy motoryzacyjnych Trade Press Award

</doc>
<doc id="2908487" url="https://pl.wikipedia.org/wiki?curid=2908487" title="Miguel Ángel Cuello">
Miguel Ángel Cuello

Miguel Ángel Cuello (ur. 26 lutego 1946 w Santa Fe, zm. 14 września 1999) – argentyński bokser, były mistrz świata WBC w wadze półciężkiej.
Kariera amatorska.
W 1972 reprezentował swój kraj podczas igrzysk olimpijskich w Monachium. Cuello, który walczył w wadze półciężkiej doszedł do ćwierćfinału, gdzie pokonał go walkowerem zdobywca złotego medalu, Mate Parlov.
Kariera zawodowa.
Jako zawodowiec zadebiutował 25 lipca 1973 roku. Do końca 1976 roku stoczył 20 wygranych walk, z których 19 zakończył przed czasem, zdobywając mistrzostwo Argentyny w wadze półciężkiej, które dwukrotnie obronił.
21 maja 1977 roku zmierzył się o mistrzostwo świata WBC w wadze półciężkiej. Jego rywalem był Jesse Burnett, który o walce dowiedział się zaledwie 48 godziny przed pojedynkiem. Cuello zwyciężył przez techniczny nokaut w 9 rundzie, chociaż w czwartej rundzie sam był bliski porażki przed czasem.
7 stycznia 1978 roku doszło do jego rewanżu z Parlovem, który pokonał go podczas olimpiady w 1972 roku. I tym razem lepszy okazał się Parlov, który zwyciężył przez techniczny nokaut w 9 rundzie, odbierając Cuello mistrzostwo świata. Po tej porażce Argentyńczyk nie wyszedł już na ring. 

</doc>
<doc id="2908488" url="https://pl.wikipedia.org/wiki?curid=2908488" title="Lunik 9">
Lunik 9



</doc>
<doc id="2908491" url="https://pl.wikipedia.org/wiki?curid=2908491" title="Venturi LC92">
Venturi LC92

Venturi LC92 – samochód Formuły 1, zaprojektowany przez Robina Herda oraz Michela Tétu dla zespołu Central Park Venturi Larrousse na sezon 1992. Samochód był napędzany przez silniki Lamborghini 3512 V12 o mocy 700 KM. Jedyny punkt tym samochodem zdobył Bertrand Gachot podczas Grand Prix Monako. Po sezonie Venturi zmieniło nazwę na Larrousse.

</doc>
<doc id="2908492" url="https://pl.wikipedia.org/wiki?curid=2908492" title="Larrousse LC92">
Larrousse LC92



</doc>
<doc id="2908494" url="https://pl.wikipedia.org/wiki?curid=2908494" title="Alexander Morgan">
Alexander Morgan

Alexander Morgan (ur. 18 lipca 1994 w Melbourne) – australijski kolarz torowy i szosowy, złoty medalista torowych mistrzostw świata.
Kariera.
Pierwszy sukces w karierze Alexander Morgan osiągnął w 2011 roku, kiedy wspólnie z kolegami z reprezentacji zdobył złoty medal w drużynowym wyścigu na dochodzenie podczas torowych mistrzostw świata juniorów. W tym samym roku zwyciężył w indywidualnej jeździe na czas podczas kolarskich mistrzostw Oceanii w Dookie. Na rozgrywanych rok później torowych mistrzostwach świata juniorów ponownie zwyciężył w drużynowym wyścigu na dochodzenie, a indywidualnie był trzeci. W 2012 roku wystąpił także na szosowych mistrzostwach świata w Valkenburgu, gdzie w kategorii juniorów był czwarty w indywidualnej jeździe na czas. W 2013 roku brał udział w torowych mistrzostwach świata w Mińsku, gdzie reprezentacja Australii w składzie: Glenn O’Shea, Alexander Edmondson, Michael Hepburn i Alexander Morgan była najlepsza.

</doc>
<doc id="2908497" url="https://pl.wikipedia.org/wiki?curid=2908497" title="Oleksandr Streltsov">
Oleksandr Streltsov



</doc>
<doc id="2908498" url="https://pl.wikipedia.org/wiki?curid=2908498" title="Czas i staruchy">
Czas i staruchy

Czas i staruchy lub Czyżbym to była ja? – (hiszp. "Las viejas") obraz hiszpańskiego malarza Francisca Goi. Należy do zbiorów "Palais des beaux-arts" w Lille.
Okoliczności powstania.
W czasie hiszpańskiej wojny niepodległościowej (1808–1814) Goya otrzymywał niewiele oficjalnych zleceń. W ostatnich latach konfliktu na krótko porzucił w swoich dziełach tematykę wojenną. Powrócił do satyry na społeczeństwo i jego wady, która pojawiła się już wcześniej w serii rycin pt. "Kaprysy". Zmienia się jednak paleta barw i interpretacja malarska, które nadają dziełom nowy wyraz. Do obrazów o tematyce społeczno-moralnej powstałych w tym okresie należą przedstawienia starych wiedźm i prostytutek, takie jak "Czas i staruchy", "Majas na balkonie" i "Maja i Celestyna", a także proletariuszy przy pracy: "Szlifierz", "Kuźnia" i "Nosicielka wody". Ten okres stanowił też ostateczne zerwanie Goi z XVIII-wiecznym malarstwem i sielankową, barokową stylistyką jego kartonów do tapiserii. 
Podobnie jak w przypadku wielu dzieł Goi przedstawiających zwykłych Hiszpanów, także i obraz "Czas i staruchy" nie powstał na zamówienie, ani nie został wystawiony czy sprzedany za życia malarza. Został stworzony dla przyjemności artysty lub z przeznaczeniem do dekoracji własnego domu przy ulicy Valverde w Madrycie. Zestawienie "Majas na balkonie" oraz "Maja i Celestyna" z obrazem "Czas i staruchy" podkreśla kwestię ulotności piękna.
W inwentarzu dóbr Goi sporządzonym w 1812 po śmierci jego żony obraz "Czas i staruchy" zajmuje pozycję 23, a pod numerem 24 zanotowano „dwa obrazy młodych kobiet na balkonie” ("Majas na balkonie" oraz "Maja i Celestyna"). Te trzy obrazy mają zbliżone rozmiary i powstały na trzech dziełach innego malarza z początku XVII w., prawdopodobnie ze szkoły hiszpańskiej. Badania radiograficzne ujawniły, że starsze dzieła przedstawiały alegorie żywiołów na podstawie rycin Adriaena Collaerta. "Czas i staruchy" powstał na alegorii powietrza, "Majas na balkonie" ziemi, a "Maja i Celestyna" ognia. W okresie wojennym malarzowi brakowało podstawowych materiałów do pracy, dlatego zdarzało mu się zamalowywać także własne obrazy i ponownie wykorzystywać płótna. Zbliżone pozycje w inwentarzu, podobne wymiary oraz fakt, że te trzy obrazy powstały na dziełach stanowiących serię, sugerują, że również te prace stanowią grupę, w której indywidualne znaczenia dzieł wzajemnie się uzupełniają.
Opis obrazu.
W przypadku obrazu "Czas i staruchy" satyra wydaje się być wyjątkowo dosadna. Dwie staruchy przeglądają się w lustrze, na którego odwrocie widnieje ironiczny napis "Qué tal?" (Jak tam?). Niegdysiejsze modnisie z niedowierzaniem spoglądają na swoje odbicie. Starucha o ciemnych włosach ma przypominające trupią czaszkę przerażające rysy twarzy, które ma złagodzić grubo nałożony makijaż. Jej ręce niczym szpony mocno zaciskają się na lustrze. Druga starucha o jasnych włosach i zaciśniętych ustach trzyma w rękach mały przedmiot, być może puderniczkę. Obie kobiety noszą eleganckie suknie i biżuterię – drogie przedmioty, których piękno nie przemija, w przeciwieństwie do ich właścicielek.
Za plecami kobiet skrzydlaty starzec – personifikacja Czasu – również przygląda się ich odbiciu w lusterku. Czas uzbrojony jest w miotłę zamiast kosy – być może ma nią pozamiatać proch, w który obrócą się staruchy i ich próżność.
W "Kaprysach" karykaturalną postać kobiecą interpretowano jako mało urodziwą, lecz znaną z miłosnych podbojów królową Marię Ludwikę. Spekulowano, że jedna ze staruch na obrazie może przedstawiać królową, gdyż ma we włosach brylantową strzałkę podobnie jak Maria Ludwika na obrazie "Rodzina Karola IV". W rzeczywistości była to popularna ozdoba narzucona przez francuską modę. Druga kobieta jest interpretowana jako bliska malarzowi księżna Alba, uważana za prawdziwą piękność rywalka królowej.
Oryginalne wymiary obrazu 161 × 105 cm znane są z katalogu kolekcji króla Ludwika Filipa i wykonanego w tym okresie zdjęcia. Obraz został dosztukowany około 20 cm na wszystkich brzegach. W ten sposób widoczny jest koniec lewego prawego skrzydła Czasu, wiecheć miotły i stopy staruch. Obraz został powiększony prawdopodobnie około 1873, kiedy razem z "Listem" trafił do kolekcji Palais des beaux-arts w Lille. Nowe wymiary zbliżają go do wymiarów "Listu" – 181 × 122 cm.
Proweniencja.
Obraz został wymieniony w inwentarzu dóbr Goi sporządzonym w 1812 po śmierci jego żony. Inwentarz powstał w celu podziału majątku między malarzem i jego synem Javierem. W prawym dolnym rogu obrazu widnieje znak inwentarzowy "X.23". W 1825 baron Isidore-Justin-Séverin Taylor kupił obraz od Javiera Goi na zamówienie króla Ludwika Filipa. "Czas i staruchy" były jednym z ośmiu płócien Goi nabytych przez króla i wystawianych w "Galerie espagnole de Paris" w Luwrze w latach 1838–1848, do czasu detronizacji króla. W 1853 kolekcja króla uznana za majątek prywatny została wystawiona na sprzedaż. Obecnie jest jednym z dwóch obrazów Goi w kolekcji Palais des beaux-arts w Lille, obok dzieła "List".

</doc>
<doc id="2908505" url="https://pl.wikipedia.org/wiki?curid=2908505" title="Helikoprion">
Helikoprion

Helikoprion ("Helicoprion") – rodzaj wymarłych ryb chrzęstnoszkieletowych z rzędu edestydów (Eugeneodontiformes), zaliczany do rodziny Helicoprionidae. Skamieniałości zaliczane do tego rodzaju spotyka się w skałach z wczesnego permu (cisural – wczesny gwadalup). U tych ryb nie dochodziło do usuwania starych i zużytych zębów, i w trakcie życia zwierzęcia tworzyła się tzw. spirala zębowa. Skamieniałości szkieletu pozaczaszkowego helikopriona nie są znane, a wygląd zwierzęcia pozostaje kwestią spekulacji.
Budowa.
Helikoprion został opisany w 1899 roku. Przez długi czas jego jedynymi odnajdowanymi skamieniałościami były spirale zębowe, w których zęby były przytwierdzone do wspólnego, niesegmentowanego rdzenia w kształcie spirali. Najstarszy, a zarazem najmniejszy ząb znajdował się w centrum spirali i miał kształt haka. Młodsze korony zębów były większe i miały trójkątny kształt. Największa odkryta spirala ma średnicę 56 cm, a w niej największa korona zęba ma długość 14 cm. Niektóre spirale zębowe mają ok. 180 koron zębowych. 
Ponieważ brakowało czaszki, w której spirala była osadzona, pojawiały się różne hipotezy co do jej położenia, np. Karpinski (1899) początkowo umieścił spiralę w górnej szczęce. Eaton (1962) zrekonstruował helikopriona z dwoma spiralami zębowymi – jedną w górnej szczęce i jedną w żuchwie. Hay (1909) uważał spirale zębowe za ząbki skórne, które miały znajdować się na płetwach piersiowych lub na płetwie ogonowej. 
Karpinski (1911, 1915) zasugerował, że spirala zębowa była osłonięta chrząstką. Obruczew (1953) zrekonstruował helikopriona ze zwojami spirali wypełnionymi chrząstką. Obecność chrząstki okrywającej spiralę zębową helikopriona oraz położenie spirali w żuchwie potwierdził Bendix-Almgreen w 1966. Badał on skamieniałości helikopriona odkryte w Idaho, które oprócz spirali zębowych zawierały także fragmenty czaszki. Najlepiej zachowany okaz – IMNH 37899 (znany także jako “Idaho 4”) – zawierał żuchwę, szczękę i chrząstkę okrywającą utworzoną przez chrząstkę Meckela. Jeden z elementów czaszki Bendix-Almgreen uznał za mózgoczaszkę, jednak tomografia komputerowa ujawniła, że jest to część górnej szczęki, interpretowanej przez Tapanila i współpracowników jako podniebienie. Bendix-Almgreen umieścił spiralę zębową w przedniej części żuchwy. 
Rekonstrukcję podobną do tej Bendix-Almgreena przedstawił Lebiediew w 2009 r. Według jego hipotezy spirala zębowa znajdująca się w przedniej części długiej żuchwy dociskała pokarm do podniebienia, które było pokryte drobnymi zębami ułożonymi w rzędach. Tego typu zęby należące do "H. davisii" (wówczas "H. ferrieri") zostały opisane przez Bendix-Almgreena. Są też spotykane u innych Eugeneodontiformes. 
Janvier (1996) także umieścił spiralę zębową w żuchwie, jednak wysunął hipotezę, że budowa szczęk helikopriona była podobna do tej u rodzaju "Sarcoprion" – według niego spirala zębowa żuchwy znajdowała się pomiędzy dwoma podobnymi rzędami zębów szczęki. Lebiediew (2009) uznał jednak tę hipotezę za wątpliwą. Spirale zębowe zarówno w żuchwie, jak i w szczęce znane są tylko u nielicznych przedstawicieli edestydów – u rodzajów "Sarcoprion", "Fadenia" i "Edestus", a te które je posiadały miały szersze, bardziej wytrzymałe spirale niż helikoprion, co umożliwiało im obróbkę pokarmu między spiralami. Ponadto spośród licznych okazów helikopriona nie znaleziono żadnej spirali szczęki. 
W badaniach, których wyniki opublikowano w 2013 r., Tapanila i in. użyli na okazie “Idaho 4” tomografu komputerowego. Badanie to ujawniło, że spirala była podpierana przez chrząstki wargowe i znajdowała się w żuchwie (pomiędzy chrząstkami Meckela), zajmując całą długość łuku żuchwy (inaczej, niż w rekonstrukcjach Bendix-Almgreena i Lebiediewa). Dodatkowo chrząstki wargowe uniemożliwiały zbyt mocne zamknięcie się szczęk, co mogłoby grozić uszkodzeniem mózgoczaszki. Szczęka była utworzona przez trójkątną kość podniebienno-kwadratową. U helikopriona występowało autodiastyliczne połączenie żuchwy z czaszką, charakteryzujące się połączeniem górnej szczęki z mózgoczaszką za pomocą wyrostka sitowego ("ethmoid processes") i wyrostka podstawnego ("basal processes"). Jest to cecha diagnostyczna Euchondrocephali. 
Paleobiologia.
Ramsay i in. (2013) zbadali mechanikę szczęk helikopriona w oparciu o okaz “Idaho 4”. Szczęki helikopriona były wąskie, co utrudniało wytwarzanie wystarczającego ciśnienia ssania do wciągania ofiary do szczęk, dlatego drapieżnik ten polegał raczej na gryzieniu pokarmu. Odżywiał się zwierzętami o miękkim ciele, jak głowonogi, o czym może świadczyc brak silnego zużycia guzków na zębach oraz mechanika szczęk. 
Krzywizna zgryzu, w połączeniu z położeniem korony zęba względem stawu żuchwowego, tworzyła skuteczny mechanizm cięcia ciał miękkich ofiar. Zęby w różnych częściach spirali (nie licząc tych pokrytych chrząstką okrywającą i tkanką nabłonkową) mogły mieć różne funkcje podczas gryzienia. Gdy szczęki się zamykały, korony zębów znajdujące się najbardziej z przodu przebijały ofiarę i wciągały ją do pyska, podczas gdy pośrednie korony zębów cięły zdobycz, a korony zębów znajdujące się z tyłu popychały pokarm w kierunku przełyku.
Szczęki helikopriona nie nadawały się do chwytania twardych elementów ciał zwierząt, takich jak muszle – wyślizgiwały się one ze szczęk. Jednak jednoczesne chwytanie tkanek miękkich i ześlizgiwanie się muszli, np. chwytanie ramion i głów głowonogów z muszlą, umożliwiało helikoprionowi wyjmowanie ciał głowonogów z ich muszli.
Gatunki.
"H." "bessonowi".
Gatunek typowy "Helicoprion". Lektotypem jest okaz TsNIGR 1/1865. Skamieniałości "H. bessonowi" odkryto w Japonii (formacja Tanukihara), Kazachstanie (warstwy Aktasty), Rosji (formacja Diwja) i Stanach Zjednoczonych.
Młodszym synonimem "H. bessonowi" jest "H. nevadensis". Innym potencjalnym synonimem jest "H. svalis". Gatunek ten wyróżniono na podstawie okazu PMO A-33961 znalezionego w Norwegii. U tego okazu trzon spirali zębowej przy największych zębach jest niewidoczny, dlatego Tapanila i Pruitt (2013) nie mogli jednoznacznie porównać go z "H. bessonowi". Podejrzewają jednak, że "H. svalis" to tylko duży osobnik "H. bessonowi".
"H. davisii".
Gatunek, którego skamieniałości odkryto w Australii (warstwy Wandagee), Kanadzie (formacje: Assistance, Van Housen, Rocky Mountain Quartzite), Chinach (formacja Qixia), Meksyku (formacja Patlanoaya) i Stanach Zjednoczonych (formacje Bone Spring, Phosphoria, Skinner Ranch, Word; holotyp "H. sierrensis" pochodzi prawdopodobnie z formacji Goodhue).
Holotypem jest okaz WAMAG 9080 znaleziony w Australii. Początkowo opisany jako "Edestus davisii" (Woodward, 1886), później został przypisany do "Helicoprion". Synonimami "H. davisii" są: "Edestus davisii", "Campyloprion davisii", "Lissoprion ferrieri", "Helicoprion ferrieri", "Helicoprion sierrensis" i "Helicoprion jingmenense".
"H." "ergasaminon".
Gatunek znany ze Stanów Zjednoczonych (formacja Phosphoria, Idaho). Holotyp to okaz Idaho 5, który zaginął.
Gatunki nieważne.
"H. mexicanus" – holotyp tego gatunku (bez podanego numeru katalogowego) zaginął, w związku z tym Tapanila i Pruitt (2013) uznali go za "nomen dubium".
"H. karpinskii" – gatunek nazwany przez Obruczewa w 1953 roku. Nie przedstawił on diagnozy zgodnie z wymogami ICZN, ponadto skamielina zaginęła. Tapanila i Pruitt (2013) uznali więc, że ten gatunek to "nomen nudum".
Systematyka.
Ze względu na autodiastyliczne połączenie żuchwy z czaszką jest on zaliczany do Euchondrocephali, a jego najbliższymi żyjącymi obecnie krewnymi są ryby zrosłogłowe. Helikoprion zaliczany jest do rzędu edestydów, nadrodziny Edestoidea i rodziny Helicoprionidae (przez część badaczy nazywanej Agassizodontidae). 
Występowanie.
Helikoprion żył we wczesnym i w środkowym permie, czyli ok. 270–300 milionów lat temu. Skamieniałości tej ryby znaleziono w USA, Kanadzie, Meksyku, Norwegii, Rosji, Kazachstanie, Chinach, Laosie, Japonii i w Australii. Znajdują się tam skały morskie osadzone w ciepłych wodach wybrzeży Pangei i mórz epikontynentalnych. Ponad połowę okazów znaleziono w Idaho, w Górach Skalistych, a jedną czwartą w Rosji na Uralu. 

</doc>
<doc id="2908506" url="https://pl.wikipedia.org/wiki?curid=2908506" title="Nina Lussi">
Nina Lussi

Nina Lussi (ur. 29 marca 1994 w Lake Placid) – amerykańska skoczkini narciarska, reprezentantka klubu New York Ski Ed Foundation, zwyciężczyni klasyfikacji generalnej Pucharu Kontynentalnego 2013/2014.
Przebieg kariery.
Na międzynarodowej arenie zadebiutowała 8 października 2005 w Lake Placid podczas zawodów Pucharu Kontynentalnego, w których została zdyskwalifikowana.
Sześciokrotnie wystartowała w konkursach o mistrzostwo świata juniorek. W 2009 w Szczyrbskim Jeziorze zajęła najwyższe w historii swoich indywidualnych startów – 26. miejsce. W 2010 uplasowała się na 27. pozycji w rywalizacji indywidualnej. W Otepää w 2011 na skoczni Tehvandi była 38. W 2011 wystartowała w konkursie indywidualnym i zajęła w nim 29. miejsce. 24 stycznia 2013 w Libercu wystartowała w ósmej rywalizacji o tytuł mistrzyni świata juniorów. Indywidualnie była 30., natomiast wraz z Manon Maurer, Emilee Anderson i Sarą Hendrickson zajęła 8. miejsce w konkursie drużynowym.
W sezonie 2012/2013 uplasowała się na dziewiątym miejscu w klasyfikacji generalnej Pucharu Kontynentalnego kobiet. W pierwszym konkursie, w Oberwiesenthal, zajęła 14. miejsce, a w kolejnych trzech – w Örnsköldsvik zajmowała odpowiednio – 9., 10. i 8. miejsce.
W marcu 2022 roku poinformowała o zakończeniu kariery.

</doc>
<doc id="2908507" url="https://pl.wikipedia.org/wiki?curid=2908507" title="Helicoprion">
Helicoprion



</doc>
<doc id="2908510" url="https://pl.wikipedia.org/wiki?curid=2908510" title="Erica Jarder">
Erica Jarder

Erica May-Lynn Jarder (ur. 2 kwietnia 1986) – szwedzka lekkoatletka specjalizująca się w skoku w dal.
Kariera sportowa.
Medalistka młodzieżowych mistrzostw krajów nordyckich. W 2007 nie udało jej się awansować do finału młodzieżowych mistrzostw Europy w Debreczynie. W 2011 startowała na uniwersjadzie w Shenzhen. Na początku 2013 zdobyła brązowy medal halowych mistrzostw Europy w Göteborgu. Ósma zawodniczka halowych mistrzostw świata oraz mistrzostw Europy (2014).
Podczas mistrzostw Europy w 2012 biegła na drugiej zmianie szwedzkiej sztafecie 4 × 100 metrów, która w eliminacjach została zdyskwalifikowana i odpadła z dalszej rywalizacji.
Medalistka mistrzostw Szwecji (również w trójskoku i w biegach na 60 i 100 metrów) oraz reprezentantka kraju w drużynowych mistrzostwach Europy i w meczach międzypaństwowych

</doc>
<doc id="2908513" url="https://pl.wikipedia.org/wiki?curid=2908513" title="Irshad Manji">
Irshad Manji

Irshad Manji – kanadyjska pisarka i dziennikarka pochodzenia hindusko-egipskiego, propagująca reformy i postępową interpretację islamu. Kierowniczka Moral Courage Project w Robert F. Wagner Graduate School of Public Service przy New York University. Założycielka organizacji zajmującej się promowaniem krytycznego myślenia i debaty w tradycji islamu – Ijtihadu.
Życiorys.
Irshad Manji urodziła się w Ugandzie w 1968 roku, gdy miała cztery lata jej rodzice przenieśli się do Kanady w wyniku wygnania Hindusów z Ugandy przez Idi Amina. Uczęszczała zarówno do szkoły świeckiej, jak i religijnej muzułmańskiej madrasy. Studiowała na University of British Columbia.
Publikacje.
Jako dziennikarka pisze na łamach "The New York Timesa", "The Wall Street Journal" oraz londyńskiego "The Times"

</doc>
<doc id="2908515" url="https://pl.wikipedia.org/wiki?curid=2908515" title="Prymas Argentyny">
Prymas Argentyny



</doc>
<doc id="2908517" url="https://pl.wikipedia.org/wiki?curid=2908517" title="Reprezentacja Stanów Zjednoczonych w piłce ręcznej kobiet">
Reprezentacja Stanów Zjednoczonych w piłce ręcznej kobiet

Reprezentacja Stanów Zjednoczonych w piłce ręcznej kobiet – narodowy zespół piłkarek ręcznych Stanów Zjednoczonych. Reprezentuje swój kraj w rozgrywkach międzynarodowych.

</doc>
<doc id="2908518" url="https://pl.wikipedia.org/wiki?curid=2908518" title="Milan Ilić">
Milan Ilić

Milan Ilić, ser. Милан Илић (ur. 12 maja 1987 w Kragujevacu) – serbski piłkarz, grający na pozycji obrońcy.
Kariera piłkarska.
W 2006 rozpoczął karierę piłkarską w OFK Beograd, skąd był wypożyczony do trzecioligowej Javora Ivanjica. Latem 2009 przeszedł do Radnički Obrenovac. W lipcu 2010 przeniósł się do Portugalii, gdzie bronił barw CD Santa Clara. Po dwóch latach w 2012 został piłkarzem czarnogórskiego klubu Čelik Nikšić. 28 lutego 2013 podpisał kontrakt z ukraińskim Metałurhiem Zaporoże. Po zakończeniu sezonu 2012/13 opuścił zaporoski klub. 28 lutego 2014 ponownie wrócił do Zaporoża. Latem 2014 po wygaśnięciu kontraktu ponownie opuścił zaporoski klub.

</doc>
<doc id="2908524" url="https://pl.wikipedia.org/wiki?curid=2908524" title="Reprezentacja Tajlandii w piłce ręcznej kobiet">
Reprezentacja Tajlandii w piłce ręcznej kobiet

Reprezentacja Tajlandii w piłce ręcznej kobiet – narodowy zespół piłkarek ręcznych Tajlandii. Reprezentuje swój kraj w rozgrywkach międzynarodowych.

</doc>
<doc id="2908532" url="https://pl.wikipedia.org/wiki?curid=2908532" title="Wierzbicki">
Wierzbicki

Wierzbicka

</doc>
<doc id="2908535" url="https://pl.wikipedia.org/wiki?curid=2908535" title="Gloria Hooper">
Gloria Hooper



</doc>
<doc id="2908536" url="https://pl.wikipedia.org/wiki?curid=2908536" title="Reprezentacja Uzbekistanu w piłce ręcznej kobiet">
Reprezentacja Uzbekistanu w piłce ręcznej kobiet

Reprezentacja Uzbekistanu w piłce ręcznej kobiet – narodowy zespół piłkarek ręcznych Uzbekistanu. Reprezentuje swój kraj w rozgrywkach międzynarodowych.

</doc>
<doc id="2908537" url="https://pl.wikipedia.org/wiki?curid=2908537" title="Antonio Sentmanat y Castellá">
Antonio Sentmanat y Castellá

Antonio Sentmanat y Castellá (ur. 21 kwietnia 1734 w Barcelonie, zm. 14 kwietnia 1806 w Aranjuez) – hiszpański duchowny katolicki, kardynał, Patriarcha Zachodnich Indii, wikariusz generalny hiszpańskiej armii i floty.
Życiorys.
Pochodził z katalońskiego rodu arystokratycznego. Święcenia kapłańskie 23 września 1758. 17 lutego 1783 został wybrany biskupem Ávili. 24 lutego 1783 w Rzymie przyjął sakrę z rąk kardynała Francesco Saverio de Zelady (współkonsekratorami byli arcybiskupi Orazio Mattei i Giuseppe Contesini). 25 czerwca 1784 objął stolicę patriarchalną Zachodnich Indii, na której pozostał już do śmierci.
30 marca 1789 Pius VI wyniósł go do godności kardynała prezbitera. Nie brał udział w konklawe wybierającym Piusa VII.

</doc>
<doc id="2908538" url="https://pl.wikipedia.org/wiki?curid=2908538" title="Antonio de Sentmenat y Castellá">
Antonio de Sentmenat y Castellá



</doc>
<doc id="2908539" url="https://pl.wikipedia.org/wiki?curid=2908539" title="Natalia Zand">
Natalia Zand



</doc>
<doc id="2908540" url="https://pl.wikipedia.org/wiki?curid=2908540" title="Antonio de Sentmenat y Castella">
Antonio de Sentmenat y Castella



</doc>
<doc id="2908542" url="https://pl.wikipedia.org/wiki?curid=2908542" title="Kościół Wniebowzięcia Najświętszej Maryi Panny w Lasowicach Małych">
Kościół Wniebowzięcia Najświętszej Maryi Panny w Lasowicach Małych

Kościół Wniebowzięcia Najświętszej Maryi Panny – rzymskokatolicki kościół filialny w Lasowicach Małych, należący do dekanatu Kluczbork w diecezji opolskiej. Administracyjnie kościół podlega Parafii Narodzenia NMP w Chocianowicach, jednak duszpasterstwo prowadzi proboszcz parafii Narodzenia św. Jana Chrzciciela w Kuniowie.
Kościół stanowi jeden z 70 starych, drewnianych kościółków Śląska Opolskiego, będących na szlaku drewnianego budownictwa sakralnego, który w całości znajduje się w województwie opolskim.
Historia kościoła.
Kościół wzmiankowany był już w 1447 roku, obecny został zbudowany przez luteran w 1688 roku. Wielokrotnie przebudowywany. Pierwotnie pod wezwaniem św. Jakuba. Jest to świątynia jednonawowa, orientowana, o konstrukcji zrębowej, ze słupową wieżą z obwodem zmniejszającym się ku zwieńczeniu. Wewnątrz kościoła znajduje się w większości wyposażenie w stylu barokowym.

</doc>
<doc id="2908546" url="https://pl.wikipedia.org/wiki?curid=2908546" title="Samuel Harrison (kolarz)">
Samuel Harrison (kolarz)

Samuel James Harrison (ur. 24 czerwca 1992 w Risca) – brytyjski kolarz torowy, szosowy i przełajowy, dwukrotny medalista torowych mistrzostw świata.
Kariera.
Pierwsze sukcesy w karierze Samuel Harrison osiągnął w 2010 roku, kiedy na torowych mistrzostwach świata juniorów zdobył srebrne medale w omnium i drużynowym wyścigu na dochodzenie. Na rozgrywanych rok później torowych mistrzostwach świata w Apeldoorn Brytyjczycy w składzie: Steven Burke, Edward Clancy, Peter Kennaugh, Andrew Tennant i Samuel Harrison zdobyli brązowy medal w drużynowym wyścigu na dochodzenie. W podobnym składzie (bez Kennaugha) reprezentacja Wielkiej Brytanii zdobyła srebrny medal na mistrzostwach świata w Mińsku w 2013 roku. Startuje także w wyścigach przełajowych i na szosie, jest mistrzem kraju w indywidualnej jeździe na czas z 2012 roku i przełajowym wicemistrzem kraju w kategorii debiutantów z 2008 roku.

</doc>
<doc id="2908549" url="https://pl.wikipedia.org/wiki?curid=2908549" title="Leon Pękosławski">
Leon Pękosławski



</doc>
<doc id="2908550" url="https://pl.wikipedia.org/wiki?curid=2908550" title="Zygmunt Kozłowski">
Zygmunt Kozłowski

Zygmunt Filip Jakub Walenty Bolesta-Kozłowski z Kozłowa herbu Jastrzębiec (ur. 1 maja 1831 w Malawie, zm. 9 października 1893 we Lwowie) – polski ziemianin, działacz gospodarczy i przedsiębiorca, polityk galicyjski, poseł do Rady Państwa i Sejmu Krajowego.
Życiorys.
Zygmunt Filip Jakub Walenty Bolesta-Kozłowski urodził się 1 maja 1831 w Malawie. Był wnukiem Antoniego Kozłowskiego (1729–1801, wojskowy, ziemianin) oraz synem Anastazego Kozłowskiego (1778-1856, wojskowy, członek Stanów Galicyjskich, właściciel dóbr) i jego drugiej żony, Róży z domu Kraińskiej herbu Jelita (zm. 1876). Jego rodzeństwem byli: Bronisława (ur. 1825, żona barona Seweryna Doliniańskiego), Włodzimierz (oficer wojsk austriackich do 1846, w 1848 walczył na Węgrzech, osiadł w Turcji, gdzie zmarł w 1858). Jego przyrodnim rodzeństwem byli: Tyrsys (dziedzic Jureczkowej, oficer powstania listopadowego w 1831, zesłaniec, zm. 1860 w Malawie jako kawaler), Brunon (oficer powstania listopadowego w 1831, zm. 1847 w Przemyślu jako kawaler) i Amelia (zm. 1850, dziedziczka Jureczkowej, żona Mikołaja Korwina – powstańca listopadowego, kapitana wojsk polskich). Jego wujem był Maurycy Kraiński, a ciotecznym bratem Seweryn Smarzewski.
Kształcił się w konwikcie oo. jezuitów we Lwowie, po czym studiował filozofię na Uniwersytecie Jagiellońskim i prawo na Uniwersytecie Wiedeńskim. U kresu życia ojca został dziedzicem i administratorem majątków rodzinnym we wsiach: Leszczawka (od około 1856), Malawa (od około 1857), Rożubowice (od około 1857), Stanisławczyk (od około 1857), Zabłotce, Cieszyna, Szufnarowa.
Od lat 50. był czynnym członkiem Galicyjskiego Towarzystwa Gospodarskiego. Na podstawie jego projektów dokonano w latach 1856-1861 decentralizacji tej organizacji, tworząc oddziały terenowe. Następnie był członkiem oddziałów GTG: przemysko-mościsko-jaworowskiego (od końca lat 60.), przemysko-mościsko-jaworowsko-bireckiego (od połowy lat 70.), jarosławskiego (od około 1881), jarosławsko-łańcuckiego (od około 1888). Był jednym z pierwszych członków Towarzystwa Rolniczego od 1856. Był wśród założycieli Towarzystwa Wzajemnych Ubezpieczeń. Należał też do Galicyjskiego Towarzystwa Kredytowego Ziemskiego, a na przełomie lat 60./70. był delegatem do ogólnego zgromadzenia tegoż.
Po wybuchu powstania styczniowego w 1863 został skierowany przez komitet wschodnio-galicyjski na Węgry celem omówienia dostaw stamtąd broni do Galicji, gdzie miała być zorganizowana pomoc walczącym. Do wsparcia od Węgrów nie doszło, natomiast na rzecz powstania działała także żona Kozłowskiego, która wskutek tego ucierpiała na zdrowiu i zmarła.
Zaangażował się w działalność polityczną. Jego mentorami byli wuj Maurycy Kraiński oraz Leon Sapieha. Uchodził za polityka konserwatywnego. Był posłem do Sejmu Krajowego we Lwowie kadencji I (trwająca w latach 1861-1867, w jej trakcie w 1865 został wybrany w wyborach uzupełniających w miejsce Adama Stanisława Sapiehę w I kurii z większych posiadłości w obwodzie przemyskim), II (1867–1869, w I kurii z większych posiadłości w obwodzie sanockim), V (w kadencji w latach 1882–1889 w I kurii z większych posiadłości w obwodzie sanockim pierwotnie wybrany był Teofil Żurowski, który złożył mandat 6 października 1883, ponieważ został wybrany w Lisku; na jego miejsce obrano Zygmunta Kozłowskiego, który złożył mandat 16 października 1884, jednak został powtórnie wybrany 29 października 1885 i pełnił mandat do 1889), VI (1889-1893, w I kurii z większych posiadłościw obwodzie sanockim; po jego śmierci został wybrany 20 grudnia 1893 Jan Duklan Słonecki). Równolegle był także wybierany posłem do Rady Państwa w Wiedniu z I kurii właścicieli ziemskich (okręg Przemyśl), zasiadając w kadencjach I (1865, wtedy deputowanych wyznaczał Sejm Krajowy), II (1867-1870, wybrany z grupy większych posiadłości w okręgu sanockim), V (1873-1879, z I kurii większych posiadłości ziemskich, okręg Przemyśl-Jarosław) i VI (1879-1885, z I kurii większych posiadłości ziemskich, okręg Przemyśl-Jarosław). W parlamencie wiedeńskim należał do Koła Polskiego. Był członkiem centralnej komisji dla kontroli długów państwowych. W 1879 zostały wydane jego publikacje "Sprawozdanie Zygmunta Kozłowskiego z czynności poselskich w Kole Polskiem i w Radzie Państwa w Wiedniu oraz rozprawy zgromadzenia wyborców większych posiadłości okręgu przemysko-jarosławskiego z dnia 3 marca 1879 r." oraz "List otwarty do wyborców okręgu Przemysko-Jarosławskiego". Ponadto, około 1867-1870 był członkiem Rady powiatu przemyskiego, wybrany z grupy większych posiadłości (reprezentując Rożubowice).
W 1868 wspólnie z Adamem Potockim otrzymał koncesję na budowę linii kolejowej galicyjsko-węgierskiej. We władzach C. K. Uprzywilejowanej I Węgiersko-Galicyjskiej Kolei Żelaznej był członkiem rady zawiadowczej (od około 1872 do około 1876), członkiem rady nadzorczej i członkiem wydziału dyrekcji (od około 1876 do około 1880), wiceprezydentem rady zawiadowczej i członkiem wydziału dyrekcji (od 1880 do 1893, w tym przy drugiej z tych funkcji od około 1882 do około 1885 tym także kierownikiem sprawozdań wydziału). Zasiadając w jej radzie zawiadowczej (złożonej głównie z Niemców i Węgrów) postawił warunek, aby zatrudnieni na odcinku galicyjskim pochodzili wyłącznie jego rodacy zamieszkujący na tym obszarze (do tego czasu funkcjonariuszami kolei byli tam pracownicy z niemieckich i czeskich prowincji monarchii austriackiej).
22 września 1857 poślubił w Krzywczy hr. Gabrielę Sewerynę Aleksandrę Starzeńską herbu Lis (1839-1864, córka oficera wojsk polskich hr. Adama z Krzywczy i Gdyczyny oraz hr. Celiny z Badenich herbu Bończa). Ich jedynym potomkiem był Włodzimierz (1858-1917, doktor praw, także poseł do Sejmu Galicyjskiego i do Rady Państwa, właściciel Zabłociec). Po śmierci żony Zygmunt Kozłowski przez niespełna 30 lat żył we wdowieństwie. Do końca życia zamieszkiwał w domu przy ulicy Brajerowskiej 14 we Lwowie. Zmarł 9 października 1893 we Lwowie, dwa tygodnie po ataku apopleksji. Po obrzędach we lwowskim kościele św. Anny został pochowany w Zabłotcach pod Niżankowicami 14 października 1893. Tam spoczął w podziemiach nowo wybudowanej przez siebie rodzinnej kaplicy grobowej, wzniesionej za dworem na pagórku n. W zorganizowanym w tym mieście pogrzebie brało udział kilkuset uczestników, w tym hr. Kazimierz Badeni, ks. Adam Sapieha, posłowie, właściciele dóbr, przedstawiciele sfer mieszczańskich i urzędniczych oraz ludność wiejska, zaś nabożeństwo żałobne odprawił biskup sufragan Jakub Glazer.
We wspomnieniu w „Gazecie Lwowskiej” został określony mianem "jednego z wybitnych postaci życia parlamentarnego i politycznego". Jako założyciel kolei węgiersko-galicyjskiej był uważany za osobę zasłużoną dla ziemi sanockiej i przemyskiej. W kościele Przemienienia Pańskiego w Sanoku umieszczono epitafium poświęcone Zygmuntowi Boleście Kozłowskiemu. Zostało ufundowane przez szlachtę Ziemi Sanockiej; inskrypcja brzmi: "D.O.M. Zygmuntowi Boleście Kozłowskiemu ur. 1 maja 1831 r. † 9 października 1893 r. Długoletniemu posłowi sanockiemu wdzięczna szlachta tej ziemi. Z odwagą i hartem duszy walczył w obronie praw kościoła i narodu, potomnym przykład naśladowania godny zostawił. Cześć pamięci".
Obecnie kaplica grobowa Kozłowskich jest położona na obszarze wsi Malhowice, po polskiej stronie granicy z Ukrainą. Obiekt został zniszczony u kresu II wojny światowej łącznie z umieszczonymi w niej sarkofagami i trumnami.

</doc>
<doc id="2908551" url="https://pl.wikipedia.org/wiki?curid=2908551" title="Survive">
Survive

SURVIVE – dziewiąty album studyjny japońskiego zespołu B’z, wydany 19 listopada 1997 roku. Osiągnął 1 pozycję w rankingu Oricon i pozostał na liście przez 32 tygodnie, sprzedał się w nakładzie egzemplarzy. Album zdobył status płyty Milion oraz nagrodę „Rockowy Album Roku” podczas rozdania 12th Japan Gold Disc Award.

</doc>
<doc id="2908556" url="https://pl.wikipedia.org/wiki?curid=2908556" title="Naan Yen Pirandhen">
Naan Yen Pirandhen

Naan Yen Pirandhen – indyjski film z 1972, w języku tamilskim, w reżyserii M. Krishnana.
Obsada.
Źródła:
Piosenki filmowe.
Twórcami ich tekstów byli Vaali, Pulamaipithan i Bharathidasan. Swoich głosów w playbacku użyczyli T.M. Soundararajan i P. Susheela.

</doc>
<doc id="2908557" url="https://pl.wikipedia.org/wiki?curid=2908557" title="Evaldo Fabiano">
Evaldo Fabiano

Evaldo dos Santos Fabiano (ur. 18 marca 1982 w Rio Piracicaba) – brazylijski piłkarz grający na pozycji lewego obrońcy. Zawodnik klubu CD Cova da Piedade.
Kariera piłkarska.
Profesjonalną grę w piłkę zaczął w Athletico Paranaense i Democrata Futebol Clube. W 2003 roku przeniósł się do Europy, po tym jak wykupiło go FC Porto. Spędził w Porto jeden sezon i głównie grał w rezerwach.
Latem 2004 roku Evaldo przeszedł do Marítimo Funchal. Po początkowych problemach, na stałe zagościł w pierwszej jedenastce zespołu.
W 2008 roku dołączył do SC Braga. W pierwszym sezonie w nowym klubie opuścił tylko jeden mecz w lidze i wywalczył awans do Pucharu UEFA.
Po zdobyciu najwyższego miejsca w lidze w historii Bragi, Evaldo odszedł do Sportingu CP, z którym podpisał czteroletni kontrakt. Portugalski gigant zapłacił za niego 3 miliony euro. W klubie zadebiutował 14 sierpnia 2010 roku w przegranym 0-1 meczu z FC Paços de Ferreira. 14 lipca 2012 roku został wypożyczony do hiszpańskiego klubu Deportivo La Coruña do końca sezonu.

</doc>
<doc id="2908558" url="https://pl.wikipedia.org/wiki?curid=2908558" title="Bitwa pod Pankami">
Bitwa pod Pankami

Bitwa pod Pankami – jedna z bitew powstania styczniowego, stoczona pod Pankami 26 lutego 1863 roku pomiędzy oddziałem powstańczym dowodzonym przez płk. Teodora Cieszkowskiego a formacją wojsk rosyjskich dowodzoną przez płk. Jewgrafa Alenicza.
Przebieg bitwy.
Teodor Cieszkowski, który zorganizował z polecenia Apolinarego Kurowskiego oddział składający się z niespełna 200 ludzi, ruszył z nim z Siewierza w kierunku Kozichgłów, a następnie szedł przez Poraj, Kamienicę Polską, Konopiska, Trzepizury i Truskolasy. 26 lutego oddział zatrzymał się w Pankach, gdzie powstańcy otrzymali schronienie w tutejszych zakładach hutniczych i domach prywatnych. Kilku robotników pankowskich zakładów zasiliło szeregi powstańcze. Kiedy do Cieszkowskiego dotarła wiadomość o znajdującym się w pobliżu kilkunastoosobowym oddziale straży granicznej, wyruszył z dwudziestu kilkoma kawalerzystami przeciwko niemu. Zastępstwo powierzył dowódcy strzelców – młodemu oficerowi Antoniemu Serwatowiczowi. W tym czasie od Częstochowy nadciągnął płk. Alenicz na czele wojsk rosyjskich. Początkowo wysłał na zwiady kilkunastu kozaków, z których jeden zginął. Umieszczone pod Truskolasami armaty zaczęły ostrzeliwać hutę. Po krótkiej strzelaninie, w której ucierpiał jedynie komin pieca fryszerskiego, oddział powstańczy wycofał się do lasu, gdzie połączył się z powracającym Cieszkowskim, który sformował oddział. Po strzelaninie, w której Polacy nie ponieśli strat, oddział wymknął się z obławy Alenicza.
Wycofujący się po stoczeniu bitwy oddział Cieszkowskiego przybył 28 lutego do Mrzygłodu, gdzie 1 marca stoczył zwycięską bitwę.
Dowództwo rosyjskie podało komunikat, w którym informowano, że oddział Alenicza pod Pankami rozbił "bandę" składającą się z 401 ludzi, z których 50 zostało zabitych i rannych. Jedynie z powodu nadejścia nocy – głosił komunikat – wojska rosyjskie zaniechały ścigania bandy. Propaganda ta miała na celu wprowadzenie w błąd częstochowian i osłabienie ducha walki w okolicy.

</doc>
<doc id="2908562" url="https://pl.wikipedia.org/wiki?curid=2908562" title="Medaliści mistrzostw świata juniorów w narciarstwie klasycznym w skokach narciarskich">
Medaliści mistrzostw świata juniorów w narciarstwie klasycznym w skokach narciarskich

Medaliści mistrzostw świata juniorów w narciarstwie klasycznym w skokach narciarskich – zestawienie zawodników, zawodniczek i drużyn, które przynajmniej jeden raz zdobyły medal mistrzostw świata juniorów w narciarstwie klasycznym w konkurencjach skoków narciarskich.
Historia.
Pierwsze mistrzostwa świata juniorów w narciarstwie klasycznym przeprowadzone zostały w 1977 roku w szwajcarskim Sainte-Croix. Wcześniej, w latach 1968–1976 oraz w roku 1978, rozgrywane były mistrzostwa Europy juniorów w narciarstwie klasycznym, które uznawane są za pierwowzór mistrzostw świata juniorów. W konkursach mistrzostw Europy jedynym zawodnikiem, który zdobył dwa złote medale, był Toni Innauer – zwycięzca z 1975 i 1976 roku.
Do 1985 roku rozgrywano jeden konkurs indywidualny mężczyzn w skokach narciarskich. W 1986 roku do kalendarza mistrzostw włączona została także rywalizacja drużynowa. W 1998 roku w ramach mistrzostw świata juniorów rozegrano konkurs kobiet, który miał charakter nieoficjalny. Dopiero w 2006 roku kobiety po raz pierwszy rywalizowały o medale indywidualnych mistrzostw świata juniorek. W 2011 roku po raz pierwszy planowano rozegrać konkurs drużynowy kobiet, jednak został on odwołany. W kolejnej edycji mistrzostw, w 2012 roku, drużynowe zawody kobiet zostały już przeprowadzone. W 2016 roku do kalendarza mistrzostw świata juniorów włączono konkurs drużyn mieszanych, w którym występowały czteroosobowe zespoły, składające się z dwóch mężczyzn i dwóch kobiet.
Rekordziści.
Pierwszym mistrzem świata juniorów został Pavel Fízek, który okazał się najlepszym skoczkiem konkursu w 1977 roku. Najwięcej złotych medali we wszystkich konkurencjach wśród mężczyzn zdobył Heinz Kuttin, który pięciokrotnie stawał na najwyższym stopniu podium mistrzostw świata juniorów w latach 1988–1990. Po cztery złote medale zdobyli także: Janne Ahonen w latach 1993–1994 oraz Michael Hayböck między 2009 a 2011 rokiem. Wśród kobiet najbardziej utytułowaną zawodniczką jest Sara Takanashi, która w latach 2012–2014 zdobyła łącznie pięć złotych medali. Po sześć medali różnych kruszców zdobyły Ema Klinec (3 złote, 2 srebrne i 1 brązowy) w latach 2012–2017 oraz Coline Mattel (1 złoty, 3 srebrne i 2 brązowe) w latach 2009–2013.
Sara Takanashi jako jedyna trzykrotnie zwyciężyła w zawodach indywidualnych (2012–2014), ponadto dwóch zawodników zdobyło po dwa złote medale w konkursach indywidualnych – Heinz Kuttin (1988, 1990) i Janne Ahonen (1993, 1994).
Najwięcej medali w konkursach drużynowych (mężczyzn, kobiet i drużyn mieszanych) zdobyła reprezentacja Austrii – 11 złotych, 8 srebrnych i 6 brązowych. Po osiem tytułów mistrzowskich wywalczyły drużyny Niemiec i Słowenii.
Krajem, który zdobył najwięcej medali we wszystkich konkursach, jest Austria. Reprezentanci tego kraju wywalczyli łącznie 61 medali, w tym 24 złote, 18 srebrnych i 19 brązowych. Na drugim miejscu w klasyfikacji wszech czasów plasują się Niemcy z dorobkiem 37 medali (13 złotych, 12 srebrnych i 12 brązowych), a na miejscu trzecim – Finlandia – 31 medali (13 złotych, 7 srebrnych i 11 brązowych).
Medaliści chronologicznie.
Mężczyźni.
Konkursy indywidualne.
W poniższej tabeli ujęto wszystkich medalistów konkursów indywidualnych mężczyzn w skokach narciarskich w latach 1977, 1979–2021. W zestawieniu nie uwzględniono medalistów pierwowzoru mistrzostw świata juniorów – mistrzostw Europy juniorów, traktując obie imprezy niezależnie.
Dwóch zawodników zdobyło po dwa tytuły mistrzowskie. Pierwszym, który tego dokonał, był Heinz Kuttin, który zwyciężył w zawodach w 1988 i 1990 roku. W 1993 i 1994 roku najlepszym zawodnikiem wśród juniorów został Janne Ahonen. Jednocześnie, Ahonen jest pierwszym i jak dotąd jedynym skoczkiem, który obronił tytuł indywidualnego mistrza świata juniorów w narciarstwie klasycznym.
W 2000 roku w Szczyrbskim Jeziorze konkurs indywidualny został odwołany.
Konkursy drużynowe.
Od 1986 roku w ramach mistrzostw świata juniorów w narciarstwie klasycznym, poza zawodami indywidualnymi, rozgrywane są także zawody drużynowe. Najwięcej razy – jedenaście – w konkursach drużynowych triumfowali skoczkowie austriaccy.
W tabeli poniżej przedstawiono składy wszystkich drużyn, które stanęły na podium mistrzostw świata juniorów w latach 1986–2023.
Kobiety.
Konkursy indywidualne.
W 1998 roku rozegrano nieoficjalne mistrzostwa świata juniorek, w których zwyciężyła Heli Pomell przed Evą Ganster i Michaelą Schmidt. Oficjalne konkursy o mistrzostwo świata juniorek rozgrywane są natomiast dopiero od 2006 roku. Jedyną zawodniczką, która dwukrotnie obroniła tytuł mistrzyni, a zarazem jedyną potrójną indywidualną złotą medalistką jest Sara Takanashi.
W tabeli znajduje się zestawienie zawodniczek, które zdobyły medale mistrzostw świata juniorek w latach 2006–2019.
Konkursy drużynowe.
Drużynowe zawody kobiet po raz pierwszy znalazły się w kalendarzu mistrzostw świata juniorów w narciarstwie klasycznym w 2011 roku w Otepää. Konkurs został jednak odwołany z powodu zbyt silnego wiatru. W kolejnych trzech edycjach mistrzostw zawody zostały przeprowadzone. Medalistki zawodów drużynowych w latach 2012–2015 i 2017-2018 przedstawione zostały w poniższej tabeli. W roku 2016 zamiast zawodów drużynowych kobiet przeprowadzono konkurs drużyn mieszanych. W 2017 roku rywalizację przeprowadzono ponownie.
Drużyny mieszane.
Konkurs drużyn mieszanych.
Zawody drużyn mieszanych po raz pierwszy znalazły się w kalendarzu mistrzostw świata juniorów w narciarstwie klasycznym w 2016 roku w rumuńskim Râșnovie zamiast zawodów drużynowych kobiet. W 2017 roku w Park City również przeprowadzono rywalizację drużyn mieszanych. W 2018 roku w Kandersteg również przeprowadzono rywalizację drużyn mieszanych.
Klasyfikacje medalowe.
Klasyfikacja zawodników.
W poniższym zestawieniu zostali przedstawieni wszyscy skoczkowie narciarscy, którzy przynajmniej raz stanęli na podium mistrzostw świata juniorów w narciarstwie klasycznym w zawodach mężczyzn. Do statystyki zostały wliczone zarówno starty indywidualne, jak i drużynowe. W przypadku, jeżeli kilku zawodników zdobyło taką samą liczbę medali, w pierwszej kolejności wzięto pod uwagę rok, w którym dany zawodnik zdobył pierwszy medal. W drugiej kolejności rolę odgrywała kolejność alfabetyczna.
Klasyfikacja medalistów w konkursach indywidualnych.
Tabela przedstawia medalistów konkursów indywidualnych w skokach narciarskich w ramach mistrzostw świata juniorów. Uwzględnieni zostali tylko ci zawodnicy, którzy zdobyli przynajmniej dwa medale w konkursach indywidualnych, w tym przynajmniej jeden złoty.
Klasyfikacja zawodniczek.
W poniższym zestawieniu zostały przedstawione wszystkie zawodniczki, które przynajmniej raz stanęły na podium mistrzostw świata juniorów w narciarstwie klasycznym w konkursach kobiet w skokach narciarskich. Do statystyki zostały wliczone zarówno starty indywidualne, jak i drużynowe. W przypadku, jeżeli kilka skoczkiń zdobyło taką samą liczbę medali, w pierwszej kolejności wzięto pod uwagę rok, w którym dana zawodniczka zdobyła pierwszy medal. W drugiej kolejności rolę odgrywała kolejność alfabetyczna.
Klasyfikacja medalistek w konkursach indywidualnych.
W tabeli ujęte zostały zawodniczki, które zdobyły przynajmniej dwa medale mistrzostw świata juniorek w konkurencjach indywidualnych, w tym przynajmniej jeden złoty.
Klasyfikacja państw.
Poniższa tabela prezentuje wszystkie kraje, których reprezentanci zdobyli przynajmniej jeden medal w konkursach indywidualnych bądź drużynowych. Uwzględniono zarówno starty mężczyzn, jak i kobiet.
Klasyfikacja reprezentacji w konkursach drużynowych.
Znajdująca się poniżej tabela zestawia wszystkie reprezentacje, które przynajmniej raz zdobyły medal w drużynowych konkursach mistrzostw świata juniorów w skokach narciarskich. Uwzględniono zarówno starty mężczyzn, jak i kobiet.

</doc>
<doc id="2908564" url="https://pl.wikipedia.org/wiki?curid=2908564" title="Puchar Wielkich Mistrzów 2013">
Puchar Wielkich Mistrzów 2013

Puchar Wielkich Mistrzów 2013 – siatkarski turniej rozegrany w dniach 19-24 listopada 2013 roku w Japonii.
System rozgrywek.
W Pucharze Wielkich Mistrzów 2013 wzięli udział mistrzowie poszczególnych konfederacji, gospodarz (Japonia) oraz drużyna, która otrzyma dziką kartę. Wszystkie reprezentacje rozegrały ze sobą po jednym spotkaniu. Zespół, który po rozegraniu wszystkich meczów miał najwięcej punktów, zdobył puchar.
Hale sportowe.
Puchar Wielkich Mistrzów 2013 rozegrany został na dwóch halach sportowych: w miastach Kioto i Tokio
Hale sportowe.
Puchar Wielkich Mistrzów 2013 rozegrany został na dwóch halach sportowych: w miastach Osaka i Nagoja

</doc>
<doc id="2908565" url="https://pl.wikipedia.org/wiki?curid=2908565" title="Ośrodek Rozwoju Edukacji (ORE)">
Ośrodek Rozwoju Edukacji (ORE)



</doc>
<doc id="2908566" url="https://pl.wikipedia.org/wiki?curid=2908566" title="Abu Ubajda Ibn al-Dżarrah">
Abu Ubajda Ibn al-Dżarrah

Abu Ubajda Ibn al-Dżarrah, arab. أبو عبيدة بن الجراح, pełne imię: Abu Ubajda Amir Ibn Abd Allah Ibn al-Dżarrah (ur. ok. 581, zm. 639) – towarzysz Mahometa, tradycyjnie wraz z Abu Bakrem i Umarem uważany za najbliższego współpracownika Proroka, po jego śmierci dowódca muzułmańskiego podboju Syrii.
Należał do szczepu Banu al-Haris, wchodzącego w skład plemienia Kurajszytów. Jego klan, al-Fihr, był jednym z dziesięciu arystokratycznych klanów Mekki, tzw. „Al-Abtahijjun”. Al-Fihr byli zaliczani do wewnętrznego kręgu „Al-Mutajjabun”, którym przewodzili Banu Abd Manaf, mający wśród siebie Haszymitów. Tym samym al-Fihr znajdowali się w opozycji do przeciwnego obozu politycznego Mekki, któremu przewodzili Banu Abd al-Dar. Jego rodzina była także zaangażowana w walki pomiędzy Kurajszytami a federacją plemienną Banu Hawazin, podczas których dziadek Abu Ubajdy dowodził Banu al-Haris.
Abu Ubajda by osobą wcześnie nawróconą na islam. Zgodnie z tradycją muzułmańską należy on do dziesięciu osób, którym Prorok obiecał Raj, tzw. „Al-Aszara Al-Mubaszszara”. Kiedy A’isza spytała się Proroka, kogo spośród swoich towarzyszy ceni on sobie najbardziej, Mahomet miał wymienić Abu Ubajdę jako trzeciego po Abu Bakrze i Umarze. Według niektórych źródeł Abu Ubajda miał otrzymać zaszczytny epitet „hawari rasul Allah” (uczeń Wysłannika Boga), który jednak dzielił z Zubajrem Ibn al-Awwamem. Najbardziej zaszczytny z przydomków nadanych mu przez Proroka to jednak „Amin al-Umma” (zaufany wspólnoty). Epitet ten był zarezerwowany dla człowieka zbierającego podatki od niemuzułmańskich poddanych lub specjalnego wysłannika reprezentującego swojego pana w nadzwyczaj delikatnych misjach i wyrażał całkowite zaufanie jakie Mahomet miał w stosunku do Abu Ubajdy.
Podobnie jak inni towarzysze Proroka, Abu Ubajda brał udział w większości wydarzeń związanych z jego misją. Brał udział w emigracji („hidżra”) do Etiopii, a następnie do Medyny. Według niektórych źródeł w trakcie bitwy pod Badrem miał zabić własnego ojca, który walczył po stronie Kurajszytów przeciwko Mahometowi. Jednakże inne tradycje naciskają na fakt, iż ojciec Abu Ubajdy zmarł na długo przed objawieniem się Proroka. Abu Ubajda wyróżnił się także w bitwie pod Uhudem oraz jako dowódca kilku przeprowadzonych w imieniu Mahometa ekspedycji o militarnym lub bardziej dyplomatycznym charakterze. Najważniejszym z wydarzeń w jakich brał udział była jednak narada po śmierci Mahometa, w trakcie której triumwirat mekkańskich muhadżirów w osobach Abu Bakra, Umara i Abu Ubajdy przekonał medyńskich ansarów by nie wybierali osobnego przywódcy ze swojego grona. W trakcie tej narady Abu Bakr miał zaproponować jako kalifa (czyli następcę Mahometa) właśnie Abu Ubajdę. Ostatecznie kalifem został jednak Abu Bakr. Podczas jego panowania Abu Ubajda był odpowiedzialny za skarb medyńskiego rządu. Gdy w roku 634 kalifem został Umar wysłał on Abu Ubajdę do Syrii i wkrótce mianował głównodowodzącym tamtejszych wojsk. Nie jest znana dokładna data tego mianowania - niektórzy historycy umieszczają je po zdobyciu Damaszku, a inni po bitwie nad rzeką Jarmuk. Jako dowódca sił arabskich w regionie Abu Ubajda pełnił też rolę namiestnika Syrii. Po pokonaniu Bizantyńczyków nad Jarmukiem Abu Ubajda dokończył podbój północnej Syrii, zdobywając Hims, Aleppo i Antiochię.
W roku 639 w Syrii wybuchła epidemia dżumy i Abu Ubajda padł jej ofiarą. Według niektórych tradycji w chwili wybuchu zarazy Umar wezwał Abu Ubajdę do Medyny, chciał bowiem mianować go swoim następcą, ten jednak odmówił opuszczenia Syrii. Inne tradycje z kolei twierdzą, że w swoich ostatnich chwilach Umar powiedział, że gdyby Abu Ubajda żył, nie wahałby się mianować go kalifem. Abu Ubajda został pochowany w pobliżu miasta Bisan (dzis. Bet Sze’an), jednak po dzisiejszej jordańskiej stronie granicy, w obecnej muhafazie Al-Balka. Jego grób stał się miejscem pielgrzymek i ludzie zaczęli mu przypisywać moce uzdrawiające. Nie pozostawił po sobie żadnych potomków.

</doc>
<doc id="2908570" url="https://pl.wikipedia.org/wiki?curid=2908570" title="Franciszek Długosz">
Franciszek Długosz

Franciszek Długosz (ur. 8 stycznia 1874 w Łanach k. Gliwic, zm. 7 czerwca 1940 w Dachau (KL) – polski ksiądz, radca w parafii Gostomia i Studzionka, działacz niepodległościowy w czasach rozbiorów Polski.
Życiorys.
Dzieciństwo.
Syn Józefa Długosza i Joanny z domu Cogiel. Jego rodzice prowadzili niewielkie gospodarstwo rolne, gdzie Franciszek uczył się uprawy roli i chowu zwierząt. Uczył się również ogrodnictwa i sadownictwa w gospodarstwie swoich dziadków, którym pomagał w wolnych chwilach.
Edukacja.
Szkołę podstawową ukończył w 1888 roku w Woźnikach. Następnie pobierał nauki u ks. Teodora Christopha z Miasteczka Śląskiego, przygotowujące do egzaminu wstępnego do gimnazjum. Zdobywał tam wiedzę z historii i kultury polskiej. W 1889 roku pomyślnie zdał egzaminy i rozpoczął edukację w Gimnazjum w Bytomiu, którą ukończył egzaminem maturalnym w marcu 1895 roku. Miesiąc później rozpoczął studia teologiczne na Uniwersytecie Wrocławskim, gdzie oprócz edukacji teologicznej przygotowywał się do działalności politycznej na rzecz Polski. Wstąpił do Towarzystwa Naukowego Górnośląskich Akademików. Studia teologiczne ukończył w październiku 1898 roku, zaś rok później otrzymał święcenia kapłańskie z rąk księdza kardynała Jerzego Koppa.
Praca duszpasterska.
Poczdam i Berlin.
Po święceniach kapłańskich Kuria skierowała go na tereny Brandenburgii. Pracował tam początkowo w Poczdamie, a od 1901 w znanym Kościele Mariackim w Berlinie. Współpracując z polskimi organizacjami powstającymi w drugiej połowie XIX wieku nabierał tożsamości politycznej. Jego posługa duszpasterska na owych terenach skończyła się po 4 latach.
Gostomia.
W 1905 r. ks. Franciszek został przeniesiony do Gostomi leżącej niedaleko Białej Prudnickiej. Zbudowany był tam kościółek pod wezwaniem Świętych Aniołów Stróżów, który ks. Długosz wyremontował, odnowił i odrestaurował w nim rzeźby i ołtarze. Parafianami Gostomi byli głównie rolnicy, którym Franciszek służył pomocą. Działalność księdza nie sprzyjała władzom niemieckim, dlatego też chcieli go aresztować.
Studzionka.
W 1922 r. ks. Długosz rozpoczął swoją posługę duszpasterską w Studzionce. Dzięki jego staraniom tamtejszemu kościołowi dobudowano wieżę, wyremontowano organy oraz zakupiono 7 witraży i nowy dzwon. Zorganizował on również bibliotekę w Domu Parafialnym oraz za jego sprawą wystawiono 6 sztuk teatralnych o tematyce religijnej. Po wybuchu II wojny światowej księża dostali nakaz odprawiania nabożeństw w języku niemieckim. Jako że proboszcz nie podporządkował się nakazowi, został aresztowany i trafił do obozu w Dachau, gdzie zmarł z wycieńczenia i głodu 7 czerwca 1940. Urna z prochami przechowywana jest na cmentarzu Am Perlacher Forst, w miejscu zwanym Ehrenhain I („Gaj Pamięci nr 1”), w Monachium (odznaczona nr D1780).

</doc>
<doc id="2908571" url="https://pl.wikipedia.org/wiki?curid=2908571" title="Ratusz w Słubicach">
Ratusz w Słubicach



</doc>
<doc id="2908576" url="https://pl.wikipedia.org/wiki?curid=2908576" title="Wincenty Colonna Walewski">
Wincenty Colonna Walewski

Wincenty Colonna Walewski (ur. 2 lutego 1841 w Mielęcinie, zm. 26 kwietnia 1896 w Warszawie) – polski ziemianin, hrabia, oficer powstania styczniowego.
Życiorys.
Urodził się w 1841 r. w Mielęcinie, w polskiej rodzinie ziemiańskiej herbu Kolumna. Był jedynakiem, synem hr. Mikołaja, właściciela dóbr Chabielice i Wola Wydrzyna i Tekli z Masłowskich herbu Samson.
Ukończył warszawski Instytut Szlachecki, studiował na uniwersytecie w Brukseli. W styczniu 1863 r. przerwał naukę i wrócił do rodzinnego majątku w Woli Wydrzynej z zamiarem wzięcia udziału w powstaniu. Jego ojciec, początkowo przeciwny udziałowi syna w powstaniu, zaopatrzył go w pieniądze na broń i ekwipunek dla niego i czterech ochotników ze służby folwarcznej. Dotarł w okolice Rozprzy i oddał się wraz z towarzyszami pod komendę majora Oxińskiego, który obozował z oddziałem w tamtejszych lasach. Po paru tygodniach Oxiński mianował go swoim adiutantem doceniając jego odwagę i bystrość umysłu.
Po bitwie pod Koniecpolem (25 maja 1863) został awansowany na porucznika. Odznaczył się w walkach pod Kruszyną (28 maja1863) oraz pod Trzepnicą. Dosłużył się rangi kapitana. Gdy na początku lipca 1863 Oxiński rozpuścił oddział, Walewski zrażony niepowodzeniami powstania i beznadziejnością dalszej walki – wyjechał wpierw do Wrocławia, a potem udał się do Belgii.
Trapiony nostalgią w 1864 powrócił do kraju, po krótkim pobycie w rodzinnej Woli Wydrzynej wyjechał do Warszawy. Zatrzymał się w Hotelu Angielskim, po kilku dniach został aresztowany i osadzony w Pawiaku. W więzieniu został poddany śledztwu. Rodzina powiadomiona o aresztowaniu wszczęła działania o jego uwolnienie. 2 stycznia 1865 opuścił więzienie dzięki staraniom swojej matki przebywającej stale w Dreźnie, śpiewaczki operowej i nauczycielki śpiewu. Matka wykorzystała znajomość z żoną Trepowa, generała-policmajstra Królestwa Polskiego i za jej wstawiennictwem Walewski odzyskał wolność.
Z Warszawy powrócił do Woli Wydrzynej i osiadł w rodzinnym majątku. Ożenił się z Marią Przeździecką herbu Roch III.
W 1874 przeniósł się z rodziną na stałe do Warszawy. Pracował jako radca dyrekcji głównej w Towarzystwie Kredytowym Ziemskim. Udzielał się społecznie. Pełnił funkcję wiceprezesa Warszawskiego Towarzystwa Dobroczynności. Należał do Komitetu Opieki nad Inwalidami, Towarzystwa Rolniczego, Resursy Kupieckiej i Towarzystwa Zachęty Sztuk Pięknych sprawował opiekę nad Zakładem Wychowawczym w Studzieńcu. Napisał wspomnienia, oryginał obszernego pamiętnika częściowo spalił się w pożarze. Sprawy finansowe zaniedbał, bądź nie umiał prowadzić. Majątek rodzinny zadłużył, zostawił swoje sprawy finansowe w złym stanie.
W 1887 nabył folwark Linin i zmienił jego nazwę na Walewice. Folwark był w jego posiadaniu do roku 1894, jednak nazwa Walewice nadal jest używana w odniesieniu do terenu dawnego folwarku. 
Zmarł 26 kwietnia 1896 w Warszawie. Został pochowany na cmentarzu Powązkowskim (kwatera 43-3-9).

</doc>
<doc id="2908579" url="https://pl.wikipedia.org/wiki?curid=2908579" title="Lensko">
Lensko

Lensko (bułg. "Ленско") – wieś w południowej Bułgarii, w obwodzie Chaskowo, gminie Iwajłowgrad. Według danych Narodowego Instytutu Statystycznego, 31 grudnia 2011 roku wieś liczyła 20 mieszkańców.

</doc>
<doc id="2908587" url="https://pl.wikipedia.org/wiki?curid=2908587" title="Nowiny Lekarskie">
Nowiny Lekarskie

Nowiny Lekarskie (ang. „Medical News”) – jedno z najstarszych czasopism naukowych o tematyce medycznej w Polsce, pierwotnie wydawane przez Poznańskie Towarzystwo Przyjaciół Nauk pod pełnym tytułem „Nowiny Lekarskie. Organ Wydziału Lekarskiego Towarzystwa Przyjaciół Nauk Poznańskiego”. 
Charakterystyka.
Pierwszy numer ukazał się w styczniu 1889, otwierał go artykuł poświęcony życiu Karola Marcinkowskiego (pt. „Dziedzictwo Ducha”). Czasopismo, w którym publikowano również wyniki prac zagranicznych autorów, odegrało istotną rolę jako medium informacji naukowej. Poza dużą dbałością o poziom merytoryczny publikowanych treści przykładano szczególną wagę do poziomu języka polskiego – co jest warte podkreślenia, zważywszy na fakt, że „Nowiny Lekarskie” ukazywały się w okresie silnej germanizacji. Czasopismo wydawane było, z przerwą w latach okupacji, do 1950, kiedy to zarządzeniem władz centralnych zostało zlikwidowane.
Z okazji 100-lecia czasopisma w 1989 wydano jubileuszowy numer. W roku następnym dzięki wysiłkom prof. dr. hab. Antoniego Pruszewicza zostało reaktywowane jako dwumiesięcznik. Do dzisiejszego dnia wydawane jest przez Wydawnictwo Naukowe Uniwersytetu Medycznego im. Karola Marcinkowskiego w Poznaniu (wcześniej Akademii Medycznej). 
Funkcję redaktora naczelnego do 2001 pełnił prof. dr hab. Jan Hasik. Po jego śmierci w 2001 roku redaktorem naczelnym „Nowin Lekarskich” został prof. dr hab. Marian Grzymisławski.
Od stycznia 2014 czasopismo wydawane jest jako kwartalnik pod zmienioną nazwą „Journal of Medical Science”.
Punktacja Ministerstwa Nauki i Szkolnictwa Wyższego za 2017 – 10 pkt.

</doc>
<doc id="2908589" url="https://pl.wikipedia.org/wiki?curid=2908589" title="Fryderyk August Oldenburg">
Fryderyk August Oldenburg

Fryderyk August Oldenburg niem. "Friedrich August von Oldenburg" (ur. 16 listopada 1852 w Oldenburgu; zm. 24 lutego 1931 w Rastede) – był ostatnim wielkim księciem Wielkiego Księstwa Oldenburga. Panował w latach 1900–1918. 
Życiorys.
Lata wczesne.
Fryderyk August był najstarszym synem wielkiego księcia Mikołaja Fryderyka Piotra (1827–1900) i jego żony Elżbiety księżniczki Sachsen-Altenburg (1826–1896). Jego młodszym bratem był książę Jerzy Ludwik (1855–1939). Jako książę następca tronu otrzymał staranne wykształcenie. Był prowadzony przez prywatnego nauczyciela, a następnie szkolił się jako oficer. W latach 1871–1873 był studentem na uniwersytetach w Bonn, Lipsku i Strasburgu. Edukację zakończył siedmiomiesięczną podróżą po Azji Mniejszej, Palestynie, Egipcie i Włoszech. 
Panowanie.
Rządy Fryderyka Augusta rozpoczęły się 13 lipca 1900 roku, w dniu śmierci jego ojca. Fryderyk August rządził konserwatywnie jak typowy przedstawiciel ery wilhelmińskiej, choć wskutek złych decyzji u progu panowania i z powodu chęci uzyskania większych nakładów finansowch na listę cywilną, zmuszony został do ustępstw na rzecz frakcji liberalnej w parlamencie. Jako naczelny dowódca armii Wielkiego Księstwa Oldenburga brał udział w I wojnie światowej. Nominalnie dowodził oldenburskim pułkiem dragonów. W następstwie wydarzeń rewolucji listopadowej 1918 roku dnia 11 listopada abdykował i wyjechał do zamku w Rastede. 
Zainteresowania i pasje.
Fryderyk August przez całe życie okazywał zamiłowanie do podróży morskich i marynarki wojennej. Patronował rozbudowie dróg i szlaków wodnych i budowie oldenburskiego portu. Wynalazł chronioną przez DRP (Deutsches Reichspatentamt), czyli niemiecki urząd patentowy oraz wiele zagranicznych urzędów patentowych, śrubę napędową do statku tzw. „Niki Propeller” (Niki-Śmigło). Poprosił przodującego niemieckiego producenta okrętowych śrub napędowych Hamburską Firmę Theodor Zeise, aby tę śrubę dla niego zbudowała. Ze względu na wysokie kompetencje w kwestiach morskich cesarz Wilhelm II mianował go, jako jedynego niemieckiego władcę na admirała Cesarskiej Marynarki Wojennej.
Małżeństwa i potomstwo.
18 lutego 1878 roku dziedzic tronu Fryderyk August poślubił księżniczkę Elżbietę Annę Pruską (1857–1895). Z małżeństwa tego urodziły się dwie córki:
Po śmierci pierwszej żony Fryderyk August 24 października 1896 roku w Schwerinie poślubił księżniczkę Elżbietę Aleksandrę Mecklenburg-Schwerin (1869–1955). Para doczekała się pięcioro dzieci:

</doc>
<doc id="2908597" url="https://pl.wikipedia.org/wiki?curid=2908597" title="Kremnické Bane">
Kremnické Bane

Kremnické Bane – wieś (obec) na Słowacji w powiecie Żar nad Hronem. Niemiecka osada górnicza wspominana już w 1361, około 4 km na północ od Kremnicy. Obecnie znana jest głównie z nieodległego geograficznego środka Europy (według jednej z koncepcji).
We wsi jest rzymskokatolicki kościół św. Jana Chrziciela z 1300 i kaplica narodzenia Maryi Panny z 1908.
Kremnické Bane są małą wsią, znajdującą się w Górach Kremnickich, niedaleko miasta Kremnica. Rozpościera się w dolinie, na wysokości między 700 a 800 m n.p.m. Pierwsza pisemna wzmianka pochodzi z 1361. Pierwszymi mieszkańcami wsi byli niemieccy kolonizatorzy, którzy przybyli na ziemie Słowacji w XIII wieku dlatego, że w Górach Kremnickich zaczęto wydobywać złoto i inne metale szlachetne.
Wieś miała w swojej historii różne nazwy, jak Johanesberg, Piargy i teraźniejsze Kremnické Bane. Aż do końca II wojny światowej mieszkali tu przede wszystkim obywatele niemieckiej narodowości, kiedy na mocy dekretów Beneša było wielu z nich wysiedlonych do Niemiec.
W swojej historii była wieś albo samodzielna, albo należała do miasta Kremnica. Ostatnio była dzielnicą Kremnicy w latach 1980 i 1991. Odtąd jest znów samodzielna.
Wieś dzieli się na dwie części, wieś właściwą i część Staré Piargy. Znajduje się w niej firma ELKA, farma Jantár, stacja benzynowa Jurki, gospoda Piarg, sklep spożywczy, sanatorium dziecięce Slniečko ("Słoneczko"), kościół rzymskokatolicki, parafia rzymskokatolicka dla wsi Kremnické Bane, Kunešov, Krahule i Turček. Jest tu też boisko piłkarskie, na którym grają mecze piłkarze miejscowego klubu.
Nad wsią znajduje się symboliczny środek Europy przy gotyckim kościele świętego Józefa, z którego dachu płynie woda na jedną stronę do Wagu, a na drugą do Hronu. Niedaleko kościoła jest też najwyższy punkt gminy, skała Trnovník (niem. Dornstein) o wysokości 990 m n.p.m.
Podczas spisu ludności z 2001 z 250 mieszkańców 88,4% określiło się jako Słowacy, 10,40% jako Niemcy i 0,40% jako Czesi. Dominującym wyznaniem było rzymskokatolickie z 79,6%.

</doc>
<doc id="2908602" url="https://pl.wikipedia.org/wiki?curid=2908602" title="Pulamaipithan">
Pulamaipithan

Pulavar Pulamaipithan (ur. 1935, zm. 7 września 2021) – indyjski poeta, autor tekstów piosenek filmowych, także polityk.
Pochodzi z Coimbatore, pracował jako nauczyciel tamilskiego. Pracę w przemyśle filmowym rozpoczął w 1964. Stworzył teksty utworów z takich filmów jak "Adimai Penn", "Idhayakkani" czy "Ulagam Sutrum Valiban". Pełnił funkcję zastępcy przewodniczącego Rady Ustawodawczej Tamil Nadu, przewodniczył też prezydium AIADMK. Opublikował "Bookellamae Bali Pidamaai". Uhonorowany tytułem "poeta laureatus" przez M.G. Ramachandrana. Czterokrotnie nagradzany Tamil Nadu State Film Award (1977–1978, 1980–1981, 1988, 1993). Otrzymał również nagrodę Periyara, przyznawaną przez rząd stanowy (2001).

</doc>
<doc id="2908608" url="https://pl.wikipedia.org/wiki?curid=2908608" title="Kunešov">
Kunešov

Kunešov (niem. "Kuneschhau") – wieś (obec) w powiecie Żar nad Hronem. Jest jedną ze wsi na Słowacji, gdzie do dziś mieszka mniejszość niemiecka (18% według spisu z 2001).
Dokument o założeniu wsi z 1321 mówi o udzieleniu dziedzicznego lenna Wernerowi de Potska przez kremnickiego hrabiego, magistra Leopolda, przy czym nazywa wieś "villa sancti Michaelis". W roku 1429 Kunešov razem z wieloma wsiami został sprzedany miastu Kremnica.
Dom dziedzica jest do dziś nazywany "beim Kretsch" (przy Kretschu).
Podczas II wojny światowej powstała we wsi grupa niemieckich antyfaszystów. Później podczas SNP także partyzancki oddział pod wodzą Gejzy Lacko. Niemieckie wojska 2 kwietnia 1945 za pomoc partyzantom spaliły wieś, spłonęło 198 domów i zabudowań gospodarczych. Ogólnie podczas wojny zginęło 72 obywateli wsi. Niektórzy niemieccy obywatele wsi dzięki swoim zasługom w walce przeciw nazizmowi uniknęli deportacji, która na mocy dekretów Beneša dosięgnęła większość pozostałej niemieckiej ludności Czechosłowacji. Większość mieszkańców była jednak deportowana ze wsi.

</doc>
<doc id="2908611" url="https://pl.wikipedia.org/wiki?curid=2908611" title="Wieprzec (potok)">
Wieprzec (potok)



</doc>
<doc id="2908612" url="https://pl.wikipedia.org/wiki?curid=2908612" title="Wieprzczanka">
Wieprzczanka

Wieprzczanka ("Wieprzec", "Wieprzowski Potok") – potok, prawy dopływ Skawy o długości 8,31 km i powierzchni zlewni 18,62 km².
Źródła potoku znajdują się na wysokości 780 m na południowych stokach Koskowej Góry w miejscowości Bogdanówka. Spływa w kierunku południowym przez miejscowości Żarnówka, Wieprzec i Kojszówka. W dolnym biegu stanowi granicę administracyjną pomiędzy gminą Maków Podhalański a gminą Jordanów. Uchodzi do Skawy na wysokości około 400 m.

</doc>
<doc id="2908613" url="https://pl.wikipedia.org/wiki?curid=2908613" title="Wieprzec (rzeka)">
Wieprzec (rzeka)



</doc>
<doc id="2908614" url="https://pl.wikipedia.org/wiki?curid=2908614" title="Twierdzenie Erdősa-Rado">
Twierdzenie Erdősa-Rado

Twierdzenie Erdősa-Rado – twierdzenie udowodnione przez Paula Erdősa i Richarda Rado będące rozszerzeniem twierdzenia Ramseya na zbiory odpowiednio dużej mocy.
Notacja.
Niech formula_1 będzie liczbą kardynalną.
Twierdzenie.
Niech formula_6 będzie liczą naturalną oraz niech formula_1 będzie nieskończoną liczbą kardynalną. Wówczas zachodzi relacja podziałowa
tzn. dla każdego kolorowania formula_9 rodziny formula_10-elementowych podzbiorów zbioru mocy formula_11 na formula_1 kolorów istnieje zbiór monochromatyczny mocy formula_13 tj. taka podrodzina rodziny formula_10-elementowych podzbiorów zbioru mocy formula_15 na której funkcja formula_9 jest stała.

</doc>
<doc id="2908615" url="https://pl.wikipedia.org/wiki?curid=2908615" title="Wskaziciel">
Wskaziciel



</doc>
<doc id="2908616" url="https://pl.wikipedia.org/wiki?curid=2908616" title="Bralová skala">
Bralová skala

Bralová skala (825,6 m n.p.m.) – szczyt w południowej części pasma górskiego Żar na Słowacji.
Położenie.
Szczyt leży w głównym grzbiecie Żaru, rozdzielającym dorzecza Turca (na wschodzie) i Nitry (na zachodzie), w niewielkiej podgrupie Rovne. Wznosi się nad wsiami Sklené (na północnym wschodzie) i Ráztočno (na zachodzie). Przebiega przezeń granica powiatów Turčianske Teplice i Prievidza.
Charakterystyka.
Od strony wschodniej, tj. od strony wysoko wyniesionej Kunešovskéj hornatiny, szczyt wygląda bardzo niepozornie. Natomiast w widoku od strony zachodniej jawi się jako wysoka góra, dźwigająca się o 450 m ponad doliną Handlovki.
Jest rozpoznawalny dzięki wznoszącemu się na nim masztowi przekaźnika telewizyjnego. W widoku od strony zachodniej i południowej charakteryzuje go dodatkowo potężna turnia podszczytowa, która dała nazwę górze (słow. "bralo" = skała)
Przekaźnik Bralová skala.
Na szczycie znajduje się przekaźnik telewizyjny i GPS, który jest stworzony dla pokrycia Kotliny Handlovskiej i górnego Turca sygnałem DVB-T. Przekaźnik podaje cyfrowy sygnał telewizji publicznej z 35-metrowego masztu.
Tunel.
Pod masywem Bralovej Skały biegnie ponadtrzykilometrowej długości tunel kolejowy na linii Handlová - Horná Štubňa.
Turystyka.
Przez szczyt biegnie czerwono znakowany, dalekobieżny szlak turystyczny (Cesta hrdinov SNP), tu na odcinku Kremnické Bane - Vyšehradské sedlo. Od strony zachodniej na wierzchołek wyprowadza dodatkowo szlak żółty z Handlovej.
Wierzchołek oferuje widoki na kotliny: Handlovską i Turczańską oraz grupy górskie: Żar, Mała Fatra, Góry Kremnickie i Ptacznik.

</doc>
<doc id="2908617" url="https://pl.wikipedia.org/wiki?curid=2908617" title="Dyskografia Ala Bano">
Dyskografia Ala Bano

Dyskografia Ala Bano – solowy dorobek fonograficzny włoskiego piosenkarza Ala Bano.

</doc>
<doc id="2908635" url="https://pl.wikipedia.org/wiki?curid=2908635" title="Alaksandr Smolik">
Alaksandr Smolik

Alaksandr Iwanawicz Smolik (; ur. 24 października 1944 w Kołowiczach) – białoruski historyk i kulturolog; od 1992 roku prorektor Białoruskiego Uniwersytetu Kultury; doktor i profesor.
Życiorys.
Urodził się 24 października 1944 roku we wsi Kołowicze, w rejonie kuranieckim obwodu mołodeczańskiego Białoruskiej SRR, ZSRR. W 1968 roku ukończył Miński Państwowy Instytut Pedagogiczny im. Maksima Gorkiego, po czym podjął w nim pracę. W 1973 roku uzyskał stopień kandydata nauk historycznych (odpowiednik polskiego stopnia doktora). W latach 1979–1992 był dziekanem jednego z wydziałów Instytutu. Od 1992 roku pełnił funkcję prorektora Białoruskiego Uniwersytetu Kultury. W 1999 roku uzyskał tytuł naukowy profesora, a w 2000 roku – stopień doktora kulturologii.
W swoim dorobku ma prace naukowe na temat Białorusi, teorii kultury, problemów rozwoju kultury ojczystej i światowej oraz ich wzajemnych oddziaływań z socjalno-politycznymi instytucjami społeczeństwa. Określił istotę, zawartość i działalność instytucji socjalno-politycznych w społeczeństwie post-katastroficznym, w tym koncepcję rehabilitacyjno-oczyszczającego (katharsis) oddziaływania sztuki na osobę post-katastroficzną, podejścia metodologiczne w badaniach socjodynamiki kultury.

</doc>
<doc id="2908636" url="https://pl.wikipedia.org/wiki?curid=2908636" title="Alaksandar Smalanczuk">
Alaksandar Smalanczuk



</doc>
<doc id="2908637" url="https://pl.wikipedia.org/wiki?curid=2908637" title="Alaksandar Smolik">
Alaksandar Smolik



</doc>
<doc id="2908638" url="https://pl.wikipedia.org/wiki?curid=2908638" title="Dyanne Thorne">
Dyanne Thorne

Dyanne Thorne (ur. 14 października 1936 w Park Ridge, zm. 28 stycznia 2020 w Las Vegas) – amerykańska aktorka i modelka pin-up-owa, najbardziej znana z ról erotycznych i filmów z podgatunku nazi exploitation.
Kariera.
W 1960 zadebiutowała na srebrnym ekranie w czarno-białej komedii George’a Sidneya "Kim była ta dama?" ("Who Was That Lady?"). Joseph W. Sarno zaangażował ją do roli Claudii w dramacie "Lash of Lust" (1962) i Yvette Talman w dramacie "Grzech na przedmieściach" ("Sin in the Suburbs", 1964). Następnie wystąpiła w filmie krótkometrażowym "Encounter" (1965), w którym debiutował Robert De Niro, komedii erotycznej "The Erotic Adventures of Pinocchio" (1971) w roli Fairy Godmother i komedii sci-fi "Wam Bam Thank You Spaceman" (1975).
Przełom w jej karierze nastąpił jednak po zagraniu tytułowej roli w sztandarowym filmie nazi exploitation pt. "Elza – Wilczyca z SS". Film ten łączy w sobie horror z filmem erotycznym, a akcja osadzona jest w nazistowskim obozie koncentracyjnym z czasów II wojny światowej, którego komendantką jest tytułowa Elza. Główna bohaterka jest brutalna wobec więźniów, znęca się nad nimi seksualnie i fizycznie, a także poddaje pseudo-ekseprymentom medycznym. Film ten znacząco wpłynął na rozwój i popularność filmów Nazi exploitation, które przeżywały w tym okresie swój największy rozkwit oraz mimo faktu śmierci Elzy w scenie końcowej, doczekał się trzech sequeli, których akcja rozgrywa się w arabskim haremie ("Elza – Strażniczka haremu"), radzieckim gułagu ("Elza – Syberyjska tygrysica") oraz w więzieniu kobiecym w Ameryce Południowej ("Elza – Nikczemna strażniczka").
Potem pojawiła się jeszcze razem ze swoim mężem Howardem Maurerem w filmie "Aria" z 1987 r., będącym zbiorem muzycznych nowel-filmowych z których każda została wyreżyserowana przez innego reżysera i nawiązuje do innej opery. Thorne pojawia się w noweli "Liebestod” from Tristan und Isolde". W filmie pojawiają się także takie gwiazdy jak John Hurt, Bridget Fonda i Theresa Russell.

</doc>
<doc id="2908649" url="https://pl.wikipedia.org/wiki?curid=2908649" title="Biuro Prasowe Stolicy Apostolskiej">
Biuro Prasowe Stolicy Apostolskiej

Biura Prasowego Stolicy Apostolskiej (wł. "Sala Stampa della Santa Sede") – oficjalny organ Stolicy Apostolskiej i Państwa Watykańskiego do spraw kontaktów z mediami i akredytowanymi dziennikarzami. Biuro prasowe publikuje codziennie w języku włoskim, chociaż teksty w innych językach są również dostępne. Jej dyrektor, powoływany przez papieża jest faktycznie rzecznikiem prasowym Stolicy Apostolskiej. Obecnie szefem biura prasowego jest Matteo Bruni.

</doc>
<doc id="2908651" url="https://pl.wikipedia.org/wiki?curid=2908651" title="Bibliotekarz Świętego Kościoła Rzymskiego">
Bibliotekarz Świętego Kościoła Rzymskiego



</doc>
<doc id="2908654" url="https://pl.wikipedia.org/wiki?curid=2908654" title="Stefan Uzdański">
Stefan Uzdański

Stefan Uzdański (Uzdański-Jeleński), ros. Стефан Лазаревич (Тадеушевич) Узданский (ur. 14 lutego 1898 r. w Warszawie, zm. 3 listopada 1937 r. w miejscu egzekucji Kommunarka pod Moskwą) – radziecki wojskowy, a następnie funkcjonariusz służb specjalnych.
Życiorys.
W 1916 r. ukończył gimnazjum, zaś w 1917 r. kurs na politechnice moskiewskiej, a następnie aleksiejewską szkołę wojskową w Moskwie. Był członkiem studenckiego kręgu socjaldemokratycznego. Współpracował też z oddziałem moskiewskim Socjaldemokracji Królestwa Polskiego i Litwy (SDKPiL). Od lipca 1917 r. służył w armii rosyjskiej. Otrzymał stopień chorążego.
Po rewolucji bolszewickiej wstąpił do oddziału Gwardii Czerwonej w Moskwie. Jednocześnie został członkiem Rosyjskiej Partii Komunistycznej (bolszewików). Następnie brał udział w walkach na Froncie Zachodnim, a potem Południowym. W II poł. 1919 r. dowodził kompanią specjalnego przeznaczenia. Pod koniec 1919 r. rozpoczął naukę w Akademii Armii Czerwonej. W sierpniu 1920 r. został podporządkowany Tymczasowemu Komitetowi Rewolucyjnemu Polski, obejmując dowodzenie pułku strzeleckiego. Od września tego roku pełnił funkcję zastępcy szefa oddziału operacyjnego sztabu 1 Armii. W marcu 1921 r. uczestniczył w pacyfikowaniu powstania kronsztadzkiego. W kwietniu tego roku został sekretarzem rosyjsko-ukraińskiej delegacji mińsko-nieświeskiej komisji pogranicznej. Od sierpnia tego roku służył w Razwieduprze Armii Czerwonej. Skierowano go do Polski, gdzie pełnił funkcję zastępcy rezydenta pod dyplomatycznym przykryciem attaché wojskowego poselstwa politycznego Rosji Sowieckiej. Używał pseudonimu „Stefan Jeleński”. Od kwietnia 1924 r. był rezydentem Razwiedupra w Austrii jako attaché wojskowy sowieckiego poselstwa politycznego. Odpowiadał m.in. za utworzenie siatki szpiegowskiej wywiadu wojskowego na Bałkanach. W grudniu tego roku powrócił do Moskwy. Objął funkcję zastępcy szefa 5 Wydziału Specjalnego, zaś w lutym 1925 r. szefa Biura Technicznego 3 Wydziału Informacyjno-Statystycznego Razwiedupra. Od marca 1926 r. był zastępcą rezydenta Razwiedupra we Francji, tworząc siatkę wywiadowczą bazującą na członkach Francuskiej Partii Komunistycznej. W kwietniu 1927 r. został aresztowany przez francuską policję. Po procesie skazano go na karę 3 lat więzienia, po odbyciu której w listopadzie 1931 r. powrócił do Moskwy.
W październiku 1932 r. objął funkcję szefa sektora w 3 Wydziale Razwiedupra. Jednocześnie studiował na wydziale operacyjnym Akademii Wojskowej Armii Czerwonej. Odbył staż wojskowy jako dowódca batalionu w 49 Pułku Strzeleckim. Od stycznia 1935 r. był zastępcą szefa Oddziału 1 Wydziału (Zachodniego), zaś w lipcu tego roku został zastępcą szefa tego wydziału Razwiedupra. W poł. stycznia 1937 r. awansowano go do stopnia pułkownika.
W poł. czerwca tego roku został aresztowany przez NKWD. Po procesie skazano go na karę śmierci wykonaną 3 listopada.

</doc>
<doc id="2908655" url="https://pl.wikipedia.org/wiki?curid=2908655" title="Vyšehradské sedlo">
Vyšehradské sedlo

Vyšehradské sedlo (579 m n.p.m.) - przełęcz w głównym grzbiecie gór Żar.
Znajduje się między szczytem Vyšehrad (829 m n.p.m.) i Páleným vrchem (724 m n.p.m.). Oddziela dwie geomorfologiczne podgrupy, Sokol na północy i Vyšehrad na południu.
Dojście.
Przez przełęcz przechodzi ważne drogowe połączenie Górnej Nitry z Turcem, droga nr 519 z Nitranskiego Pravna do Jasenova. Także przechodzi nią oznaczony na czerwono turystyczny Szlak Bohaterów SNP (część szlaku E8) z Vríckiego sedla na górę Vyšehrad (829 m n.p.m.). 
Z przełęczy prowadzi szlak edukacyjny do stanowiska archeologicznego Vyšehrad.

</doc>
<doc id="2908657" url="https://pl.wikipedia.org/wiki?curid=2908657" title="Hayato Ichihara">
Hayato Ichihara

 – japoński aktor filmowy i telewizyjny.

</doc>
<doc id="2908660" url="https://pl.wikipedia.org/wiki?curid=2908660" title="Archiwista Świętego Kościoła Rzymskiego">
Archiwista Świętego Kościoła Rzymskiego



</doc>
<doc id="2908663" url="https://pl.wikipedia.org/wiki?curid=2908663" title="Masakra w Odessie">
Masakra w Odessie

Masakra w Odessie – masowe mordy żydowskich mieszkańców Odessy i okolicznych miejscowości w pasie Naddniestrza, dokonane jesienią 1941 i zimą 1942 podczas okupacji tych ziem przez sprzymierzoną z III Rzeszą Rumunię. 
W zależności od kontekstu termin może odnosić się albo w sposób zawężony do masakry w dniach 22–24 października 1941, w której trakcie zastrzelono lub spalono pomiędzy 25 a 34 tys. Żydów, albo w szerszym sensie do masowego mordu ponad 100 tysięcy ukraińskich Żydów, którzy w czasie okupacji rumuńskiej i niemieckiej mieszkali na terenach pomiędzy Bohem a Dniestrem.
Wprowadzenie.
Przed II wojną światową w Odessie żyła znaczna społeczność żydowska, licząca około 180 tysięcy mieszkańców (ok. 30% ogółu ludności). 16 października, po dwóch miesiącach oblężenia, oddziały niemieckie i rumuńskie zajęły miasto. W chwili przejęcia Odessy przez oddziały rumuńskie pozostało w niej pomiędzy 80 a 90 tysięcy Żydów, zaś reszta zdołała uciec lub została ewakuowana w głąb ZSRR. 
22 października sowiecka bomba z opóźnionym zapłonem eksplodowała w rumuńskiej kwaterze głównej, zabijając 67 osób, w tym dowódcę, gen. Ioana Glogojeanu, 16 innych rumuńskich oficerów i czterech oficerów niemieckiej marynarki.
Masakry 22–24 października 1941.
Tego samego wieczoru, obwiniwszy zbiorowo Żydów oraz komunistów o podłożenie bomby, wojska rumuńskie rozpoczęły działania „odwetowe”. Do południa następnego dnia (23 października), zamordowano 5 tysięcy osób cywilnych (głównie Żydów). Następnie tysiące Żydów spędzono do portowych magazynów prochu i rozstrzelano, zaś magazyny podpalono. Niektórzy uwięzieni zostali spaleni żywcem. 
Po południu 16–20 tysięcy osób wyprowadzono z miasta w długiej kolumnie w kierunku wioski Dalnyk. Po dotarciu do miejscowości część została spętana w grupach po 40–50 osób, które następnie spychano do rowów przeciwczołgowych i rozstrzeliwano. Gdy sprawcy zaniepokoili się, że proceder się przeciąga, spędzili pozostałych Żydów do czterech magazynów, w których wykonano prześwity dla karabinów maszynowych. Po zatrzaśnięciu drzwi, żołnierze rozpoczęli ostrzał budynków. Dla upewnienia się, że wszyscy zamknięci w magazynach nie żyją, o godz. 17 następnego dnia podpalono trzy budynki, w których zamknięte były głównie kobiety i dzieci. Do uciekających przez okna lub dziury w dachach strzelano, lub rzucano granatami. 25 października czwarty budynek, w którym przebywali mężczyźni, został ostrzelany pociskami artyleryjskimi. Po wojnie, we wspomnianych rowach przeciwczołgowych odkryto szczątki w sumie 28 tysięcy osób. Rozkazy dokonania tych zbrodni wydali podpułkownicy Nicolae Deleanu i C.D. Nicolescu. W masakrze uczestniczyli również żołnierze niemieccy. 
Około 35–40 tysięcy pozostałych żydowskich mieszkańców Odessy przesiedlono przymusowo do gett utworzonych w dzielnicy Słobodka oraz na przedmieściu Dalnyk, w których większość zabudowań została uprzednio zniszczona w czasie oblężenia miasta. Pomiędzy 25 października a 3 listopada więźniowie zostali pozostawieni samym sobie. Część z nich zamarzła na śmierć.
Dalsze masakry Żydów.
Na początku listopada rozpoczęły się deportacje do trzech obozów koncentracyjnych: Bogdanowki, Domaniewki i Achmeczetki, usytuowanych w Hołcie (dzielnica Pierwomajska). W obozach tych uwięziono również Żydów z innych części Naddniestrza. Uprowadzeni musieli drogę tę przechodzić pieszo i część z nich zginęła na trasie. 
W dniach 21–23 i 27–29 grudnia w obozie koncentracyjnym w Bogdanowce zamordowano 43–48 tysięcy więzionych tam Żydów. Masakrę rozpoczęto od podpalenia baraków z uwięzionymi 4–5 tysiącami chorych i inwalidów. Pozostali więźniowie byli zapędzani do lasu w grupach po 300–400 osób, odzierani z ubrań, grabieni z resztek mienia i mordowani. Zbrodnia została dokonana na rozkaz prefekta dzielnicy, Modesta Isopescu. Bezpośrednimi sprawcami były niemieckie oddziały Einsatzgruppen, rumuńscy żołnierze oraz ukraińscy policjanci. 
Na rozkaz władz rumuńskich 10 stycznia 1942 założono getto w Słobodce. Warunki egzystencji uwięzionych Żydów były ekstremalne. Wielu nocowało pod gołym niebem, co przy zimnie prowadziło do wysokiej śmiertelności na skutek hipotermii. Dla wielu getto było jedynie przystankiem: pomiędzy 14 stycznia a 20 lutego 19,5 tysiąca Żydów deportowano do obozów w Rejonie berezowskim. Przewożono ich najpierw w bydlęcych wagonach do Berezówki, a następnie zmuszano do przejścia pieszo ku obozom docelowym, m.in. do Bogdanowki, Domaniewki i Achmeczetki, gdzie często umieszczano ich w na pół zniszczonych domach (w tym - bez dachu). Część osób umierała po drodze lub na miejscu z głodu i wychłodzenia albo była rozstrzeliwana. Więźniowie wykonujący pracę przymusową mieli zwykle większe szanse na przeżycie. 
Większość z tych Żydów, których nie deportowano, została zamordowana przez Niemców, zagłodzona albo umarła z powodu hipotermii i szerzących się chorób.
Rozbieżności w ujęciach.
Choć prawdziwość opisanych wydarzeń jest potwierdzona przez historyków, świadectwa mogą się znacznie różnić w liczbach ofiar. Częściowym powodem są różnice w definiowaniu zakresu obejmującego pojęcie "masakry w Odessie", w szczególności wobec innych aktów ludobójstwa w Naddniestrzu, dokonanego przez siły rumuńskie, niemieckie i ich sprzymierzeńców, w tym lokalne władze ukraińskie.
Według oficjalnego raportu na temat rumuńskiego współudziału w Holocauście, pomiędzy 18 października 1941 a połową marca 1942 rumuńskie wojsko z pomocą władz lokalnych zamordowało w Odessie do 25 tysięcy Żydów. Ponadto deportowało stamtąd ponad 35 tysięcy, których większość pozbawiono później życia. Raport wyszczególnia również 50 tysięcy Żydów zamordowanych w Bogdanowce oraz kilkadziesiąt tysięcy w Hołcie i okolicznych terenach. Według Jewish Virtual Library, pomiędzy 22 a 25 października zamordowano 34 tysięcy Żydów, zaś według Jad Waszem w Odessie „spośród pierwotnej liczby 201 000 Żydów, 99 000 żydowskich mieszkańców miasta zginęło”. Według innych źródeł liczba pomordowanych w Naddniestrzu wyniosła 115 tysięcy Żydów i 15 tysięcy Romów.

</doc>
<doc id="2908664" url="https://pl.wikipedia.org/wiki?curid=2908664" title="Wspólnota administracyjna Schoensee">
Wspólnota administracyjna Schoensee



</doc>
<doc id="2908665" url="https://pl.wikipedia.org/wiki?curid=2908665" title="Bohdan Stetkiewicz">
Bohdan Stetkiewicz

Bohdan (Bogdan) Stetkiewicz (zm. 1651) – podkomorzy mścisławski (1630-1644), kasztelan mścisławski (1644–1646), kasztelan nowogródzki (1646–1651), działacz dyzunicki, mecenas prawosławny.
Życiorys.
Pochodził z rodu Stetkiewiczów herbu Kościesza. Był synem podkomorzego bracławskiego, Wilhelma i Anny z Ogińskich, córki Bogdana, podkomorzego trockiego. Jego wujem był Aleksander Ogiński.
Był członkiem konfederacji generalnej zawiązanej 16 lipca 1632 roku. Poseł na sejm konwokacyjny 1632 roku z województwa mścisławskiego. Poseł na sejm zwyczajny 1635 roku.
Podpisał "pacta conventa" Jana II Kazimierza Wazy w 1648 roku. Jako kasztelan nowogródzki bronił w 1648 r. Wielkiego Księstwa Litewskiego (dokładniej ziemi orszańskiej) przed Kozakami zaporoskimi, uprzednio wystawiwszy także własną chorągiew husarską. Natomiast jego jedyny syn Michał Włodzimierz przyłączył się do powstania Chmielnickiego, za co zapłacił utratą całego majątku. Podobnie powstańców poparł w 1655 r. Jerzy Stetkiewicz, bratanek Bohdana, a syn Krzysztofa. 
Bohdan Stetkiewicz i jego żona, Helena z Sołomereckich, znani byli z licznych fundacji i darowizn na rzecz prawosławia: monaster Wniebowstąpienia Pańskiego w Barkołabowie, monaster Świętego Ducha w Bujniczach, monaster Zaśnięcia Matki Bożej, kuteiński monaster Objawienia Pańskiego oraz drukarnia kuteińska w Orszy, monaster Świętego Ducha w Tupiczewszczyźnie.
Potomstwo.
Dzieci z małżeństwa z Heleną Sołomerecką
Dzieci z małżeństwa z Anną Frąckiewiczówną

</doc>
<doc id="2908667" url="https://pl.wikipedia.org/wiki?curid=2908667" title="Tsuyoshi Abe">
Tsuyoshi Abe

 – japoński aktor filmowy i telewizyjny.

</doc>
<doc id="2908670" url="https://pl.wikipedia.org/wiki?curid=2908670" title="Mlynská dolina">
Mlynská dolina

Mlynská dolina – część (jeden z 9 sektorów) bratysławskiej dzielnicy Karlova Ves w powiecie Bratysława IV. Zajmuje część ulicy Slávičie údolie. Nazwa pochodzi od dziewięciu młynów, które stały na brzegi potoku Vydrica. Używano ich aż do lat 60. XIX wieku, początkiem XX wieku stały już tylko budynki młynów. Pierwszy młyn przebudował Grazioso Enea Lanfranconi na willę, która przypominała zamek.
MMlynská dolina to także nazwa ulicy tworzącej wschodnią granicę tej dzielnicy prowadzącej na most Lafranconi.
Ważne obiekty.
W Mlynskiej dolinie jest siedziba Telewizji Słowackiej (STV), jeden z najwyższych budynków na Słowacji o wysokości 108 m. Naprzeciw STV jest cmentarz Slávičie údolie, jeden z największych cmentarzy w Bratysławie. W Mlynskiej dolinie znajdują się też dwa wydziały Słowackiego Uniwersytetu Technicznego – elektrotechniki i informatyki oraz informatyki i technologii informacyjnych (przy czym oba wydziały mają siedzibę w jednym budynku na Ilkovičovej ulicy) oraz dwa wydziały Uniwersytetu Komeńskiego – nauk przyrodniczych oraz matematyki, fizyki i informatyki.
Domy studenckie i internaty.
Mlynská dolina jest też synonimem największego kompleksu akademików i internatów w Europie środkowej, gdyż liczba zamieszkałych studentów w tym kompleksie wynosi corocznie około 10 000 - 15 000 studentów z całej Słowacji i zagranicy, czym przypomina mniejsze miasto.
Kompleks akademików składa się z wielu samodzielnych kompleksów i budynków, najbardziej znaczącymi są Domy studenckie i jadłodajnie im. Ľudovíta Štúra i Dom studencki Mladosť.
Pozostałe obiekty.
W Mlynskiej dolinie, w pobliżu Telewizji Słowackiej, znajduje się też jedyny ogród zoologiczny w Bratysławie.
W bezpośredniej bliskości Mlynskiej doliny autostrady D2, co jest najnowszym odcinkiem tj. ważnej autostrady europejskiego znaczenia, który był ukończony w lipcu 2007.
Firmy i inne instytucje.
Bezpośrednio w kompleksie akademików internatach małżeńskich i internacie Mladosť ma siedzibo wiele firm, a także państwowa instytucja - Instytut Informacji i Prognoz Szkolnictwa (słow. "Ústav informácií a prognóz školstva"), czyli instytucja podporządkowana słowackiemu Ministerstwu Szkolnictwa. W tym samym budynku ma siedzibę też Państwowa Inspekcja Szkolna.

</doc>
<doc id="2908675" url="https://pl.wikipedia.org/wiki?curid=2908675" title="Łambuch">
Łambuch

Łambuch (bułg. "Ламбух") – wieś w południowej Bułgarii, w obwodzie Chaskowo, gminie Iwajłowgrad, nad Ardą. Według danych Narodowego Instytutu Statystycznego, 31 grudnia 2011 roku wieś liczyła 25 mieszkańców.

</doc>
<doc id="2908676" url="https://pl.wikipedia.org/wiki?curid=2908676" title="Bazylika papieska">
Bazylika papieska



</doc>
<doc id="2908677" url="https://pl.wikipedia.org/wiki?curid=2908677" title="Lubinia Wielka (przystanek kolejowy)">
Lubinia Wielka (przystanek kolejowy)

Lubinia Wielka – zlikwidowany wąskotorowy przystanek kolejowy w Dobieszczyźnie (dawniej wieś Lubinia Wielka) na linii kolejowej Sucha Wąskotorowa – Komorze, w powiecie jarocińskim, w województwie wielkopolskim, w Polsce. Przystanek należał do Jarocińskiej Kolei Powiatowej.

</doc>
<doc id="2908678" url="https://pl.wikipedia.org/wiki?curid=2908678" title="Linia kolejowa Przybysław – Lgów">
Linia kolejowa Przybysław – Lgów

Linia kolejowa Przybysław – Lgów – zlikwidowana wąskotorowa linia kolejowa łącząca stację Przybysław ze stacją Lgów. Linia należała do Jarocińskiej Kolei Powiatowej
Historia.
Linia otwierana była w dwóch etapach. 3 listopada 1909 roku do użytku oddano odcinek Przybysław - Konstancin. 3 sierpnia 1911 roku linię przedłużono do Lgowa. Linia była jednotorowa o rozstawie szyn wynoszącym 600 mm. Na przełomie lat 60. i 70. XX wieku na linii wstymano ruch towarowy a w latach 1978-1979 fizycznie ją zlikwidowano. Na linii odbywał się wyłącznie ruch towarowy.

</doc>
<doc id="2908679" url="https://pl.wikipedia.org/wiki?curid=2908679" title="Brzostków (przystanek kolejowy)">
Brzostków (przystanek kolejowy)

Brzostków – zlikwidowany wąskotorowy przystanek osobowy w Brzóstkowie na linii kolejowej Przybysław – Lgów, w powiecie jarocińskim, w województwie wielkopolskim, w Polsce. Przystanek należał do Jarocińskiej Kolei Powiatowej.

</doc>
<doc id="2908680" url="https://pl.wikipedia.org/wiki?curid=2908680" title="Śmielów (przystanek kolejowy)">
Śmielów (przystanek kolejowy)

Śmielów – zlikwidowany wąskotorowa przystanek kolejowy w Śmiełowie na linii kolejowej Przybysław – Lgów, w powiecie jarocińskim, w województwie wielkopolskim, w Polsce. Przystanek należał do Jarocińskiej Kolei Powiatowej.

</doc>
<doc id="2908681" url="https://pl.wikipedia.org/wiki?curid=2908681" title="Lgów (stacja kolejowa)">
Lgów (stacja kolejowa)

Lgów – zlikwidowana wąskotorowa stacja kolejowa w Lgowie na linii kolejowej Przybysław – Lgów, w powiecie jarocińskim, w województwie wielkopolskim, w Polsce. Przystanek należał do Jarocińskiej Kolei Powiatowej.

</doc>
<doc id="2908682" url="https://pl.wikipedia.org/wiki?curid=2908682" title="Shun Oguri">
Shun Oguri

 – japoński aktor, seiyū i reżyser filmowy.
Życie prywatne.
14 marca 2012 Shun Ogura zawarł związek małżeński z Yū Yamadą, z którą ma trójkę dzieci.

</doc>
<doc id="2908688" url="https://pl.wikipedia.org/wiki?curid=2908688" title="Grand Prix Australii 2013">
Grand Prix Australii 2013

Grand Prix Australii 2013 (oficjalnie 2013 Formula 1 Rolex Australian Grand Prix) – pierwsza runda Mistrzostw Świata Formuły 1 w sezonie 2013.
Wyniki.
Sesje treningowe.
Źródło: Wyprzedź Mnie!
Kwalifikacje.
Z powodu niekorzystnych warunków pogodowych zgodnie w sobotę odbyła się tylko pierwsza część kwalifikacji (Q1). Ponieważ kwalifikacje miały planowo odbyć się w późnych godzinach popołudniowych, nie było możliwe zbyt długie przedłużanie sesji. Dlatego też dwie kolejne części czasówki zostały przełożone na niedzielę na godzinę 11:00.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2908689" url="https://pl.wikipedia.org/wiki?curid=2908689" title="Cementogrunt">
Cementogrunt

Cementogrunt – rodzaj materiału stosowanego w budownictwie powstającego w wyniku wymieszania gruntu rodzimego w miejscu jego zalegania z odpowiednio dobranym spoiwem i wodą. Spoiwem może być gotowy zaczyn cementowy tłoczony podczas mieszania do gruntu lub peumatycznie podawane suche spoiwa budowlane jak cement lub cement i wapno. W przypadku zastosowania gotowej (wcześniej przygotowanej) zaprawy cementowej z odpowiednio dobranym stosunkiem w/c, z uwzględnieniem warunków gruntowo-wodnych występujących w miejscu wykonania cementogruntu, nie ma potrzeby podawania dodatkowo wody do miejsca mieszania materiału. W przypadku zaś wykonywania cementogurnu ze spoiw suchych, w zależności od występowania wody gruntowej może zachodzić przypadek, że nie trzeba podawać dodatkowej wody, lub może zachodzić przypadek konieczności podania, wymaganej do przeprowadzenia odpowiednich reakcji, dodatkowej wody z zewnątrz. Ponadto istnieje możliwość podawania innych dodatków, np. bentonitu, w celu uzyskania szczelności przeciw filtracji wody. 
Cementogrunt ze względu na niejednorodność samego gruntu i jego skład granulometryczny i chemiczny, występujące zanieczyszczenia gruntu i zanieczyszczenia wody gruntowej, charakteryzuje się w porównaniu z betonem, znacznie gorszymi (słabszymi) parametrami wytrzymałościowymi oraz dużą niejednorodnością materiału i jego paramertów. Z tego względu najczęściej stosowany jest do wzmacniania zbyt słabego podłoża, np. w Kolumnach DSM. Badania uzyskanego cementogruntu wykonuje się analogicznie jak dla betonu, tj. poprzez zgniatanie (ściskanie) kostek.

</doc>
<doc id="2908692" url="https://pl.wikipedia.org/wiki?curid=2908692" title="Rasmus Quaade">
Rasmus Quaade

Rasmus Christian Quaade (ur. 7 stycznia 1990 w Valby) – duński kolarz torowy i szosowy, brązowy medalista olimpijski i trzykrotny medalista torowych mistrzostw świata.
Kariera.
Pierwszy sukces w karierze na arenie międzynarodowej Rasmus Quaade osiągnął w 2009 roku, kiedy zdobył brązowy medal w indywidualnej jeździe na czas w kategorii U-23 podczas szosowych mistrzostw Europy w Hooglede. Na rozgrywanych dwa lata później szosowych mistrzostwach świata w Kopenhadze w tej samej konkurencji był drugi, wyprzedził go jedynie Australijczyk Luke Durbridge. Na początku sierpnia 2012 roku brał udział w igrzyskach olimpijskich w Londynie, gdzie wraz z kolegami z reprezentacji był piąty w drużynowym wyścigu na dochodzenie, a parę dni później został mistrzem Europy w indywidualnej jeździe na czas U-23. Kolejny medal zdobył podczas torowych mistrzostw świata w Mińsku w 2013 roku, gdzie reprezentacja Danii w składzie: Lasse Norman Hansen, Casper von Folsach, Mathias Møller Nielsen i Rasmus Quaade zdobyła brązowy medal w drużynowym wyścigu na dochodzenie. Razem z von Folsachem, Hansenem i Alexem Rasmussenem zdobył w tej konkurencji srebrny medal na mistrzostwach świata w Cali w 2014 roku. Ponadto Duńczycy z Quaade w składzie wywalczyli brązowy medal podczas igrzysk olimpijskich w Rio de Janeiro w 2016 roku. Dwukrotnie wygrywał wyścig Duo Normand: w 2018 razem z Martinem Toft Madsenem i w 2019 z Mathiasem Norsgaardem.

</doc>
<doc id="2908693" url="https://pl.wikipedia.org/wiki?curid=2908693" title="The Bargain (film 1914)">
The Bargain (film 1914)

The Bargain – amerykański film z 1914 roku w reżyserii Reginalda Barkera.

</doc>
<doc id="2908695" url="https://pl.wikipedia.org/wiki?curid=2908695" title="Mirostowice Dolne (przystanek kolejowy)">
Mirostowice Dolne (przystanek kolejowy)

Mirostowice Dolne – zamknięty przystanek kolejowy, ładownia a następnie bocznica szlakowa w Mirostowicach Dolnych na linii kolejowej nr 380 Jankowa Żagańska – Lodenau, w powiecie żarskim, w województwie lubuskim, w Polsce.

</doc>
<doc id="2908697" url="https://pl.wikipedia.org/wiki?curid=2908697" title="Stawnik (przystanek kolejowy)">
Stawnik (przystanek kolejowy)

Stawnik – zlikwidowany przystanek kolejowy w miejscowości Stawnik na linii kolejowej nr 380 Jankowa Żagańska – Lodenau, w powiecie żarskim, w województwie lubuskim, w Polsce.

</doc>
<doc id="2908698" url="https://pl.wikipedia.org/wiki?curid=2908698" title="Mirostowice Górne (przystanek kolejowy)">
Mirostowice Górne (przystanek kolejowy)

Mirostowice Górne – zlikwidowany przystanek kolejowy a wcześniej stacja kolejowa w miejscowości Mirostowice Górne, na linii kolejowej nr 380 Jankowa Żagańska – Lodenau, w powiecie żarskim, w województwie lubuskim, w Polsce.

</doc>
<doc id="2908699" url="https://pl.wikipedia.org/wiki?curid=2908699" title="Straszów (przystanek kolejowy)">
Straszów (przystanek kolejowy)

Straszów – zlikwidowany przystanek kolejowy a wcześniej stacja kolejowa w Straszowie na linii kolejowej nr 380 Jankowa Żagańska – Lodenau, w powiecie żarskim, w województwie lubuskim, w Polsce.

</doc>
<doc id="2908703" url="https://pl.wikipedia.org/wiki?curid=2908703" title="Witoszyn Górny (przystanek kolejowy)">
Witoszyn Górny (przystanek kolejowy)

Witoszyn Górny – zlikwidowany przystanek kolejowy w Witoszynie Górnym na linii kolejowej nr 380 Jankowa Żagańska – Lodenau, w powiecie żagańskim, w województwie lubuskim, w Polsce.

</doc>
<doc id="2908706" url="https://pl.wikipedia.org/wiki?curid=2908706" title="Arthur McMahon">
Arthur McMahon

Arthur Eamonn McMahon (ur. 7 maja 1921, zm. 15 sierpnia 1990) – irlandzki strzelec, olimpijczyk.
Reprezentował Irlandię na igrzyskach olimpijskich w latach 1968 (Meksyk) i 1972 (Monachium). Na obu startował w skeecie, zajmując odpowiednio: 47. i 53. miejsce.

</doc>
<doc id="2908710" url="https://pl.wikipedia.org/wiki?curid=2908710" title="The Corbett-Fitzsimmons Fight">
The Corbett-Fitzsimmons Fight

The Corbett-Fitzsimmons Fight – amerykański film z 1897 roku w reżyserii Enocha J. Rectora.

</doc>
<doc id="2908713" url="https://pl.wikipedia.org/wiki?curid=2908713" title="Brzana kaspijska">
Brzana kaspijska

Brzana kaspijska ("Luciobarbus caspius") – gatunek słodkowodnej ryby karpiokształtnej z rodziny karpiowatych (Cyprinidae).
Występowanie.
Południowa i zachodnia część Morza Kaspijskiego.
Długość ciała.
Dorasta do 120 cm długości.
Rozród.
Podejmuje wędrówki tarłowe do dolnych partii Wołgi, Uralu, Tereku i innych rzek.

</doc>
<doc id="2908715" url="https://pl.wikipedia.org/wiki?curid=2908715" title="Barbus brachycephalus caspius">
Barbus brachycephalus caspius



</doc>
<doc id="2908717" url="https://pl.wikipedia.org/wiki?curid=2908717" title="Wyżnia Białczańska Przełęcz">
Wyżnia Białczańska Przełęcz



</doc>
<doc id="2908718" url="https://pl.wikipedia.org/wiki?curid=2908718" title="Casper von Folsach">
Casper von Folsach

Casper von Folsach (ur. 30 marca 1993 w Gentofte) – duński kolarz torowy i szosowy, brązowy medalista olimpijski i czterokrotny medalista torowych mistrzostw świata i wicemistrz Europy.
Kariera.
Pierwszy sukces w karierze na arenie międzynarodowej Casper von Folsach osiągnął w 2011 roku, kiedy wspólnie z Michaelem Mørkøvem, Rasmusem Quaade i Lasse Normanem Hansenem zdobył srebrny medal w drużynowym wyścigu na dochodzenie podczas torowych mistrzostw Europy w Apeldoorn. Na rozgrywanych rok później igrzyskach olimpijskich w Londynie w tej samej konkurencji Duńczycy z von Folsachem w składzie zajęli piąta pozycję. Kolejny medal zdobył podczas torowych mistrzostw świata w Mińsku w 2013 roku, gdzie reprezentacja Danii w składzie: Lasse Norman Hansen, Casper von Folsach, Mathias Møller Nielsen i Rasmus Quaade zdobyła brązowy medal w drużynowym wyścigu na dochodzenie. W 2014 roku razem z Quaade, Hansenem i Alexem Rasmussenem zdobył srebrny medal w tej samej konkurencji na mistrzostwach świata w Cali. Startuje także w wyścigach szosowych, jest między innymi czterokrotnym mistrzem kraju w kategorii juniorów. Na szosowych mistrzostwach świata w Kopenhadze w 2011 roku zajął szóste miejsce w indywidualnej jeździe na czas juniorów.

</doc>
<doc id="2908723" url="https://pl.wikipedia.org/wiki?curid=2908723" title="Dermot Kelly">
Dermot Kelly

James Dermot Kelly (ur. 21 kwietnia 1917 w Kilcock, zm. 25 listopada 2004 w Maynooth) – irlandzki strzelec, olimpijczyk. 
Reprezentował Irlandię na igrzyskach olimpijskich w latach 1968 (Meksyk) i 1972 (Monachium). Na obu startował w trapie, zajmując odpowiednio: 47. i 38. miejsce.

</doc>
<doc id="2908726" url="https://pl.wikipedia.org/wiki?curid=2908726" title="Luciobarbus caspius">
Luciobarbus caspius



</doc>
<doc id="2908728" url="https://pl.wikipedia.org/wiki?curid=2908728" title="Emir Bekric">
Emir Bekric



</doc>
<doc id="2908731" url="https://pl.wikipedia.org/wiki?curid=2908731" title="Ilketshall St Lawrence">
Ilketshall St Lawrence

Ilketshall St Lawrence lub St. Lawrence, Ilketshall – wieś i civil parish w Anglii, w Suffolk, w dystrykcie East Suffolk. W 2001 civil parish liczyła 176 mieszkańców. W civil parish znajduje się 6 zabytkowych budynków.

</doc>
<doc id="2908732" url="https://pl.wikipedia.org/wiki?curid=2908732" title="Gerry Brady">
Gerry Brady

Gerry Brady, właśc. Gerard Brady (ur. 24 października 1925 w Dublinie, zm. 30 grudnia 2012) – irlandzki strzelec, olimpijczyk.
Reprezentował Irlandię na igrzyskach olimpijskich w latach 1968 (Meksyk) i 1972 (Monachium). W Meksyku zajął 38. miejsce w skeecie, natomiast w Monachium zajął 42. miejsce w trapie.

</doc>
<doc id="2908735" url="https://pl.wikipedia.org/wiki?curid=2908735" title="Mathias Møller Nielsen">
Mathias Møller Nielsen

Mathias Møller Nielsen (ur. 19 marca 1994 w Gentofte) – duński kolarz torowy i szosowy, brązowy medalista torowych mistrzostw świata i mistrz Europy.
Kariera.
Największy sukces w karierze na arenie międzynarodowej osiągnął w 2013 roku, kiedy reprezentacja Danii w składzie: Lasse Norman Hansen, Casper von Folsach, Mathias Møller Nielsen i Rasmus Quaade zdobyła brązowy medal w drużynowym wyścigu na dochodzenie podczas torowych mistrzostw świata w Mińsku. Na rozgrywanych rok wcześniej mistrzostwach Europy w tej samej konkurencji Duńczycy z Møllerem Nielsenem w składzie byli najlepsi, a podczas igrzysk olimpijskich w Londynie zajęli piątą pozycję. Startuje także w wyścigach szosowych, jednak bez większych sukcesów.

</doc>
<doc id="2908740" url="https://pl.wikipedia.org/wiki?curid=2908740" title="Elias Tollinger">
Elias Tollinger

Elias Tollinger (ur. 25 marca 1995 w Innsbrucku) – austriacki skoczek narciarski. Reprezentant klubu SV Innsbruck Bergisel. Dwukrotny drużynowy medalista mistrzostw świata juniorów: srebrny z 2014 i brązowy z 2015.
Przebieg kariery.
Jego debiut w międzynarodowych zawodach organizowanych przez FIS miał miejsce w dniach 19 i 20 sierpnia 2011, kiedy wziął udział w konkursach FIS Cup rozgrywanych w Einsiedeln na skoczni im. Andreasa Küttela. Wygrał pierwszy konkurs, a w drugim uplasował się na drugiej pozycji.
14 stycznia 2012 wystartował w indywidualnych zawodach zimowych igrzysk olimpijskich młodzieży, w których uplasował się na 7. miejscu po skokach na odległości 74 i 71 metrów. Tydzień później w konkursie drużynowym wraz z Michaelą Kranzl i Paulem Gerstgraserem również zajął 7. miejsce.
W sezonie 2011/2012 zadebiutował również w zawodach Pucharu Kontynentalnego. W swoim pierwszym starcie zdobył pierwsze punkty do klasyfikacji generalnej cyklu, dzięki zajęciu 29. miejsca w Bischofshofen w styczniu 2012. 25 lutego 2012 ustanowił rekord skoczni K-60 w Žiri wynoszący 65,5 metra.
W sezonie 2012/2013 znalazł się w austriackiej kadrze C reprezentacji w skokach. W rozegranych w październiku 2012 mistrzostwach Austrii zdobył srebrny medal w rywalizacji zespołowej. W tym samym sezonie został zwycięzcą dwóch konkursów w ramach cyklu Alpen Cup. Wystartował we wszystkich dwunastu rozegranych konkursach i sezon ukończył na najniższym stopniu podium klasyfikacji generalnej. 16 marca 2013 po raz pierwszy zajął miejsce wśród dziesięciu najlepszych w zawodach Pucharu Kontynentalnego. W konkursie w Niżnym Tagile zajął piątą lokatę po skokach na odległości 90 i 93 metrów.
1 lutego 2014 zdobył srebrny medal w konkursie drużynowym skoków narciarskich na Mistrzostwach Świata Juniorów w Narciarstwie Klasycznym 2014. W sezonie 2013/2014 kilkukrotnie stawał na podium konkursów Alpen Cupu, a w klasyfikacji generalnej cyklu uplasował się na 2. lokacie.
28 września 2014 w Hinzenbach po raz pierwszy wystąpił w zawodach międzynarodowych najwyższej rangi, plasując się na 40. pozycji w rozegranym tam konkursie Letniego Grand Prix. 6 stycznia 2015 zadebiutował w Pucharze Świata, zajmując 42. miejsce w konkursie w Bischofshofen. 7 lutego tego samego roku zdobył brązowy medal w zawodach drużynowych skoków narciarskich na Mistrzostwach Świata Juniorów w Narciarstwie Klasycznym 2015. Indywidualnie zajął 9. miejsce.
21 lutego 2016 w Iron Mountain po raz pierwszy stanął na podium konkursu Pucharu Kontynentalnego, plasując się na 2. pozycji. W październiku 2016 został mistrzem Austrii w rywalizacji drużynowej 18 grudnia 2016 w Ruce odniósł pierwszą wygraną w zawodach tego cyklu. 6 stycznia 2017 w Bischofshofen zdobył pierwsze w karierze punkty Pucharu Świata, zajmując 29. miejsce.
1 października 2017 w Hinzenbach po raz pierwszy punktował w Letnim Grand Prix, zajmując 22. lokatę. W sezonie 2017/2018 kilkanaście razy zajmował pozycje w czołowej dziesiątce w zawodach FIS Cupu, 4 razy stając na podium i zwyciężając w klasyfikacji generalnej tego cyklu.
W oficjalnych zawodach międzynarodowych organizowanych pod egidą FIS po raz ostatni wystąpił pod koniec lutego 2019, zajmując lokaty w trzeciej dziesiątce obu konkursów FIS Cupu w Villach. W grudniu 2019 oficjalnie poinformował o zakończeniu kariery sportowej.

</doc>
<doc id="2908743" url="https://pl.wikipedia.org/wiki?curid=2908743" title="The Cry of the Children">
The Cry of the Children

The Cry of the Children – amerykański film z 1912 roku w reżyserii George'a Nicholsa.

</doc>
<doc id="2908744" url="https://pl.wikipedia.org/wiki?curid=2908744" title="St Peter South Elmham">
St Peter South Elmham

St Peter South Elmham – wieś i civil parish w Anglii, w Suffolk, w dystrykcie East Suffolk. W 2001 civil parish liczyła 39 mieszkańców. W civil parish znajduje się 5 zabytkowych budynków.

</doc>
<doc id="2908749" url="https://pl.wikipedia.org/wiki?curid=2908749" title="Martyn Irvine">
Martyn Irvine

Martyn Irvine (ur. 6 czerwca 1985 w Newtownards w Irlandii Północnej) – irlandzki kolarz torowy i szosowy, trzykrotny medalista mistrzostw świata i brązowy medalista mistrzostw Europy w kolarstwie torowym, zawodnik grupy UCI Professional Continental Teams UnitedHealthcare.
Kariera.
Pierwszy międzynarodowy sukces w karierze Martyn Irvine osiągnął w 2010 roku, kiedy wspólnie z kolegami z reprezentacji zdobył brązowy medal w drużynowym wyścigu na dochodzenie podczas igrzysk Wspólnoty Narodów w Nowym Delhi. W 2012 roku wystąpił na igrzyskach olimpijskich w Londynie, gdzie rywalizację w omnium zakończył na trzynastej pozycji. Na rozgrywanych rok później torowych mistrzostwach świata w Mińsku zdobył dwa medale. W indywidualnym wyścigu na dochodzenie zajął drugie miejsce za Australijczykiem Michaelem Hepburnem, a przed Szwajcarem Stefanem Küngiem. Ponadto zwyciężył w scratchu, bezpośrednio wyprzedzając Austriaka Andreasa Müllera i Luke'a Davisona z Australii. Został tym samym pierwszym od ponad stu lat irlandzkim kolarzem, który zdobył tytuł mistrza świata. Poprzednim był Harry Reynolds, który na mistrzostwach świata w Kopenhadze w 1896 roku był najlepszy w sprincie. Irvine startuje także w wyścigach szosowych, jest między innymi mistrzem Irlandii z 2011 roku. Kolejny medal wywalczył podczas mistrzostw świata w Cali w 2014 roku, gdzie był drugi w scratchu, przegrywając tylko z Rosjaninem Iwanem Kowalowem.

</doc>
<doc id="2908750" url="https://pl.wikipedia.org/wiki?curid=2908750" title="2013 Formula 1 Rolex Australian Grand Prix">
2013 Formula 1 Rolex Australian Grand Prix



</doc>
<doc id="2908751" url="https://pl.wikipedia.org/wiki?curid=2908751" title="Anna Odine Strøm">
Anna Odine Strøm

Anna Odine Strøm (ur. 17 kwietnia 1998) – norweska skoczkini narciarska, reprezentantka klubu Alta IF.
Na międzynarodowej arenie zadebiutowała 18 lutego 2012 roku w Libercu podczas zawodów Pucharu Kontynentalnego, podczas których została zdyskwalifikowana.
Dwukrotnie wystartowała w konkursach o mistrzostwo świata juniorek. 24 stycznia 2013 roku w Libercu wystartowała w ósmej rywalizacji o tytuł mistrzyni świata juniorów. Indywidualnie była 38., natomiast wraz z Gydą Enger, Jenny Synnøve Hagemoen i Maren Lundby zajęła 4. miejsce w konkursie drużynowym.
W sezonie 2012/2013 uplasowała się na siedemnastym miejscu w klasyfikacji generalnej Pucharu Kontynentalnego kobiet. W pierwszym konkursie, w Oberwiesenthal, nie brała udziału, a w kolejnych trzech – w Örnsköldsvik zajmowała odpowiednio – 14., 13. i 13. miejsce.

</doc>
<doc id="2908752" url="https://pl.wikipedia.org/wiki?curid=2908752" title="Jedľovec">
Jedľovec

Jedľovec – przełęcz w Górach Wołowskich, w paśmie Kojszowskiej Hali. 
Dostęp.
Przez przełęcz przechodzi niebieski szlak z Medzeva do wsi Smolnícka Píla i czerwony szlak turystyczny – Szlak Bohaterów SNP. W przeszłości przechodziła tędy górnicza droga łącząca Smolnícką dolinę i Medzev.
Linki zewnętrzne.
Jedľovec na stronie Keturist.sk

</doc>
<doc id="2908753" url="https://pl.wikipedia.org/wiki?curid=2908753" title="Sierpniowa rapsodia">
Sierpniowa rapsodia

 – japoński dramat filmowy z 1991 w reżyserii i ze scenariuszem Akiry Kurosawy, dla którego był to przedostatni film ukończony przed śmiercią. Obraz jest ekranizacją powieści "Nabe no naka" ("W kotle") autorstwa Kiyoko Muraty. Jest to jedyny film Kurosawy z udziałem zachodniej gwiazdy kina – w roli amerykańskiego krewnego bohaterów wystąpił Richard Gere, który większość swoich kwestii wypowiada jednak po japońsku.
Opis fabuły.
Głównym miejscem akcji filmu jest wieś niedaleko Nagasaki, gdzie ostatnie już lata swego życia spędza sędziwa Kane, określana przez wszystkich po prostu jako Babcia. Kane straciła swojego ukochanego męża, a także znaczną część rodziny, w wyniku zrzucenia na miasto amerykańskiej bomby atomowej "Fat Man", co miało miejsce 9 sierpnia 1945 roku. W lecie 1990 roku, w przededniu czterdziestej piątej rocznicy tych wydarzeń, do Kane przyjeżdża na wakacje czwórka jej nastoletnich wnucząt, które na przestrzeni filmu uczą się i dyskutują o tragicznej historii tej części Japonii i własnej rodziny. 
Tymczasem dzieci Kane odwiedzają leżącego na łożu śmierci bogatego Amerykanina z Hawajów, który wyemigrował tam z Japonii 70 lat wcześniej i twierdzi, że jest starszym bratem Kane. Ona sama nie pamięta już części imion własnego licznego rodzeństwa i nie jest pewna pokrewieństwa, więc postanawia zostać w domu. Wątpliwości nie przeszkadzają jej dzieciom, skuszonym korzyściami z posiadania bogatych krewnych. Aby nie psuć relacji starają się nie rozmawiać w ogóle na temat wojny. Bohaterowie muszą jednak skonfrontować się z tym tematem, gdy do cioci w Japonii przyjeżdża Clark, całkowicie zamerykanizowany już najstarszy syn domniemanego krewnego. 
Dystrybucja i reakcje.
Oficjalna premiera filmu miała miejsce na festiwalu w Cannes w maju 1991, gdzie został zaprezentowany w sekcji pozakonkursowej. 15 maja 1991 roku trafił do kin we Francji, 25 maja w Japonii, a później w kolejnych krajach.
Po premierze Kurosawa był oskarżany o bardzo jednostronne przedstawienie kwestii bombardowania Nagasaki, skupiające się na krytyce amerykańskiego okrucieństwa wojennego i kompletnie ignorujące negatywną rolę Japonii w II wojnie światowej. Sam reżyser twierdził, iż jego film ma wyraźną wymowę antywojenną, lecz nie antyamerykańską.

</doc>
<doc id="2908754" url="https://pl.wikipedia.org/wiki?curid=2908754" title="Begowica (schronisko)">
Begowica (schronisko)

Begowica także Kamenica (bułg. "Беговица") – schronisko turystyczne w Bułgarii, położone w paśmie górskim Piryn na wysokości 1750 m n.p.m., nad lewym brzegiem rzeki Begowica.
Schronisko to powstało w 1966 roku, wybudowane przez spółkę turystyczną Edełwajs. Schronisko Begowica posiada prąd i wodę, wyposażona jest w łazienki, kuchnię, pralnię, restaurację.

</doc>
<doc id="2908755" url="https://pl.wikipedia.org/wiki?curid=2908755" title="Anna Odine Stroem">
Anna Odine Stroem



</doc>
<doc id="2908758" url="https://pl.wikipedia.org/wiki?curid=2908758" title="Metropolia Trujillo">
Metropolia Trujillo

Metropolia Trujillo − metropolia rzymskokatolicka w Peru utworzona 23 maja 1943 roku.

</doc>
<doc id="2908759" url="https://pl.wikipedia.org/wiki?curid=2908759" title="Halowe Mistrzostwa Europy w Lekkoatletyce 2013 – bieg na 800 m kobiet">
Halowe Mistrzostwa Europy w Lekkoatletyce 2013 – bieg na 800 m kobiet

Bieg na 800 metrów kobiet – jedna z konkurencji rozegranych podczas halowych lekkoatletycznych mistrzostw Europy w hali Scandinavium w Göteborgu.
Rezultaty.
Eliminacje.
Rozegrano 3 biegi eliminacyjne, do których przystąpiło 16 biegaczek. Awans do półfinału dawało zajęcie jednego z pierwszych trzech miejsc w swoim biegu (Q). Skład półfinałów uzupełniły trzy zawodniczki z najlepszymi czasami wśród przegranych (q).
Półfinały.
Rozegrano 2 biegi półfinałowe, w których wystartowało 12 zawodniczek. Awans do finału dawało zajęcie jednego z pierwszych trzech miejsc w swoim biegu (Q).

</doc>
<doc id="2908761" url="https://pl.wikipedia.org/wiki?curid=2908761" title="Anna German. Tajemnica Białego Anioła">
Anna German. Tajemnica Białego Anioła



</doc>
<doc id="2908763" url="https://pl.wikipedia.org/wiki?curid=2908763" title="Alpen Cup kobiet w skokach narciarskich 2000/2001">
Alpen Cup kobiet w skokach narciarskich 2000/2001

Alpen Cup kobiet w skokach narciarskich sezon 2000/2001 – 1. w historii sezon cyklu Alpen Cup w skokach narciarskich kobiet. Rozpoczął się 8 października 2000 roku w słoweńskim Velenje, a zakończył 14 października 2000 roku we włoskim Predazzo.
W sumie rozegrano 3 konkursy, w których w sumie wzięło udział 8 zawodniczek z 3 krajów. Zwyciężczynią klasyfikacji generalnej została Austriaczka Daniela Iraschko, która zwyciężyła we wszystkich zawodach i wyprzedziła swoją rodaczkę, Evę Ganster oraz Niemkę Heidi Roth.

</doc>
<doc id="2908764" url="https://pl.wikipedia.org/wiki?curid=2908764" title="Wyżyna Peki’in">
Wyżyna Peki’in

Wyżyna Peki’in (hebr. הר פקיעין, "Har Peki’in") – górzysty płaskowyż położony w Górnej Galilei na północy Izraela. Leży na wysokość około 886 m n.p.m.
Geografia.
Wyżyna Peki’in jest rozległym wzgórzem, które przybrało postać górskiego płaskowyżu, położonym w Górnej Galilei. Leży na wysokości dochodzącej do 886 m n.p.m. i jest wyraźnie zaznaczony przez otaczające go niżej położone obszary. Po stronie wschodniej i północnej znajduje się głębokie wadi strumienia Keziw, za którym po stronie wschodniej wznosi się masyw góry Meron (1208 m n.p.m.). Po stronie zachodniej i południowej znajduje się wadi strumienia Peki’in, za którym po stronie południowo-zachodniej wznosi się pasmo górskie Matlul Curim (wysokość do 769 m n.p.m.) oraz położona na południu góra Har HaAri (1048 m n.p.m.). Z płaskowyżu spływają liczne potoki, które zasilają strumienie Keziw i Peki’in. Teren płaskowyżu jest stosunkowo płaski i opada w kierunku północno-zachodnim. Jest on w większości zalesiony. Obszar płaskowyżu jest słabo zaludniony. W północno-zachodniej jego części jest położony moszaw Curi’el, a na południowym wschodzie miejscowość Bet Dżan.
Turystyka.
Cały teren płaskowyżu jest wykorzystywany turystycznie. W naturalnym lesie wytyczono szlaki turystyczne, z których można podziwiać widoki Górnej Galilei. Tutejsze zbocza górskie są szczególnie piękne wiosną, w okresie kwitnięcia storczyków i białych lilii. W pobliżu jest położony rezerwat przyrody strumienia Keziw.
Transport.
Przez płaskowyż nie przebiega żadna droga. Do jego północnego podnóża można dojechać drogą nr 89, a wzdłuż jego zachodniej krawędzi przebiega droga nr 864.

</doc>
<doc id="2908765" url="https://pl.wikipedia.org/wiki?curid=2908765" title="Metropolia Arequipa">
Metropolia Arequipa

Metropolia Arequipa − metropolia rzymskokatolicka w Peru utworzona 23 maja 1943 roku.

</doc>
<doc id="2908766" url="https://pl.wikipedia.org/wiki?curid=2908766" title="Paulina Peret">
Paulina Peret

Paulina Peret (ur. 8 listopada 1989) – polska siatkarka, grająca na pozycji libero w Developresie Rzeszów.
W sezonie 2007/2008 występowała w Lidze Siatkówki Kobiet w barwach mieleckiej Stali, której jest wychowanką.

</doc>
<doc id="2908767" url="https://pl.wikipedia.org/wiki?curid=2908767" title="Samuel Bird">
Samuel Bird



</doc>
<doc id="2908769" url="https://pl.wikipedia.org/wiki?curid=2908769" title="Metropolia Piura">
Metropolia Piura

Metropolia Piura − metropolia rzymskokatolicka w Peru utworzona 30 czerwca 1966 roku.

</doc>
<doc id="2908770" url="https://pl.wikipedia.org/wiki?curid=2908770" title="A Cure for Pokeritis">
A Cure for Pokeritis

A Cure for Pokeritis – amerykański film z 1912 roku w reżyserii Laurence'a Trimble.

</doc>
<doc id="2908776" url="https://pl.wikipedia.org/wiki?curid=2908776" title="Metropolia Cuzco">
Metropolia Cuzco

Metropolia Cuzco − metropolia rzymskokatolicka w Peru utworzona 23 maja 1943 roku.

</doc>
<doc id="2908777" url="https://pl.wikipedia.org/wiki?curid=2908777" title="Lekkoatletyka na Igrzyskach Ameryki Środkowej 2013">
Lekkoatletyka na Igrzyskach Ameryki Środkowej 2013

Lekkoatletyka na Igrzyskach Ameryki Środkowej 2013 – zawody lekkoatletyczne, które rozgrywane były od 9 do 13 marca na Stadionie Narodowym w stolicy Kostaryki San José.

</doc>
<doc id="2908778" url="https://pl.wikipedia.org/wiki?curid=2908778" title="Tonje Bakke">
Tonje Bakke

Tonje Bakke (ur. 19 kwietnia 1998) – norweska skoczkini narciarska, reprezentantka klubu Elverum Hopp.
Na międzynarodowej arenie zadebiutowała 9 marca 2013 w Örnsköldsvik podczas zawodów Pucharu Kontynentalnego, oddając skoki na 72,5 m i 79,5 metra na skoczni normalnej.
W sezonie 2012/2013 uplasowała się na osiemnastym miejscu w klasyfikacji generalnej Pucharu Kontynentalnego kobiet. W pierwszym konkursie, w Oberwiesenthal, nie brała udziału, a w kolejnych trzech – w Örnsköldsvik zajmowała odpowiednio – 14., 15. i 15. miejsce.
Należy do grupy treningowej Hedmarkhopp.
19 lutego 2017 zdobyła brązowy medal mistrzostw Norwegii w konkursie indywidualnym na skoczni średniej.

</doc>
<doc id="2908787" url="https://pl.wikipedia.org/wiki?curid=2908787" title="William Campbell (strzelec)">
William Campbell (strzelec)

William Campbell (ur. 30 listopada 1919, zm. 20 czerwca 1986 w Dublinie) – irlandzki strzelec, olimpijczyk. 
Kariera sportowa.
Reprezentował Irlandię na igrzyskach olimpijskich w 1972 roku (Monachium). Startował w skeecie, w którym zajął 52. pozycję.

</doc>
<doc id="2908790" url="https://pl.wikipedia.org/wiki?curid=2908790" title="Richard Flynn">
Richard Flynn

Richard Flynn (ur. 13 maja 1933) – irlandzki strzelec, olimpijczyk. 
Był jedynym reprezentantem Irlandii w strzelectwie na igrzyskach olimpijskich w 1976 roku (Montreal). Startował w trapie, w którym zajął 15. pozycję.

</doc>
<doc id="2908792" url="https://pl.wikipedia.org/wiki?curid=2908792" title="Republic Steel Strike Riot Newsreel Footage">
Republic Steel Strike Riot Newsreel Footage

Republic Steel Strike Riot Newsreel Footage – amerykański film dokumentalny z 1937 roku.

</doc>
<doc id="2908794" url="https://pl.wikipedia.org/wiki?curid=2908794" title="Luke Davison">
Luke Davison

Luke Davison (ur. 8 maja 1990 w Sydney) – australijski kolarz torowy i szosowy, trzykrotny medalista mistrzostw świata w kolarstwie torowym.
Kariera.
Pierwsze międzynarodowe sukcesy w karierze Luke Davison osiągnął w 2008 roku, kiedy zdobył złote medale w madisonie, omnium i drużynowym wyścigu na dochodzenie podczas torowych mistrzostw świata juniorów. Na rozgrywanych pięć lat później torowych mistrzostwach świata w Mińsku Davison wywalczył brązowy medal w scratchu. W zawodach tych wyprzedzili go jedynie Irlandczyk Martyn Irvine oraz Austriak Andreas Müller. Wspólnie z Glennem O’Shea, Alexandrem Edmondsonem i Mitchellem Mulhernem zdobył złoty medal w drużynowym wyścigu na dochodzenie podczas mistrzostw świata w Cali w 2014 roku. Jest także wielokrotnym medalistą mistrzostw kraju. Startuje również w wyścigach szosowych, zwyciężył między innymi w klasyfikacji generalnej australijskiego Tour of the Murray River w 2012 roku.

</doc>
<doc id="2908797" url="https://pl.wikipedia.org/wiki?curid=2908797" title="Jasmine Sepandj">
Jasmine Sepandj

Jasmine Sepandj (ur. 5 kwietnia 1995) – kanadyjska skoczkini narciarska, reprezentantka Altius Nordic Ski Club.
Na międzynarodowej arenie zadebiutowała 9 grudnia 2011 w Notodden podczas zawodów Pucharu Kontynentalnego, oddając skok na odległość 74,0 m na skoczni normalnej.
30 grudnia 2010 została indywidualną wicemistrzynią Kanady w skokach narciarskich. Po skokach na odległość odpowiednio 75,5 i 68,5 metra, przegrała z Charlotte Mitchell o 37,5 punktu i o 34,5 punkty wygrała z Taylor Henrich.
23 lutego 2012 wystartowała w mistrzostwach świata juniorów w Erzurum. W konkursie indywidualnym zajęła 38. miejsce.
W sezonie 2012/2013 uplasowała się na dziewiętnastym miejscu w klasyfikacji generalnej Pucharu Kontynentalnego kobiet. W pierwszym konkursie, w Oberwiesenthal, zajęła 28. miejsce, a w kolejnych trzech – w Örnsköldsvik zajmowała odpowiednio – 15., 16. i 16. miejsce.

</doc>
<doc id="2908799" url="https://pl.wikipedia.org/wiki?curid=2908799" title="Metropolia Ayacucho">
Metropolia Ayacucho

Metropolia Ayacucho − metropolia rzymskokatolicka w Peru utworzona 30 czerwca 1966 roku.

</doc>
<doc id="2908800" url="https://pl.wikipedia.org/wiki?curid=2908800" title="Christian Donfack">
Christian Donfack

Christian Donfack Adjoufack - (ur. 20 listopada 1983) – kameruński bokser, brązowy medalista igrzysk afrykańskich w Maputo.
Kariera amatorska.
W 2011 roku zdobył brązowy medal na igrzyskach afrykańskich w Maputo. Kameruńczyk doszedł do półfinału, gdzie pokonał go złoty medalista tych igrzysk, Abdelhafid Benchabla.
Dzięki medalu na igrzyskach afrykańskich zakwalifikował się na igrzyska olimpijskie w Londynie. Występujący w wadze półciężkiej Donfack odpadł w 1 walce, przegrywając na punkty z Niemcem Enrico Köllingiem.

</doc>
<doc id="2908802" url="https://pl.wikipedia.org/wiki?curid=2908802" title="Metropolia Huancayo">
Metropolia Huancayo

Metropolia Huancayo − metropolia rzymskokatolicka w Peru utworzona 30 czerwca 1966 roku.

</doc>
<doc id="2908806" url="https://pl.wikipedia.org/wiki?curid=2908806" title="Roy Magowan">
Roy Magowan

Roy Magowan (ur. 21 listopada 1939) – irlandzki strzelec, olimpijczyk. 
Reprezentował Irlandię na igrzyskach olimpijskich w 1984 roku (Los Angeles). Startował w trapie, w którym zajął 53. pozycję.

</doc>
<doc id="2908809" url="https://pl.wikipedia.org/wiki?curid=2908809" title="Kościół św. Jerzego w Elblągu">
Kościół św. Jerzego w Elblągu

Kościół Świętego Jerzego w Elblągu – rzymskokatolicki kościół parafialny w Elblągu, w województwie warmińsko-mazurskim. Należy do dekanatu Elbląg Południe diecezji elbląskiej.
Świątynia należała do elbląskiego Nowego Miasta. Pierwsza wzmianka o tym kościele pochodzi z 1340 roku. Pierwotnie był to kościół szpitalny, wybudowany obok szpitala św. Jerzego przeznaczonego dla trędowatych. Na początku była to budowla szachulcowa, następnie, w XV stuleciu została obmurowana cegłą. Budowla posiada jedną nawę i płaski malowany strop. Na dwuspadowym dachu jest umieszczona mała sygnaturka z 1905. Do naszych czasów, z dawnego wyposażenia wnętrza nic się nie zachowało poza polichromią na stropie z 1609.

</doc>
<doc id="2908811" url="https://pl.wikipedia.org/wiki?curid=2908811" title="Więzień królewski">
Więzień królewski

Więzień królewski (ang. "The Prisoner of Zenda") – amerykański film z 1937 roku w reżyserii Johna Cromwella. Adaptacja powieści "Więzień na zamku Zenda" Anthoniego Hope’a.

</doc>
<doc id="2908812" url="https://pl.wikipedia.org/wiki?curid=2908812" title="Kościół w Altenkirchen">
Kościół w Altenkirchen

Ewangelicki kościół parafialny w Altenkirchen (niem. Pfarrkirche Altenkirchen) jest jednym z najstarszych budynków kościelnych na wyspie Rugii zbudowanym z kamienia w stylu romańskim. Kościół parafialny w Altenkirchen, kościół św. Pawła w Bobbin, jak również kaplice w Dranske, Glowe i Vitt tworzą jeden zbór, który od 2012 roku należą do probostwa w Stralsund i Ewangelicko-Luterańskiego Kościoła Północnych Niemiec, a poprzednio do Pomorskiego Kościoła Ewangelickiego.
Historia.
. Zbudowany został w systemie trójnawowej romańskiej bazyliki. . Absyda i prezbiterium zostały ukończone około 1200 roku, kamienna chrzcielnica została wykonana około 1240 roku z wapienia gotlandzkiego. Jej cztery głowy uosabiają rzeki w raju Piszon, Gichon, Tygrys, Eufrat. Kolejnym najstarszym zabytkiem jest krucyfiks z XIV stulecia, Wolno stojąca dzwonnica pochodzi z XVII stulecia.
Między 1792 a 1808 posługę kapłańską w kościele sprawował Ludwig Gotthard Kosegarten, znany również jako pisarz oraz profesor Uniwersytetu w Graifswaldzie, którego grób znajduje się na przykościelnym cmentarzu.
Wyposażenie kościoła.
Ołtarz.
Barokowy ołtarz z drzewa sosnowego został wykonany w 1724 w pracowni Eliasa Keßlera ze Stralsundu, a obraz główny z ołtarza (namalowany farbami olejnymi przez Carla Gottfrieda Pfannschmidta) pochodzi z 1863 i przedstawia tonącego św. Piotra. Po obu stronach tego płótna kolumny drewniana połączona górnym belkowaniem (pośrodku herb rodu Bohlen), a dalej na konsolach ustawiono każdorazowo wazę. Górny obraz ołtarza (także olejny) przedstawia ogrójec. Rzeźby aniołów umieszczone: nad górnym płótnem (tu postać w koronie i z puzonem), po bokach w szczytowej części ołtarza (z herbami rodu Schwerin i rodu Klettenburg), przed kolumnami (wolnostojąca rzeźba). Przedstawienie uzupełnia frakturowa inskrypcja na cokole: "Dem Aller Höchsten zu Ehren und Seinem Hause zur Zierde hat diesen Altar aus Christlicher Bewegnis verfertigen und ausrichten lassen Arendt Chrsistoph v(on) Bohlen Anno 1724 den 24 Oktober".
Krucyfiks triumfalny.
W nawie południowej (na jej wschodniej ścianie) zawieszony, wykonany w końcu XIV w. z drewna dębowego i pozbawiony napisu, krucyfiks triumfalny (pierwotnie umieszczony na łuku triumfalnym oddzielającym nawę główną od prezbiterium), w którym postać Chrystusa mierzy 145 cm.
Chrzcielnica, konfesjonał.
Do pierwotnego wyposażenia kościoła należy kamienna chrzcielnica z ok. 1250.
W kościele znajduje się też (fragmentarycznie zachowany) konfesjonał z ok. 1730. Częściami tego konfesjonału są m.in. trzy nowo oprawione obrazy olejne (ukrzyżowany Chrystus z krajobrazem w tle i napisem: "Hier in dieser Seiten wunden, Hab ich sichere zuflucht gefunden", kompozycja: Chrystus przy źródle i płacząca niewiasta z napisem: "Abzuwaschen mich von Sünde Ist keine beßeres zu finden", kompozycja: dwie ręce z chmur — jedna z biczem i rózgą, a na ziemi jabłko królewskie, napis: "O Vater habe doch geduld, Und straffe nicht der Sündensch[uld]") służące za wypełnienia ścian.
Naczynia liturgiczne.
Do zabytkowych (sprzed 1800) przedmiotów liturgicznych kościoła należą cztery kielichy i trzy pateny oraz misa chrzcielna i puszka na opłatki i hostię.
Z najstarszego, wykonanego pierwotnie w 2 poł. XV w. kielicha mszalnego, zachował się jedynie trzon opatrzony minuskulnym napisem "ihesvs" i "cris", przedzielony nodusem z także gotycką inskrypcją "ihesvs" umieszczoną na guzach. Resztę naczynia, mierzącego 22,5 cm, uzupełniono w latach 1679-1686, na sześciolistnej stopie umieszczono wówczas napis wykonany kapitałą: "SEHL(IGEN) HERN L(ANT)RAHT CHRISTIAN V(ON) SCHWARTZERN ERBEN", stempel Antona Heina oraz znak Stralsundu. Z tym kielichem związana jest mierząca 15,5 cm średnicy wykonana również w latach 1679-1686 patena opatrzona na spodzie niemal bliźniaczym napisem ("SEHL(IGEN) HERN L(ANT)RAHT CHRISTIAN V(ON) SCHWARTZERS ERBEN") i (zapewne ok. 1770) przestemplowana znakiem stralsundczyka Petera Abrahama Dabisa.
Z kolei sześciolistny kielich dla chorych (z nodusem), na zewnętrznej górnej krawędzi czary opatrzony napisem fundacyjnym kapitałą, upamiętniającym ówczesnego pastora: "LEONAPDVS"[!] "MEIFISCH PASTOR CVRVIT"[!] "FIEM IN VSVM AEGROTORVM 5 + 1", wykonany w 1551 jest najstarszym tego typu na Rugii. Związana z tym kielichem patena (o średnicy 18 cm) nie pochodzi z tego samego okresu.
Kolejny, również sześciolistny, kielich (z 1685) o wysokości 22,5 cm również został wykonany przez Antona Heina. Do naczynia tego o nodusie w kształcie rozety o pięciu polach w kształcie rombu, z wygrawerowanym tekstem kapitalnym mianem "JESVS", przylutowane zostało wyobrażenie ciała Jezusa (Corpus Christi). Identyfikację twórcy tego dzieła umożliwia stempel na spodniej części stopy, któremu towarzyszą napis w kapitale ("JOH(ANN) FRIED(RICH), V(ON) SCHWARTZERN JVRGEN RASMAN NIE. RASMAN A(nn)o 1685") oraz znak Stralsundu. Również do tego kielicha przynależy patena o średnicy 13,5 cm, datowana na 1685.
Ostatni kielich (o wysokości 12 cm) wykonano w ostatnich latach XVIII w. (ok. 1800) — w przeciwieństwie do pozostałych ma on stopę okrągłą i jest pozbawiony napisów oraz stempli.
Takim przedmiotem liturgicznym jest również wykonana z mosiądzu i datowana na lata 1599-1638 misa chrzcielna o średnicy 35 cm i wysokości 18,5 cm. Wyobrażono na niej przedstawienie postaci Matki Boskiej, siedzącej na księżycu w pierwszej kwadrze, z Chrystusem na ręku, obramione na brzegu naczynia inskrypcją fundacyjną ówczesnego pastora w Altenkirchen: "M(AGISTER) JOHANNES RVNGE".
Na wyposażeniu kościoła znajduje się także owalna (o średnicy 13 cm) puszka na opłatki i hostię pochodząca z 1688, o płaskiej, oddzielnej pokrywie z przedstawieniem połowu ryb przez Chrystusa. Na boku korpusu naczynia kursywny grawerunek kapitałą o treści: "DISES HABEN DIE GROSFITGER GOTT ZU EHREN UND DER KIRCHEN ZUM BESTEN GESCHENKET ANNO 1688".
Przedmioty kolekcyjne.
Do wyposażenia kościoła w Altenkirchen zalicza się również trzy, obrzeżone cienkim ornamentem, mosiężne misy kolekcyjne o średnicy 33 cm, na których dnie wykonano puncą kapitalny napis: "HINRICH LIBE 1710", skrzynię o wymiarach 39×71×31 cm, wykonaną w XVI w. z drewna dębowego z żelaznymi obręczami i otworem do wrzucania datków pieniężnych, spełniającą rolę skarbonki, dwa wysokie na 67 cm, pozbawione inskrypcji świeczniki z mosiądzu wykonane ok. 1700 — lichtarze te stojące na szerokiej stopie ozdobione są ornamentem roślinnym, posiadają też profitkę, a także ufundowany w 1745 woreczek na kolektę (z XIX w.) z dzwonkiem ze srebra (jedyna oryginalna część, posiada inskrypcję: "Frentz Tarnt — Ilsabe Rathen 1745", upamiętniającą osoby fundatorów), zawieszone na toczonym drążku (z XIX w.) oraz pochodzący z 2 poł. XVIII w. woreczek na kolektę z czarnego aksamitu z dzwonkiem i mosiężnym, posrebrzanym drążkiem.
Organy.
W kościele znajduje się empora organowa z ok. 1750. Organy z klawiaturą z dwoma manuałami zbudowane w Berlinie w roku 1750 przez Ernsta Juliusa Marxa, zostały w 1789 roku przeniesione do Altenkirchen przez Christiana Erdmanna Kindtena. Z barokowych elementów organ zachowały się tylko obudowa i części registrów kwintadeny 8′. W roku 1875 i 1971 (firma Böhn z Gothy) organy zostały na nowo zbudowane według starych prospektów.
Budowa organów:
Dekoracja malarska.
Wyposażenie kościoła uzupełnia naścienna dekoracja malarska z XV w. (zapewne z drugiej połowy tego wieku, odkryty w latach 60. XX w.; transparent z napisem minuskułą gotycką z wersalikiem: "Donna [...t] de [...]") i z lat 1661-1677 (odkryty w 1965, zamalowany ponownie; inskrypcja na szyldzie m.in. z tekstem "Völschow Pastor", tj. mianem tamtejszego pastora Joachima Völschowa).
„Kamień Świętowita”.
W południowej kruchcie kościoła (po wschodniej stronie) znajduje się wmurowany bezpośrednio nad fundamentem, leżący na boku tzw. „kamień kapłański” lub „kamień Świętowita” (der Priesterstein oder Svantevitstein). Granitowa płyta o wymiarach 1,18×1,68 m ozdobiona jest płaską płaskorzeźbą przedstawiającą wąsatego mężczyznę z brodą w czapce, trzymającego oburącz róg. Płyta datowana jest na X-XI wiek. Na kamieniu napisano w XVII lub XVIII w. (być może antykwą), używając czarnej farby, słowa: "Sanctus Vitus oder Svantevit". Przypuszczalnie kamień ten został już po ukończeniu budowy kościoła wmurowany w mur. Popularniejsze dawniej hipotezy dopatrywały się w tej płycie nagrobka jakiegoś dostojnika, najczęściej księcia Jaromara I lub jego brata Tesława. Obecnie przeważa hipoteza, że jest to wyobrażenie boga Świętowita, za czym przemawiają przypisywane bogu atrybuty wąsa i rogu, brak chrześcijańskiej symboliki i prawdopodobnie celowe (deprecjonujące) usytuowanie płyty, zwracające postać twarzą ku dołowi.
Płyta nagrobna, epitafium.
W kościele znajduje się jedna płyta nagrobna (o wymiarach 197 × 102 cm) umiejscowiona w kruchcie południowej, być może upamiętniająca skądinąd nieznanego przedstawiciela rugijskiego rodu Krakevitz o imieniu Henryk, datowana jest na lata 1356-1358 i stanowi pierwszy znany przykład użycia gotyckiego pisma minuskulnego na Rugii — bordiura zawiera wypukły napis: "[ann]o [d](omi)ni m ccc Ivi[...] quinta post fe[st]um p[u]ri[fi]cacionis marie obiit henr[i]cus [...]". Zachowały się także szczątki epitafium z XVIII w., nie wiadomo jednak ku czyjej czci, ponieważ brak jest jakiegokolwiek napisu, na tarczy herbowej wyobrażony jest lewart.
Obrazy.
W prezbiterium kościoła wisi konterfekt pastora z Altenkirchen z lat 1678-1719 Krystiana Schwartza. Po lewej stronie tego wykonanego w 1697 techniką olejną na desce obrazu o wymiarach 110 × 88 cm pomieszczono herb i minuskulny napis z wersalikami o treści: "Symb: psalm xvi. V(ers) 5 Jehova Portio. Pradii mei. Natus Anno 1641. Vocatus ad Patorat(um) Salens(is) 1674 Vocatus ad Pastorat(um) Altenkirch(ensis) 1678 Depictus 1702. Denatus 1716 d(ie) 10. Octobr(is)", obok zaś osoby pastora umieszczono stół z krucyfiksem. W kościelnej zakrystii zawieszone jest płótno o wymiarach 110 × 88 cm, będące olejnym konterfektem diakona z Altenkirchen (w latach 1679-1721) Dawida Rudolpha, podpisane minuskułą z wersalikami obok postaci: "David Rudolphi anno aetatis 32. Diaconus insitutus est Die 1. Augusti" oraz na trzymanej przez diakona zwoju papierowym: "Dieses Bild ist von einigen liebhabern Göttlichen Wortes in diese Kirche geschenket. Anno 1700". W tym samym miejscu pomieszczono portret (będący zapewne kopią wykonanej ok. 1800 miniatury) kolejnego pastora z Altenkirchen Ludwika Gottharda Kosegartena. Konterfekt został namalowany na dykcie farbami olejnymi i ma wymiary 30,5 × 23,5 cm.
Wyposażenie plebanii.
Na plebanii przechowywany jest pochodzący zapewne z 1603 obraz olejny namalowany na desce (o wymiarach 184 × 93 cm), przedstawiający żyjącego w latach 1530-1603? z pochodzenia słupszczanina Gedeona von Klempzena, pastora i prepozyta w Altenkirchen, ukazanego w stroju urzędowym i trzymającego w lewej ręce Biblię z humanistycznym napisem minuskulnym z wersalikami na okładce: "C. W[.]L. FECIT 160[3]". Herb Klempzen oraz inicjały imienia i nazwiska ("G V K") namalowane zostały w lewym górnym rogu przedstawienia. Zaginęła tablica inskrypcyjna niegdyś podwieszona u dołu obrazu z tekstem (częściowo niezrozumiałym) kapitałą: "D(OMI)N(US) GIDEON DE KLEMPSE NOBILI DE STIRPE NATUS IN URBE STOLPENSI ANNO xgis oVovlxs 1530. IN IUVENTATE OPERAM LITERIS DEDIT IN LIPSIENSI, WITTEBERGENSI, FRANCOFURDENSI ACADEMIIs. POSTEA PROFESSOR IURIS IN ACADEMIA GRYPHISWALDENSI et CONSILIARIUS ILLUSTRISSIMORUM PRINCIPUM POMERANIE IN AULA WOLGASTENSI PER SEX ANNOS UNDE VOCATUS IN RUGIAM PRAEPOSITVS et PASTOR ALTENKIRCHENSIS PER 40 ANNOS". W biurze parafialnym przechowywane jest płótno przedstawiające greifswaldczyka Jana Rungego (zmarłego 1 grudnia 1638 w Altenkirchen), pastora tamże, w takimż stroju, z Biblią w jednej (lewej) ręce i z chustką w drugiej, w ujęciu "en trois quarts". Do tego obrazu olejnego z 1638 o wymiarach 116 × 80 cm dołączona była niegdyś (zaginiona) tablica inskrypcyjna z tekstem kapitałą z elementami minuskuły humanistycznej: "P(ASTOR) L(OCI) REVERENDUS ET CLARISSIMUS D(OMI)N(US) M(AGISTER) JOHANNES RUNGIUS 15 NOVEMBR(IS) A(nn)o 1577. GRYPHISWALDIAE NATUS, Â PARENTIBUS SUIS HONORATISSIMIS PIE EDUCATUS, STUDIO PHILOSOPHICO ET THEOLOGICO IN UNIVERSITATE PATRIAE ATQUE WITTENBERGENSI SEDULO ADDICTUS: A(nn)o 1600 CIRCA FESTUM JOHANIS BABTISTAE AD HUNC PASTORATUM ALTENKIRCHENSEM LEGITIME VOCATUS, VICINORUMQUE PRAEPOSITUS, DONIS CONCIONANDI Â DEO INSTRUCTUS, ET PER EJUSDEM BENEDICTIONEM TRANQUILLAM CUM NOBELLISSIMÂ ET PIA UXORE D(OMI)N(A) ANNA KLEMPTZEN CONJUGAM"[!] "ANTIQUÂ VIRTUTE ET FIDE CONSPICUUS, PROPTEREA ETIAM OMNIBUS BONIS CARUS: 1. (DECEM)BR(IS) A(nn)o 1638 IN CHRISTO JESU PLACIDE EXPIRANDO DENATUS CUM OMNIBUS PIIS ET FIDELIBUS IN DIE NOVISSIMO GLORIOSAM CORPORIS SUI RESSURRECTIONEM EXPEXTANS".
Dzwonnica przykościelna.
W dzwonnicy przykościelnej powstałej w 1610 (do 1893 na jednej z belek widniał napis: "An(n)o 1610") znajdował się (zaginiony) dzwon wykonany w 1460 z inskrypcją minuskułą gotycką: "o rex glorie criste veni cum pace an(n)o domini mcccclx"; pomiędzy wyrazami pomieszczono krzyże maltańskie. Dzwon kościelny z inskrypcją w minuskule gotyckiej: "o rex glorie criste veni cum pace", pochodzi z XV w.
Cmentarz przykościelny.
Na cmentarzu przykościelnym zachowała się natomiast płyta nagrobna (o wymiarach 180×120 cm) pochodząca z 1800 z wyrytym antykwą napisem: "HIER IST DIE GRABSTÄTTE DES HERRN JOHANN FRIDERICH BOECKLER KÖNIGLICHER PÄCHTER ZU LÜTKEVITZ GEBOREN DEN 7. MAY 1751 GESTORBEN DEN 26 NOV(EM)B(ER) 1800." Ogółem na cmentarzu zachowało się 61 nagrobków kamiennych i drewnianych z lat 1798-1861.

</doc>
<doc id="2908814" url="https://pl.wikipedia.org/wiki?curid=2908814" title="Tegra">
Tegra



</doc>
<doc id="2908817" url="https://pl.wikipedia.org/wiki?curid=2908817" title="Szynnik Jarosławl">
Szynnik Jarosławl



</doc>
<doc id="2908820" url="https://pl.wikipedia.org/wiki?curid=2908820" title="Alfonso de Nigris">
Alfonso de Nigris

Alfonso de Nigris, właściwie Alfonso de Nigris Guajardo, bardziej znany jako Poncho De Nigris (ur. 3 marca 1976 w Monterrey) – meksykański aktor telewizyjny i model.
Jego bracia to piłkarze: Antonio de Nigris i Aldo de Nigris.

</doc>
<doc id="2908821" url="https://pl.wikipedia.org/wiki?curid=2908821" title="Paweł Hołowaty">
Paweł Hołowaty



</doc>
<doc id="2908822" url="https://pl.wikipedia.org/wiki?curid=2908822" title="Fundacja Solidarności Międzynarodowej">
Fundacja Solidarności Międzynarodowej

Fundacja Solidarności Międzynarodowej (FSM, ang. "Solidarity Fund PL") – fundacja Skarbu Państwa powołana w 1997 roku z inicjatywy Prezydenta RP. Celem Fundacji jest realizacja zadań z zakresu międzynarodowej współpracy rozwojowej, w szczególności zleconych przez Ministra Spraw Zagranicznych. 
Historia.
Fundacja została powołana w końcu lat 90. z inicjatywy Prezydenta RP. Jej celem było udzielanie pomocy krajom w okresie transformacji w kierunku gospodarki rynkowej i prywatnej przedsiębiorczości oraz wspomaganie ich rozwoju gospodarczego, społecznego i politycznego. W pierwszych latach swojej działalności Fundacja zrealizowała szereg projektów, m.in. na rzecz Ukrainy, Mołdawii, Kazachstanu i Gruzji. Opracowała i wydała szereg publikacji poświęconych polskim doświadczeniom transformacyjnym. Fundacja zawiesiła działalność w 2005 roku.
W zawiązku z przyjęciem przez Sejm Ustawy o współpracy rozwojowej z dnia 16 sierpnia 2011 r. Fundacja wznowiła działalność realizując zadania zlecone przez Ministra Spraw Zagranicznych z zakresu współpracy rozwojowej. Prezesem Fundacji został Krzysztof Stanowski.
W 2012 roku Fundacja otrzymała prawa do logotypu polskiej prezydencji w Radzie UE zaprojektowanego przez Jerzego Janiszewskiego, autora logo Solidarności.
W lutym 2013 roku przyjęto nazwę Fundacja Solidarności Międzynarodowej (w latach 1997–2002 Polska Fundacja Transformacji Rynkowej „Wiedzieć Jak”, 2002–2013 – Polska Fundacja Międzynarodowej Współpracy na rzecz Rozwoju „Wiedzieć Jak”).
Obszary działania i programy.
Fundacja prowadzi działania w zakresie współpracy rozwojowej na rzecz innych państw. Kładzie nacisk na wspieranie przemian demokratycznych, rozwój społeczeństwa obywatelskiego, zasady dobrego rządzenia, rozwój demokracji lokalnej, przekazywanie doświadczeń transformacji gospodarczej i ustrojowej, wsparcie wolnych mediów i organizacji broniących praw człowieka. Od 2012 roku organizuje również, na zlecenie MSZ, wyjazdy polskich obserwatorów w ramach misji wyborczych OBWE/ODIHR. Obszarem priorytetowym dla działań Fundacji są kraje Partnerstwa Wschodniego: Białoruś, Ukraina, Mołdawia, Gruzja, Armenia i Azerbejdżan.

</doc>
<doc id="2908828" url="https://pl.wikipedia.org/wiki?curid=2908828" title="Kościół św. Trójcy w Elblągu">
Kościół św. Trójcy w Elblągu

Kościół Świętej Trójcy w Elblągu – rzymskokatolicki kościół parafialny w Elblągu, w województwie warmińsko-mazurskim. Należy do dekanatu Elbląg Śródmieście diecezji elbląskiej.
Jest to dawny ewangelicki zbór, wzniesiony w 1838, który w latach 90. XX wieku został przeniesiony z Nowej Cerkwi do Elbląga (w stanie ruiny, do której doprowadziło użytkowanie jako magazyn zboża). W latach 1990–1999 świątynia została zrekonstruowana i wyposażona. Wieża została zaprojektowana przez architekta J. Różańskiego z Elbląga i mieści się nad prezbiterium, a nie jak w typowych kościołach nad głównym wejściem. Budowla w stanie surowym została ukończona i poświęcona w 1992. Z wystroju wnętrza do dnia dzisiejszego nic się nie ostało, nie zachował się też żaden ze sprzętów liturgicznych, zapewne zostały one skradzione bądź przeniesione do innych świątyń. Zrekonstruowane zostały empory razem z balustradami oraz drewniane schody prowadzące na chór, pozostałe wyposażenie wnętrza reprezentuje architekturę nowoczesną. Budowla została wzniesiona w typowym dla Żuław Wiślanych stylu.

</doc>
<doc id="2908829" url="https://pl.wikipedia.org/wiki?curid=2908829" title="Urbanator II">
Urbanator II

Urbanator II – drugi album studyjny zespołu jazz-hopowego Urbanator. Wydawnictwo ukazało się 5 czerwca 1996 roku nakładem wytwórni muzycznej Hip Bop Essence. W Polsce nagrania wydała firma SPV.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2908839" url="https://pl.wikipedia.org/wiki?curid=2908839" title="Urbanator III">
Urbanator III

Urbanator III - trzeci album studyjny zespołu jazz-hopowego Urbanator. Wydawnictwo ukazało się 3 października 2005 roku nakładem wytwórni muzycznych EMI Music Poland i Big Blue Records. Gościnnie w nagraniach wzięli udział m.in. O.S.T.R., zespół WWO i córka Michała Urbaniaka - Mika.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2908841" url="https://pl.wikipedia.org/wiki?curid=2908841" title="Dinamo Jarosławl">
Dinamo Jarosławl



</doc>
<doc id="2908844" url="https://pl.wikipedia.org/wiki?curid=2908844" title="Romans królewski">
Romans królewski

Romans królewski (ang. "The Prisoner of Zenda") – amerykański film z 1922 roku w reżyserii Rexa Ingrama. Adaptacja powieści Anthoniego Hope’a pt. "Więzień na zamku Zenda."

</doc>
<doc id="2908846" url="https://pl.wikipedia.org/wiki?curid=2908846" title="Czarnomorskie Wojsko Kozackie">
Czarnomorskie Wojsko Kozackie



</doc>
<doc id="2908848" url="https://pl.wikipedia.org/wiki?curid=2908848" title="Kozackie Wojsko Zaporoskie">
Kozackie Wojsko Zaporoskie



</doc>
<doc id="2908853" url="https://pl.wikipedia.org/wiki?curid=2908853" title="Maduro">
Maduro



</doc>
<doc id="2908856" url="https://pl.wikipedia.org/wiki?curid=2908856" title="Porto Acre">
Porto Acre

Porto Acre – miasto i gmina w Brazylii, leży w stanie Acre. Gmina zajmuje powierzchnię 2604,88 km². Według danych szacunkowych w 2016 roku miasto liczyło 17 111 mieszkańców. Położone jest około 40 km na północ od stolicy stanu, Rio Branco, oraz około 2800 km na zachód od Brasílii, stolicy kraju. 
Tereny, na których położone jest Porto Acre, początkowo należały do Boliwii, lecz zostały zajęte przez w XIX wieku przez imigrantów z Brazylii, którzy uznali to miejsce za atrakcyjne do eksploatacji kauczuku. Samo miasto zostało założone 3 stycznia 1899 pod nazwą "Puerto Alonso" przez ministra Jose Paraviciniego pod egidą prezydenta Boliwii. Wkrótce wydalono Boliwijczyków i ogłoszono powstanie Republiki Acre. Miasto zmieniło nazwę na Porto Acre i zostało siedzibą nowego rządu. Jednak wówczas postanowieniem prezydenta Brazylii, Camposa Salesa uwięziono przywódcę powstańców, Galveza, a Acre zwrócono Boliwii. 24 stycznia 1903 roku, po kapitulacji wojsk boliwijskich i kolejnych zwycięstwach Acre, Placido de Castro zdecydowanie zajmuje miasto. Po negocjacjach obu stron Brazylia dokonuje zakupu Acre od Boliwii. 9 grudnia 1992 roku miejscowość została podniesiona do rangi gminy. Nowa gmina została utworzona poprzez wyłączenie z terenów gminy Rio Branco. 
W 2014 roku wśród mieszkańców gminy PKB per capita wynosił 11 965,70 reais brazylijskich.

</doc>
<doc id="2908859" url="https://pl.wikipedia.org/wiki?curid=2908859" title="Shunzhi">
Shunzhi

Shunzhi (; mandż.: ᠠᡳᠰᡳᠨ ᡤᡳᠣᡵᠣ ᡶᡠᠯᡳᠨ "Ijishūn Dasan Hūwangdi"; mongolski: "Eyebeer Zasagch Khaan"; ur. 15 marca 1638, zm. 5 lutego 1661) – władca Mandżurii od 1643, trzeci cesarz z dynastii Qing i pierwszy cesarz Chin z tej dynastii. W Chinach panował w latach 1644-1661. Ponieważ został wybrany na cesarza w wieku pięciu lat, przez pierwsze 7 lat jego panowania regencję sprawował jego stryj, Dorgon. Za czasów, aczkolwiek nie pod kierunkiem, cesarza Shunzhi, Mandżurowie podbili niemal całe Chiny. Zmarł 5 lutego 1661 roku na ospę. 

</doc>
<doc id="2908866" url="https://pl.wikipedia.org/wiki?curid=2908866" title="Nekketsu Kakutō Densetsu">
Nekketsu Kakutō Densetsu

, znana również jako "Riki Kunio" – gra komputerowa wyprodukowana i wydana w 1992 roku przez Technōs Japan Corporation. Ukazała się tylko w Japonii na konsolę Famicom i należy do serii gier "Kunio-kun". "Nekketsu Kakutō Densetsu" jest utrzymana w klasycznej stylistyce anime.
Fabuła.
Kunio podczas pobytu w szkole odnajduje w swojej szafce list od niejakich Tygrysów (ang. Double Tiger - Podwójny Tygrys). Okazuje się, że jest to zaproszenie na turniej sztuk walki, w którym zostanie wyłoniony najsilniejszy uczeń w Japonii. Kunio postanawia skorzystać z zaproszenia. Zaproszenie na turniej otrzymał również Riki, który jako odwieczny rywal Kunio postanawia wyruszyć na turniej.
Rozgrywka.
Celem gry jest zwycięstwo w turnieju. Aby tego dokonać, trzeba zająć pierwsze miejsce w eliminacjach i w walce finałowej pokonać Tygrysy. W walkach konkurują ze sobą dwie dwuosobowe drużyny. W całym turnieju bierze udział osiem par, a także para mistrzowska znana jako Tygrysy. Łącznie dostępnych jest 16 postaci (bez Tygrysów, których gracz nie może kontrolować) określonych różnymi współczynnikami takimi, jak liczba punktów życia, siła uderzenia pięścią i kopnięcia oraz szybkość postaci. Ponadto w trybie turnieju gracz może stworzyć własną postać. Edycja imienia, daty urodzenia i grupy krwi pozwala na ustawienie wyglądu postaci, stylu walki, koloru stroju, a także specjalnych ciosów (np. potrójne kopnięcie).
System walki jest dosyć zaawansowany: można walczyć zarówno zwykłymi kopnięciami czy ciosami pięściami, jak również stosować kombinacje różnych ciosów. Ponadto poszczególne postacie posiadają różne specjalne umiejętności, dodatkowo można zastosować specjalny cios drużynowy, w którym biorą udział obaj członkowie drużyny. Walki toczą się w ośmiu zróżnicowanych lokalizacjach, z których większość jest interaktywna, chodzi np. o obiekty raniące postaci (kolce, miny czy prąd).
Oprócz trybu turnieju gracz może spróbować swoich sił w trybie pojedynczej walki, który wyróżnia się tym, że główną zasadą jest "każdy na każdego" (przy czterech zawodnikach). W tym trybie może bawić się naraz nawet czterech graczy.
Odbiór gry.
Gra została bardzo dobrze przyjęta. Oceniający docenili nieskomplikowaną, bardzo szybką akcję, ładną grafikę i wspaniałą oprawę dźwiękową. Popularność gry sprawiła, że powstało wiele fanowskich tłumaczeń, a także wiele remaków.

</doc>
<doc id="2908867" url="https://pl.wikipedia.org/wiki?curid=2908867" title="Stefan Bötticher">
Stefan Bötticher

Stefan Bötticher (ur. 1 lutego 1992 w Leinefelde) – niemiecki kolarz torowy, czterokrotny medalista mistrzostw świata.
Kariera.
Pierwsze sukcesy w karierze Stefan Bötticher osiągnął w 2009 roku, kiedy zdobył srebrne medale w sprincie indywidualnym i drużynowym podczas mistrzostw świata juniorów. Rok później w tej samej kategorii wiekowej był trzeci drużynowo i drugi indywidualnie. Na mistrzostwach Europy w kategorii U-23 Bötticher zdobył trzy złote medale: w sprincie drużynowym, indywidualnym oraz keirinie. W 2013 roku wystąpił na mistrzostwach świata w Mińsku, gdzie wspólnie z René Endersem i Maximilianem Levym zwyciężył w sprincie drużynowym, zdobywając tym samym swój pierwszy medal wśród seniorów. Trzy dni później Bötticher okazał się również najlepszy indywidualnie, bezpośrednio wyprzedzając Rosjanina Dienisa Dmitrijewa oraz Francuza François Pervisa. W 2014 roku zdobył srebrny medal w sprincie indywidualnym podczas mistrzostw świata w Cali, ulegając tylko Pervisowi.

</doc>
<doc id="2908874" url="https://pl.wikipedia.org/wiki?curid=2908874" title="Multiplayer online battle arena">
Multiplayer online battle arena

Multiplayer online battle arena (MOBA) – gra komputerowa będąca podgatunkiem strategicznych gier czasu rzeczywistego z ograniczoną liczbą graczy. Gracze często dzielą się na dwie drużyny, które walczą ze sobą na arenie. Termin został wymyślony przez studio Riot Games przy okazji premiery ich gry – "League of Legends". Pierwszym przedstawicielem gatunku była modyfikacja do gry "StarCraft" zatytułowana "Aeon of Strife", a pierwszą samodzielną produkcją gra "Demigod" studia Gas Powered Games. Przedstawiciele firmy Valve Corporation w odniesieniu do gier z tego gatunku stosują nazwę „action real-time strategy” (ARTS).

</doc>
<doc id="2908875" url="https://pl.wikipedia.org/wiki?curid=2908875" title="Wielki biznes">
Wielki biznes

Wielki biznes (ang. "Big Business ") – amerykański film z 1929 w reżyserii Jamesa W. Horna oraz Leo McCareya. Film z udziałem słynnego w tamtych czasach duetu komików Flip i Flap.

</doc>
<doc id="2908877" url="https://pl.wikipedia.org/wiki?curid=2908877" title="Kościół Dobrego Pasterza w Elblągu">
Kościół Dobrego Pasterza w Elblągu

Kościół Dobrego Pasterza w Elblągu – kościół parafialny należący do dekanatu pomorsko-warmińskiego diecezji warszawskiej Kościoła Polskokatolickiego w RP. Mieści się na elbląskiej Wyspie Spichrzów, przy ulicy Warszawskiej. Dawny kościół mennonicki.
Opis.
Świątynia została wybudowana w 1890 jako kościół mennonicki. Jest to budowla orientowana, wybudowana na planie prostokąta, posiada salowe wnętrze. Od zachodu i częściowo od północy i południa znajdują się empory. Pod względem architektonicznym reprezentuje styl neogotycki. Przy elewacjach bocznych opiętych przez dwuskokowe szkarpy znajduje się 5 ostrołukowych okien (okno znajdujące się na osi zachodniej zostało zamurowane w dolnej partii); fasada jest trzyosiowa, znajduje się na niej portal zakończony wysokim trójkątnym szczytem, nad nim jest umieszczona rozeta z prostym maswerkiem, wzniesionym z cegły, oraz sterczyna w kształcie niewielkiej czworokątnej sygnaturki; wzdłuż krawędzi szczytu jest umieszczony fryz arkadkowy.
Kościół został wpisany do rejestru zabytków 8 czerwca 1994 pod nr. 73/83.

</doc>
<doc id="2908878" url="https://pl.wikipedia.org/wiki?curid=2908878" title="Szun-czy">
Szun-czy



</doc>
<doc id="2908880" url="https://pl.wikipedia.org/wiki?curid=2908880" title="Bóg luk">
Bóg luk

Bóg luk, Bóg od zapychania dziur, Bóg kapryśny, Bóg magik, Bóg zapchajdziura, Bóg białych plam (ang. "God of the gaps") – określenie obrazujące sposób myślenia doszukujący się interwencji Boga w niewyjaśnionych jeszcze przez naukę aspektach świata.
Pojęcie „Boga luk” zostało wprowadzone przez Henry’ego Drummonda w jego wykładach "The Ascent of Man" z 1894. Termin został stworzony nie w celu zdyskredytowania teizmu, ale raczej by wskazać na błędność polegania na argumencie teleologicznym.
Rozwój.
W średniowieczu uznawano przyrodę za uległą wobec woli Boga. Później rozwinęły się jednak koncepcje deterministyczne, atomistyczne, redukcjonistyczne, w których coraz mniej pozostawało miejsca dla boskiej interwencji. Już w tomizmie przez jego nawiązanie do arystotelizmu Bóg w istocie był ograniczony naturą rzeczy, co stało w sprzeczności z przekonaniem o nieograniczonej wolności jego woli.
Rozumowanie takie typowe było dla fizykoteologii w XVIII i XIX wieku. W odróżnieniu od innych dziedzin teologii nurt ten opierał się głównie na wiedzy empirycznej, a nie na Biblii. Zwracał on szczególną uwagę na luki w wiedzy naukowej, niezdolnej do wytłumaczenia wszystkich aspektów świata. Luki te tłumaczył nadzwyczajną interwencją Boga.
Przykład takiego rozumowania stanowi model świata Isaaca Newtona. Problem jego modelu polega na tym, że wszystkie masy wzajemnie przyciągają się grawitacyjnie. Wobec tego świat powinien się zapaść, czego jednak się nie obserwuje. Jako czynnik przeciwdziałający zapadaniu się świata Newton proponował działanie Boga, utrzymującego świat w stabilnym stanie. Podobnie Newton tłumaczył stabilność Układu Słonecznego. Jest on bowiem podatny na zakłócenia, wywoływane na przykład przez ruchy komet. Rola Boga sprowadzałaby się w takim przypadku do wprowadzania odpowiednich poprawek w celu utrzymania stabilności Układu Słonecznego. Koncepcję tę rozwinął bardziej uczeń Newtona, Samuel Clarke. 
Krytyka.
Pierwsza krytyka takiego sposobu myślenia wyszła spod pióra Gottfrieda Leibniza. Poglądy swych przeciwników zobrazował jako Boga, który musi co chwila ponownie nakręcać swój zegar – zegar taki byłby niedoskonały. Lepszy od niego byłby mechanizm niewymagający nakręcania, działający bezbłędnie po jednokrotnym wprawieniu go w ruch. Świat stworzony na podobieństwo wymagającego ciągłego nastawiania zegara świadczyłby wedle Leibniza o małej przezorności Boga. Wszechmocny i doskonały Stwórca uczyniłby raczej świat, który nie wymaga żadnych poprawek ani stabilizacji. Współczesny teizm naturalistyczny stoi na stanowisku, że interwencje takie byłyby niezgodne z naturą Boga i jej integralnością, a także z naturą świata i łączącą je relacją.
Inny argument przeciwko temu sposobowi myślenia zwraca uwagę na rozwój nauki. W danym czasie istnieją oczywiście takie zjawiska, których nauka jeszcze nie potrafi wyjaśnić. Z upływem czasu jednak udaje się je wyjaśnić, tak że w efekcie postulowana nadzwyczajna Boska interwencja staje się niepotrzebna dla ich wyjaśnienia. W efekcie hipoteza zawierająca działanie Boga i hipoteza nieodwołująca się do bytów nadprzyrodzonych zostają sobie przeciwstawione. Prowadzi to do dyskredytacji religii. W związku z tym fizykoteologia jest oceniana jako nurt, który przyniósł religii krótkotrwałą korzyść i długoterminową stratę.
Obecnie „Boga od zapychania dziur” uznaje się za skompromitowany sposób myślenia. Teologia chrześcijańska ocenia go negatywnie. Michał Heller nazywa Boga luk „teologicznym fałszem”. Współczesny naturalizm odrzuca wyjaśnienia interwencjonistyczne, przyjmując, że żadne szczególne wydarzenie czy zjawisko przyrodnicze nie wymaga w swym wyjaśnieniu odwołania się do Boga. Wyjaśnienie go leży w gestii nauki. Nawet jeśli dzisiejsza wiedza nie pozwala na wiarygodne wyjaśnienie go, zostanie ono sformułowane w przyszłości, dzięki nauce, opisującej świat w sposób naturalistyczny i wyjaśniającej fakty poprzez inne zjawiska materialne. Bóg nie narusza opisywanych przez nią praw, działa w sferze metafizycznej. Wyjaśnienia nadnaturalne stosuje się tylko do takich właśnie kwestii, jak intelligibilność świata, jego racjonalność, czy też przyczyny jego istnienia w ogóle. Pomimo to „Bóg luk” pojawia się cały czas w dyskusji na temat powstania Wszechświata, w głosach utożsamiających globalną osobliwość i Wielki Wybuch ze stworzeniem świata przez Boga. W tym samym duchu utrzymane są niektóre koncepcje związane z fizyką chaosu i kosmologią kwantową. Podobny błąd popełnia stanowisko dotyczące antropogenezy uznające, że ewolucja zachodziła zgodnie z prawami opisywanymi teoriami ewolucji – aż do momentu, kiedy Bóg dokonał interwencji, stwarzając człowieka. Pogląd taki Józef Życiński określił jako naiwny, wskazując na obecność Boga w całym procesie ewolucji, nie tylko w wybranych jego etapach. Obecność ta ma jednak nie naruszać praw rządzących przebiegiem ewolucji.
Alternatywy.
Odrzucenie „Boga luk” nie oznacza jednak automatycznego zaprzeczenia jakiegokolwiek wpływu Boga na świat. Teologia mówi o Bogu podtrzymującym istnienie świata, a nawet o Bogu w sposób ciągły stwarzającym świat ("creacio continua"), o Bogu poprzedzającym świat nie w sensie czasowym, ale logicznym, o ontycznej zależności między Bogiem a światem, przez co Bóg jest w świecie immanentnie obecny. W tym ujęciu Bóg w każdej chwili istnienia świata stwarza go, a stwarzanie to polega między innymi na podtrzymywaniu istnienia naturalnego porządku, praw rządzących światem. Stanowisko takie nie ma charakteru empirycznego, dotyczy kwestii metafizycznych, przez to nie pozostaje w sprzeczności z różnymi ontologiami przyrody, w tym także z naturalistyczną. Jednakże rzeczone stanowisko jest krytykowane, jako że „zbyt łatwo” godzi naukę i religię, stojąc w sprzeczności z pewnymi poglądami w teologii, na przykład dotyczącymi świętych czy opętań. Spotyka się też zarzut zamiany teizmu w deizm, a nawet o trudności w odróżnieniu tego poglądu od ateizmu.

</doc>
<doc id="2908881" url="https://pl.wikipedia.org/wiki?curid=2908881" title="Halowe Mistrzostwa Europy w Lekkoatletyce 2013 – bieg na 400 m kobiet">
Halowe Mistrzostwa Europy w Lekkoatletyce 2013 – bieg na 400 m kobiet

Bieg na 400 metrów kobiet – jedna z konkurencji rozegranych podczas halowych lekkoatletycznych mistrzostw Europy w hali Scandinavium w Göteborgu.
Tytułu wywalczonego 2 lata temu w Paryżu nie obroniła Czeszka Denisa Rosolová, która uplasowała się na 5. miejscu.
Rezultaty.
Eliminacje.
Rozegrano 4 biegi eliminacyjne, do których przystąpiło 20 biegaczek. Awans do półfinału dawało zajęcie jednego z pierwszych dwóch miejsc w swoim biegu (Q). Skład półfinałów uzupełniły cztery zawodniczki z najlepszymi czasami wśród przegranych (q).
Półfinały.
Rozegrano 2 biegi półfinałowe, w których wystartowało 12 zawodniczek. Awans do finału dawało zajęcie jednego z pierwszych trzech miejsc w swoim biegu (Q).

</doc>
<doc id="2908883" url="https://pl.wikipedia.org/wiki?curid=2908883" title="Liz i Dick">
Liz i Dick

Liz i Dick (ang. "Liz &amp; Dick") – amerykański film biograficzny z 2012 roku w reżyserii Lloyda Kramera.
Światowa premiera filmu miała miejsce 25 listopada 2012 roku na antenie Lifetime.
Fabuła.
Początek lat 60. Na planie gigantycznej produkcji „Kleopatra” spotykają się piękna Elizabeth Taylor (Lindsay Lohan) oraz charyzmatyczny Richard Burton (Grant Bowler). Wybucha między nimi namiętny i burzliwy romans, który wzbudza zainteresowanie całego świata.
Obsada.
i inni

</doc>
<doc id="2908898" url="https://pl.wikipedia.org/wiki?curid=2908898" title="Przygody Dollie">
Przygody Dollie

Przygody Dollie (ang. "The Adventures of Dollie") – amerykański krótkometrażowy film akcji z 1908 roku w reżyserii Davida Warka Griffitha i G. W. Bitzera. Film był debiutem reżyserskim Griffitha. Kopia filmu znajduje się w archiwum filmowym Biblioteki Kongresu Stanów Zjednoczonych. Film opowiada historię młodej dziewczyny uprowadzonej przez romskiego domokrążcę, która zostaje uwięziona w beczce płynącej w kierunku wodospadu.
Fabuła.
Podczas pięknego letniego dnia, ojciec i matka Dollie postanawiają zabrać swoją córkę nad rzekę. Spotykają tam romskiego domokrążcę, który w odwecie za odmowę zakupu jego towarów atakuje Dollie i jej matkę. Natychmiast powstrzymuje go jednak głowa rodziny. W późniejszym czasie domokrążca wykorzystując chwilową nieuwagę rodziców porywa dziewczynkę, po czym rodzice organizują grupę poszukiwawczą. Para Romów umieszcza Dollie w beczce na końcu powozu, która wypada podczas przeprawy przez rzekę i płynie wraz z nurtem w kierunku wodospadu.

</doc>
<doc id="2908899" url="https://pl.wikipedia.org/wiki?curid=2908899" title="Dwór w Laskowej">
Dwór w Laskowej

Drewniany dwór państwa Laskowskich w Laskowej Dolnej – drewniany, zabytkowy dwór barokowy pochodzący z 1677, własność rodziny Laskowskich, potem biskupów, Skrzyńskich, Żochowskich oraz obecnie Michałowskich. W dworze najcenniejsza jest stara dworska kaplica.
Historia.
Niedaleko centrum wsi znajduje się drewniany dwór obecnie stanowiący własność rodziny Michałowskich, jest to budynek o bogatej historii, początkowo był własnością rodziny sędziego ziemskiego sądeckiego z Lipia Laskowskiego, następnie był w rękach biskupów krakowskich, Skrzyńskich oraz Żochowskich po których został odziedziczony przez Michałowskich, chwilowo w 1945 stał się kwaterą dowódcy 1. Frontu Ukraińskiego, marszałka Iwana Koniewa.
Budynek jest parterowy, wzniesiony na planie prostokąta, posiada ściany o konstrukcji zrębowej oraz czterospadowy dach łamany w stylu polskim. Wybudowany został przed 1677 dla rodziny Laskowskich. Wspomina o nim „Inwentarz wsi Dolney Laskowey” z 1687 r. (cytat): "...dwór iest ze wszystkim z iedney strony otyniony. Piekarnie dwie, staynie, stodół dwie, spichlerzów dwa, browar, w którym kocioł dobry do piwa warzenia..."
Najcenniejszą częścią dworu jest obecnie kaplica z polichromowanym religijnymi motywami i sufitem. W pobliżu dworu spichlerz i murowane stajnie.
Dwór otacza park z wiekowymi drzewami, z których niektóre uznane zostały pomnikami przyrody.
Obok dworu znajduje się kapliczka św. Jana Nepomucena.

</doc>
<doc id="2908900" url="https://pl.wikipedia.org/wiki?curid=2908900" title="Anastazewo (stacja kolejowa)">
Anastazewo (stacja kolejowa)

Anastazewo – stacja kolejowa w Anastazewie, w powiecie słupeckim, w województwie wielkopolskim, w Polsce.
Stacja była końcową dla linii wąskotorowej z Gniezna. Rozpoczynała się tutaj także linia do stacji Konin Wąskotorowy. Stacja powstała w wyniku przedłużenia istniejącej trasy Gniezno – Powidz do Anastazewa. Koncesję na budowę linii Powidz – Anastazewo Witkowska Kolej Powiatowa uzyskała 30 kwietnia 1911 roku, zaś dla ruchu otwarto ją 29 października 1911 roku. Ponieważ w Anastazewie znajdowała się granica prusko-rosyjska urządzono przejście graniczne wraz z komorą celną. Zamontowano również wagę wagonową. Warto wspomnieć, że linia Powidz – Anastazewo posiadała tory o rozstawie 600 mm, natomiast linia z Gosławic rozstaw 750 mm. W 1915 roku przekuto tory kolejki gosławickiej na 600 mm, co ułatwiło prowadzenie ruchu pociągów. W Anastazewie znajdowała się również parowozownia zwrotna, murowana, o kubaturze 493,1 m³. Powstała ona wraz z budową budynku stacyjnego (1911 rok). Posiadała ona 2 stanowiska, z których jedno było wyposażone w kanał rewizyjny o długości 8 m. Przed parowozownią była obrotnica o średnicy 6 m, studnia i skład węgla. Kolejna zmiana rozstawu torów, tym razem z 600 na 750 mm odbyła się w dniach 2 maja – 8 czerwca 1957 roku (odcinek Anastazewo – Niechanowo), natomiast trasę Anastazewo – Jabłonka Słupecka przekuto w lipcu i sierpniu 1954 roku. 1 stycznia 1966 włączono trasy Konin Wąsk. – Sompolno, Anastazewo – Jabłonka Słupecka oraz Cegielnia – Wilczyn w skład sieci Kujawskich Kolei Dojazdowych. 1 września 1986 roku zawieszono kursowanie pociągów na odcinku Powidz – Anastazewo. Od 3 lipca 1999 roku do Anastazewa ponownie zaczęły przyjeżdżać rozkładowe pociągi uruchamiane w sezonie letnim. Ze stacji odgałęziała się bocznica do GS Anastazewo. Została ona częściowo rozebrana w latach 70., a ostatni tor wraz z rozjazdem rozebrano w 1985 roku. Od sierpnia 2010 z powodu złego stanu technicznego torowiska do Anastazewa nie przyjeżdżają pociągi sezonowe (obecnie składy kursują w relacji Gniezno- Ostrowo Stare).
Rozkłady jazdy.
Rozkład pociągów Powidz – Anastazewo ważny od 5 czerwca 1925 roku do 14 maja 1926 roku
Rozkład jazdy pociągu Anastazewo – Gniezno ważny od 1 czerwca 1975 roku do 29 maja 1976 roku
kursuje codziennie

</doc>
<doc id="2908905" url="https://pl.wikipedia.org/wiki?curid=2908905" title="Kom (szczyt)">
Kom (szczyt)

Kom (bułg. "Ком", t. "Wielki Kom" – "Голям Ком" – "Goljam Kom", 2016 m) – szczyt w zachodniej części Starej Płaniny, na południe od Berkowicy. Kom i położone na wschód od niego niższe szczyty Sreden ("Średni") i Małyk ("Mały") Kom tworzą pasmo o przybliżonym położeniu wschód-zachód, zaokrąglonym trawiastym grzbiecie, stromym kamienistym północnym stoku i łagodnym trawiastym południowym stoku. Najbardziej imponujący jest widok na północ od szczytu – widać Berkowicę, Berkowskie pole i oddalone o 30 kilometrów Montanę i jezioro zaporowe Ogosta.
Szlaki turystyczne.
Imponujący widok ze szczytu natchnął pisarza Iwana Wazowa do napisania poematu „Na Kom”. Na jego cześć w pobliżu szczytu góry została postawiona kamienna tablica z płaskorzeźbą przedstawiającą pisarza i wersy z „Na Kom”. Na szczycie zaczyna się szlak Kom - Emine – bułgarski odcinek europejskiego szlaku turystycznego E-3.
Z Komu zaczyna się coroczny offroadowy wyścig Kom – Emine.

</doc>
<doc id="2908906" url="https://pl.wikipedia.org/wiki?curid=2908906" title="Ekspansywna polityka pieniężna">
Ekspansywna polityka pieniężna

Ekspansywna polityka pieniężna (ekspansywna polityka monetarna) – działania banku centralnego polegające na zwiększaniu podaży pieniądza poprzez obniżenie stopy procentowej (dyskontowej) i wskaźnika rezerw obowiązkowych oraz zakup na otwartym rynku kapitałowym papierów wartościowych emitowanych przez rząd.
Obniżenie stopy procentowej stymuluje wzrost inwestycji, co jest równoważne ze wzrostem popytu globalnego. Wzrost popytu globalnego skutkuje zwiększeniem dochodu zapewniającego równowagę. Zatem efektywności ekspansywnej polityki monetarnej zależy od elastyczności inwestycji na zmiany stopy procentowej.
Ekspansywna polityka pieniężna przy stałej krzywej IS i stałych cenach następuje przesunięcie krzywej LM w prawo i ustalenie się nowego punktu równowagi. Skutkiem tego działania jest obniżenie się stopy procentowej, następnie wzrost wydatków na konsumpcję i inwestycje, co niesie za sobą wzrost dochodu i popytu na pieniądz.
Taka polityka banku centralnego jest szczególnie zalecana w okresie recesji, kiedy widoczny jest spadek tempa wzrostu gospodarczego oraz wzrost bezrobocia, ponieważ służy stabilizowaniu gospodarki, czyli łagodzeniu w niej wahań koniunkturalnych, w szczególności przeciwdziałaniu recesji.
System stałego kursu walutowego.
Bank centralny poprzez sprzedaż lub kupno walut utrzymuje cenę waluty krajowej na stałym poziomie. Konsekwencją jest fakt, że krzywa bilansu płatniczego BP jest stała.
Ekspansywna polityka monetarna spowoduje przesunięcie LM w prawo - wzrośnie dochód Y i spadnie stopa procentowa i. W efekcie nastąpi odpływ kapitału i wystąpi deficyt BP. Bank centralny, chcąc zapobiec deprecjacji kursu, będzie musiał sprzedawać dewizy, a to spowoduje spadek podaży pieniądza (LM przesunie się w lewo do punktu wyjścia). Polityka więc jest nieskuteczna, zarówno przy stałej, jak i niedoskonałej (ograniczonej) mobilności kapitału oraz przy braku mobilności kapitału.
System płynnego kursu walutowego.
Kurs walutowy może się płynnie dostosowywać do zmieniającej się sytuacji gospodarczej. Zatem krzywa BP może się przesuwać w górę lub w dół w zależności od tego, czy mamy do czynienia z aprecjacją czy deprecjacją waluty krajowej.
Ekspansywna polityka monetarna spowoduje przesunięcie LM w prawo - wzrośnie Y i spadnie i. Efektem będzie odpływ kapitału, ponieważ krajowa stopa procentowa jest niższa od światowej, więc wystąpi deficyt BP oraz deprecjacja waluty krajowej. Spowoduje to wzrost eksportu oraz przesunięcie krzywej IS w prawo. Ostatecznie wyższy będzie dochód Y, a stopa procentowa pozostanie bez zmian. Taka polityka jest więc w tym wypadku skuteczna.
Ekspansywna polityka monetarna spowoduje przesunięcie LM w prawo - wzrośnie Y i spadnie i. Efektem będzie odpływ kapitału i deficyt BP oraz deprecjacja waluty krajowej, która spowoduje przesunięcie krzywej BP w dół oraz wzrost eksportu. Takie działanie skutkuje tym, iż IS przesuwa się w prawo. Ostatecznie wyższy będzie dochód Y, a stopa procentowa pozostanie bez zmian. Taka polityka jest więc w tym wypadku skuteczna.
Ekspansywna polityka monetarna spowoduje przesunięcie LM w prawo - wzrośnie Y i spadnie i. Efektem będzie wzrost importu i deficyt BP oraz deprecjacja waluty krajowej, która prowadzi do przesunięcia się krzywej BP w prawo oraz wzrostu eksportu i
przesunięcia się krzywej IS w prawo. Ostatecznie wyższy będzie dochód Y, a stopa procentowa pozostanie bez zmian. Taka polityka jest więc w tym wypadku skuteczna.

</doc>
<doc id="2908910" url="https://pl.wikipedia.org/wiki?curid=2908910" title="HMS J3">
HMS J3

HMS J3 – brytyjski okręt podwodny typu "J". Zbudowany w latach 1915–1916 w stoczni Pembroke Dockyard w Pembroke Dock. Okręt został wodowany 4 grudnia 1915 roku i rozpoczął służbę w Royal Navy na początku roku 1916. 
W 1916 roku okręt dowodzony przez Lt Cdr Henry’ego J. Hearna został przydzielony do Jedenastej Flotylli Okrętów Podwodnych ("11th Submarine Flotilla") stacjonującej w Portsmouth
Jego zadaniem, podobnie jak pozostałych okrętów typu "J", było patrolowanie Morza Północnego w poszukiwaniu i zwalczaniu niemieckich U-Bootów. 
W listopadzie 1918 roku J3 ciągle pozostawał w 11. Flotylli. 
25 marca 1919 roku w Portsmouth wraz z pięcioma innymi okrętami tego typu został przekazany Royal Australian Navy, dowódcą został Lt Claud B. Barry. 9 kwietnia okręty te wraz ze statkiem-bazą HMAS „Platypus” oraz eskortującym krążownikiem lekkim HMAS „Sydney” rozpoczęły podróż do Australii. Poprzez Gibraltar, Maltę 30 kwietnia 1919 roku konwój dotarł do Port Said. 7 maja osiągnięto Kolombo. Podczas rejsu dwa okręty uległy awariom (HMS J3 i HMS J5). 2 czerwca J3 po naprawach wraz z HMAS „Platypus” dołączył do oczekujących w Singapurze HMS J1, J2, J4 i J7. 15 lipca 1919 roku J3 dotarł do Sydney, gdzie został wyremontowany w Garden Island Dockyard i skierowany do bazy okrętów podwodnych w Geelong. Jednostka stacjonowała w Geelong do 1922 roku. 12 lipca 1922 roku wszystkie okręty typu "J" należące do Royal Australian Navy zostały przeniesione do rezerwy, do zatoki Western Port w Phillip Island.
Jednostka została sprzedana firmie Hill z Melbourne, a w styczniu 1926 roku kadłub okrętu został zatopiony na cmentarzysku w Swan Island (Victoria), u wejścia do zatoki Port Phillip.

</doc>
<doc id="2908911" url="https://pl.wikipedia.org/wiki?curid=2908911" title="HMAS J3">
HMAS J3



</doc>
<doc id="2908912" url="https://pl.wikipedia.org/wiki?curid=2908912" title="Kościół Narodzenia Najświętszej Maryi Panny w Choszcznie">
Kościół Narodzenia Najświętszej Maryi Panny w Choszcznie

Kościół Narodzenia Najświętszej Maryi Panny w Choszcznie – rzymskokatolicki kościół parafialny w Choszcznie, w województwie zachodniopomorskim. Należy do dekanatu Choszczno archidiecezji szczecińsko-kamieńskiej.
Historia.
Świątynia została zbudowana przez joannitów w XIV stuleciu w stylu gotyckim na miejscu kościoła granitowego z XIII wieku. W XVI wieku została przejęta przez protestantów. W latach 1511 i 1637 została zniszczona przez pożar. W latach 1859-1962 kościół został poddany gruntownej rekonstrukcji. W 1945 roku, podczas walk o miasto, uległ zniszczeniu. Natychmiast przystąpiono do odbudowy świątyni. W dniu 8 grudnia 1947 została poświęcona odbudowana część budowli. Od 1956 roku, kiedy proboszczem został ks. Tadeusz Sorys, rozpoczęto prace rekonstrukcyjne, które miały przywrócić świątyni pierwotny wygląd gotycki. Prace były wykonywane według projektu bytomskiego architekta P. Sznela. Prace rozpoczęły się w dniu 20 maja 1956 roku, a odbudowa wnętrza budowli została zakończona 21 kwietnia 1957 roku. W tym samym roku, poznański malarz P. Padee, namalował na ścianach prezbiterium sześć scen z życia Jezusa Chrystusa. Rok później, w 1959 roku, poznański organomistrz Saganowski zbudował organy. Po ukończeniu prac związanych z nawą, rozpoczęły się prace przy odbudowie wieży. Analizę stanu wieży i projekt jej odbudowy zostały wykonane w 1962 roku przez inżyniera Zygmunta Konarzewskiego. Dopiero po 1967 roku, podczas urzędowania księdza proboszcza Jana Abramskiego, rozpoczęły się prace przy rozbrajaniu niewypałów tkwiących w murach wieży. Nadzór budowlany nad tymi pracami sprawował inżynier Stefan Kwilecki. Odbudowa wieży zakończyła się w 1972 roku.
Wyposażenie.
Najcenniejszym zabytkiem choszczeńskiej fary jest, znajdujące się na bocznej ścianie prezbiterium, – „Drzewo Jessego” - ceramiczna płaskorzeźba przedstawiająca rodowód Chrystusa. W środku kompozycji umieszczony został wizerunek ukrzyżowanego Chrystusa, któremu towarzyszy Maryja i św. Jan. Po bokach przedstawiono 21 wizerunków przodków Chrystusa. Choszczeńskie „Drzewo Jessego” to rzadkość na skalę europejską.
Według Janiny Kochanowskiej choszczeńskie Drzewo Jessego powstało w XIV w. dla nieistniejącego już klasztoru franciszkanów. W XVII w., w wyniku dwóch pożarów, klasztor ten uległ zniszczeniu i wówczas to płaskorzeźba została przeniesiona na zewnętrzną ścianę choszczeńskiej fary. Do wnętrza, na swoje obecne miejsce, trafiła w połowie XIX w. podczas remontu świątyni.
Na uwagę wewnątrz świątyni zasługują dwa epitafia znajdujące się w ścianie przy wyjściu z zakrystii w nawie głównej. Są to: epitafium nagrobne burmistrza Mikołaja Rebentischa z XV stulecia, oraz epitafium nagrobne kolatorki Elżbiety von Schack z 1787 roku, która ufundowała dach budowli.

</doc>
<doc id="2908917" url="https://pl.wikipedia.org/wiki?curid=2908917" title="Pole Północne">
Pole Północne

Pole Północne – zlikwidowana wąskotorowa stacja kolejowa w Bytomiu, w powiecie bytomskim, w województwie śląskim, w Polsce. Na stacji swój początek miały trzy linie kolejowe:
Wszystkie linie miały charakter towarowy oraz były wąskotorowe.

</doc>
<doc id="2908921" url="https://pl.wikipedia.org/wiki?curid=2908921" title="Twierdzenie Erdősa-Dushnika-Millera">
Twierdzenie Erdősa-Dushnika-Millera

Twierdzenie Erdősa-Dushnika-Millera – wariant twierdzenia Ramseya mówiący, że dla każdej nieskończonej liczby kardynalnej formula_1 zachodzi relacja podziałowa
tzn. dla każdego kolorowania formula_3 rodziny formula_4 dwuelementowych podzbiorów formula_1 na dwa kolory 0 i 1 zachodzi co najmniej jeden z warunków:
(tj. istnieje zbiór monochromatyczny koloru 0 typu porządkowego formula_1 bądź istnieje zbiór monochromatyczny koloru 1 typu porządkowego formula_10).
Twierdzenie to zostało udowodnione przez Dushnika i Millera w 1941 dla [[regularna liczba kardynalna|regularnych liczb kardynalnych]] i rozszerzone na singularne liczby kardynalne przez [[Paul Erdős|Erdősa]].
Uwagi.
W przypadku, gdy formula_1 jest liczbą kardynalną o przeliczalnej [[Regularna liczba kardynalna|kofinalności]] (tj. cf formula_15), to liczby formula_10 w sformułowaniu twierdzenia Erdősa-Dushnika-Millera nie można zastąpić przez formula_17
Przykładowe zastosowanie.
Z twierdzenia Erdősa-Dushnika-Millera wynika, że w zbiorze nieskończonym formula_38 każde dwie relacje [[dobry porządek|dobrego porządku]] pokrywają się na zbiorze mocy formula_39 Istotnie, niech formula_40 i formula_41 będą dwiema relacjami dobrego porządku na formula_42 Rozważmy zbiory par
Zbiory formula_47 i formula_48 stanowią partycję zbioru formula_49 tj. formula_50 Istnieje więc zbiór formula_6 mocy formula_1 dla którego formula_53 bądź istnieje zbiór nieskończony formula_31 dla którego formula_55 Druga część alternatywy nie jest jednak możliwa, bo każdy ściśle malejący podzbiór zbioru dobrze uporządkowanego jest skończony. □
Bibliografia.
[[Kategoria:Twierdzenia kombinatoryki]]
[[Kategoria:Twierdzenia teorii mnogości]]

</doc>
<doc id="2908923" url="https://pl.wikipedia.org/wiki?curid=2908923" title="Null">
Null



</doc>
<doc id="2908924" url="https://pl.wikipedia.org/wiki?curid=2908924" title="Garmin-Sharp-Barracuda">
Garmin-Sharp-Barracuda



</doc>
<doc id="2908929" url="https://pl.wikipedia.org/wiki?curid=2908929" title="HMS J4">
HMS J4

HMS J4 – brytyjski okręt podwodny typu "J". Zbudowany w latach 1915–1916 w stoczni Pembroke Dockyard w Pembroke Dock. Okręt został wodowany 2 stycznia 1916 roku i rozpoczął służbę w Royal Navy w sierpniu roku 1916. 
W 1916 roku okręt dowodzony przez Capt. Martina E. Nasmitha został przydzielony do Jedenastej Flotylli Okrętów Podwodnych ("11th Submarine Flotilla") stacjonującej w Portsmouth
Jego zadaniem, podobnie jak pozostałych okrętów typu "J", było patrolowanie Morza Północnego w poszukiwaniu i zwalczaniu niemieckich U-Bootów. 
W listopadzie 1918 roku J4 ciągle pozostawał w 11. Flotylli. 
25 marca 1919 roku w Portsmouth wraz z pięcioma innymi okrętami tego typu został przekazany Royal Australian Navy, dowódcą został Lieutenant Ambrose N. Lee. 9 kwietnia okręty te wraz ze statkiem-bazą HMAS „Platypus” oraz eskortującym krążownikiem lekkim HMAS „Sydney” rozpoczęły podróż do Australii. Poprzez Gibraltar, Maltę 30 kwietnia 1919 roku konwój dotarł do Port Said. 7 maja osiągnięto Kolombo. Podczas rejsu dwa okręty uległy awariom (HMS J3 i HMS J5). 2 czerwca J3 po naprawach odpłynął z Kolombo z HMAS „Platypus” i dołączył do oczekujących w Singapurze HMS J1, J2, J4 i J7. 15 lipca 1919 roku J4 dotarł do Sydney, gdzie został wyremontowany w Garden Island Dockyard i skierowany do bazy okrętów podwodnych w Geelong. Jednostka stacjonowała w Geelong do 1922 roku. 12 lipca 1922 roku wszystkie okręty typu "J" należące do Royal Australian Navy zostały przeniesione do rezerwy, do zatoki Western Port w Phillip Island.
26 lutego 1924 roku jednostka została sprzedana firmie Melbourne Salvage Syndicate, 10 lipca 1924 roku okręt został zatopiony na cmentarzysku w Williamstown Dockyard, jednak został wydobyty i przetransportowany w okolice Port Phillip Heads i ponownie zatopiony w Port Phillip.

</doc>
<doc id="2908930" url="https://pl.wikipedia.org/wiki?curid=2908930" title="Dakara sono te wo hanashite">
Dakara sono te wo hanashite

 – debiutancki singel japońskiego zespołu B’z, wydany 21 września 1988 roku. Był jedynym singlem promującym pierwszy album zespołu "B’z".
Utwór tytułowy został dwukrotnie nagrany ponownie, najpierw w języku angielskim do ich minialbumu "BAD COMMUNICATION", a następnie jako hardrockowa wersja zawarta w kompilacji "B’z The „Mixture”". Wersja druga jest najczęściej wykonywaną wersją tego utworu przez zespół na koncertach.

</doc>
<doc id="2908931" url="https://pl.wikipedia.org/wiki?curid=2908931" title="HMAS J4">
HMAS J4



</doc>
<doc id="2908932" url="https://pl.wikipedia.org/wiki?curid=2908932" title="Guélor Kanga">
Guélor Kanga

Guélor Kanga Kaku (ur. 1 września 1990 roku w Oyem) – gaboński piłkarz grający na pozycji pomocnika. Od 2020 jest zawodnikiem FK Crvena zvezda.
Życie prywatne.
Kontrowersje.
W kwietniu 2021 Fédération congolaise de football association złożył pozew przeciwko Gabonowi o fałszowanie tożsamości Kanga. Organizacja twierdzi, że Kanga urodził się w Demokratycznej Republice Konga i jest w rzeczywistości o cztery lata starszy niż wskazuje metryka urodzenia Gabonu, oraz że jego nazwisko rodowe to Kiaku-Kiaku Kianga. Rzekomo władze Gabonu nadały mu obywatelstwo Gabonu wraz z nowym sfałszowanym aktem urodzenia. W maju 2021 roku doniesiono, że CAF rozpoczęła dochodzenie po tym, jak pojawiły się zarzuty, że jego matka zmarła w 1986 roku, pomimo jego zarejestrowanej daty urodzenia we wrześniu 1990 roku.

</doc>
<doc id="2908936" url="https://pl.wikipedia.org/wiki?curid=2908936" title="Ford Focus ST">
Ford Focus ST



</doc>
<doc id="2908939" url="https://pl.wikipedia.org/wiki?curid=2908939" title="Parafia św. Faustyny Kowalskiej w Groszowicach">
Parafia św. Faustyny Kowalskiej w Groszowicach

Parafia św. Faustyny Kowalskiej w Groszowicach – rzymskokatolicka parafia należąca do dekanatu Radom-Północ w diecezji radomskiej.
Zasięg parafii.
Do parafii należą wierni z miejscowości: Antoniówka (nr 321–342), Groszowice, Myśliszewice i Dawidów.

</doc>
<doc id="2908941" url="https://pl.wikipedia.org/wiki?curid=2908941" title="Kościół św. Michała Archanioła w Świdwinie">
Kościół św. Michała Archanioła w Świdwinie

Kościół Świętego Michała Archanioła w Świdwinie – rzymskokatolickikościół parafialny należący do dekanatu Świdwin, diecezji koszalińsko-kołobrzeskiej, zlokalizowany w Świdwinie, w województwie zachodniopomorskim. Proboszczem jest ks. Roman Tarniowy.
Historia.
Świątynia została wybudowana w stylu neogotyckim w 1927 roku, poświęcona została w dniu 24 grudnia 1945 roku, wieża została dobudowana w 1983 roku.
W dniu 15 czerwca 1975 roku dekretem ordynariusza koszalińsko-kołobrzeskiego Ignacego Jeża został przy kościele utworzony rektorat, obejmujący część miasta i kilka wiosek. W dniu 15 września 1981 roku kościół awansował do rangi samodzielnego kościoła parafialnego, dzięki dekretowi tegoż biskupa.
Wieża.
W wieży są umieszczone: zakrystia, trzy salki katechetyczne, klatka schodowa, dwie toalety oraz dzwonnica. Wieża jest zwieńczona metalowym krzyżem o wysokości 7,5 metrów obitym miedzianą blachą. Projektantem wieży jest architekt Jerzy Bindulski z Koszalina. 

</doc>
<doc id="2908943" url="https://pl.wikipedia.org/wiki?curid=2908943" title="Silnik BLDC">
Silnik BLDC



</doc>
<doc id="2908955" url="https://pl.wikipedia.org/wiki?curid=2908955" title="Laura Boldrini">
Laura Boldrini

Laura Boldrini (ur. 28 kwietnia 1961 w Maceracie) – włoska prawniczka, dziennikarka i polityk, w latach 2013–2018 przewodnicząca Izby Deputowanych.
Życiorys.
W 1985 ukończyła studia prawnicze na Uniwersytecie Rzymskim – La Sapienza. Początkowo pracowała jako dziennikarka dla RAI. Później była rzeczniczką Włoch w Światowym Programie Żywnościowym, a w latach 1998–2012 sprawowała funkcję rzecznika wysokiego komisarza Narodów Zjednoczonych do spraw uchodźców na Europę Południową.
W wyborach w 2013 wystartowała do Izby Deputowanych z ramienia ugrupowania Lewica, Ekologia, Wolność m.in. jako liderka list wyborczych na Sycylii. Uzyskała mandat posłanki XVII kadencji, a 16 marca 2013 na pierwszym posiedzeniu parlamentu została wybrana na przewodniczącą Izby Deputowanych.
W 2018 utrzymała mandat deputowanej na XVIII kadencję, kandydując z listy koalicji Wolni i Równi. W marcu tegoż roku zakończyła pełnienie funkcji przewodniczącej Izby Deputowanych. Również w 2018 zainicjowała powołanie nowego ruchu politycznego pod nazwą Futura. Związała się następnie z Partią Demokratyczną, z jej ramienia w 2022 została po raz kolejny wybrana do niższej izby włoskiego parlamentu.
Odznaczenia.
W 2004 odznaczona Krzyżem Kawalerskim Orderu Zasługi Republiki Włoskiej.

</doc>
<doc id="2908956" url="https://pl.wikipedia.org/wiki?curid=2908956" title="Forti FG01">
Forti FG01

Forti FG01 – samochód Formuły 1, zaprojektowany przez Giacomo Caliriego, Giorgio Stirano i Sergio Rinlanda i skonstruowany przez Forti. Samochód wziął udział w sezonie 1995 Formuły 1, oraz jako Forti FG01B, w pięciu Grand Prix sezonu 1996.
Historia.
Zespół Forti, ścigający się od 1987 roku w Międzynarodowej Formule 3000, odnosił w tej serii sukcesy, stąd też szef zespołu, Guido Forti, zaczął rozważać starty w Formule 1. Pod koniec 1992 roku zespół podpisał kontrakt z Pedro Dinizem, który wniósł do zespołu takich sponsorów, jak Arisco, Duracell, Gillette, Kaiser, Marlboro, Parmalat, Sadia i Unibanco. Do zespołu ściągnięto takich pracowników, jak Sergio Rinland i Cesare Fiorio, a także zdołano pod koniec 1994 roku pozyskać budżet w wysokości 17 milionów dolarów, wystarczający do startów w Formule 1.
Model FG01 był pierwszym samochodem Forti w Formule 1. Forti, które w Międzynarodowej Formule 3000 korzystało z gotowych nadwozi, po raz pierwszy w swojej historii musiało stworzyć własny samochód. Został on zaprojektowany przez Giacomo Caliriego i Giorgio Stirano z wkładem Sergio Rinlanda, który wcześniej był odpowiedzialny m.in. za projekty Brabhama BT60Y oraz Fondmetalu GR02. W 1994 roku Forti zakupiło pozostałe aktywa upadłego zespołu Fondmetal – w tym model GR02 – oraz zwróciło się do Rinlanda o pomoc z zaprojektowaniu samochodu opartego o model Fondmetal, który miał się ścigać w sezonie 1993, dzięki czemu Rindland miał duży wkład w FG01. Za aerodynamikę odpowiedzialny był były pracownik Brabhama, Fondmetalu i Astauto. Hans Fouche, który korzystał z tunelu aerodynamicznego w Południowej Afryce, natomiast składaniem samochodu zajęła się firma Belco Avia.
Pojawiły się opinie, że FG01 był jedynie przeróbką modelu Fondmetal GR02. Będąc samochodem nieudanym, przestarzałym, ciężkim, powolnym, kanciastym, nieporęcznym i niewydajnym aerodynamicznie, był określany jako „poprawiony samochód Formuły 3000”, a nawet jako „straszna kupa śmieci”. Pojazd dysponował zbyt dużym nosem, a początkowo nie był wyposażony w airbox, zaś moc silników Ford ED, zakupionych po atrakcyjnej cenie dzięki powiązaniom Forti z Ford do Brasil, wynosiła ok. 100 KM mniej od silników Renault RS7. Początkowo, jako jedyny samochód w stawce, dysponował także manualną skrzynią biegów. Samochód był pomalowany w żółto-niebieskie barwy, natomiast felgi pomalowano kolorem zielonym, co miało ilustrować wpływ Brazylii na Forti; dokładny odcień każdego koloru został wybrany w hołdzie dla Ayrtona Senny, który zginął podczas Grand Prix San Marino 1994.
Pierwszym kierowcą zespołu, dzięki swoim sponsorom, został ścigający się już dla Forti bez sukcesów w Międzynarodowej Formule 3000 Pedro Diniz, który podpisał z zespołem trzyletni kontrakt. Drugim kierowcą ze względu na doświadczenie i narodowość został wybrany Roberto Moreno.
Początek sezonu 1995 był dla Forti bardzo nieudany. W Grand Prix Argentyny oraz Grand Prix San Marino żaden z kierowców zespołu nie został sklasyfikowany ze względu na przejechanie poniżej 90% dystansu wyścigu, ponadto najlepsze czasy okrążeń znacznie odbiegały od innych najsłabszych zespołów, jak Pacific, Simtek czy Minardi. Do samochodu stopniowo wprowadzano jednak ulepszenia, jak zmniejszenie wagi o 60 kg, zastosowanie półautomatycznej skrzyni biegów, airboksu i poprawienie przedniego spojlera, sekcji bocznych i monokoku. Spowodowało to wzrost konkurencyjności Forti: w połowie sezonu obaj kierowcy Forti po raz pierwszy wyprzedzili w kwalifikacjach obu kierowców Pacifika, a podczas Grand Prix Australii Moreno po raz pierwszy zmieścił się w obowiązującym od 1996 roku limicie 107%. Diniz w tym wyścigu zajął siódme miejsce, co wprawdzie nie dało Forti punktów, ale pozwoliło zespołowi na wyprzedzenie w klasyfikacji konstruktorów Pacifika i Simteka.
Na sezon 1996 Diniz wraz ze swoimi sponsorami niespodziewanie odszedł do Ligiera, co znacznie zmniejszyło budżet zespołu i opóźniło prace nad nowym modelem. Spowodowało to, że na początku sezonu zespół był zmuszony użyć ubiegłorocznego modelu, który napędzały jedynie trochę bardziej konkurencyjne od silników Ford ED jednostki Ford Zetec-R. Kierowcami zostali Luca Badoer i Andrea Montermini, którzy podczas Grand Prix Australii oraz Grand Prix Europy nie zmieścili się w limicie 107% i nie zakwalifikowali się do wyścigu. Podczas Grand Prix San Marino Badoer ścigał się nowym samochodem FG03, a od Grand Prix Monako model ten przeznaczony był już dla obu kierowców.

</doc>
<doc id="2908957" url="https://pl.wikipedia.org/wiki?curid=2908957" title="Muzeum w Zelowie - Ośrodek Dokumentacji Dziejów Braci Czeskich">
Muzeum w Zelowie - Ośrodek Dokumentacji Dziejów Braci Czeskich



</doc>
<doc id="2908958" url="https://pl.wikipedia.org/wiki?curid=2908958" title="Emine">
Emine

Przylądek Emine (bułg. "Нос Емине" – Nos Emine) – skalisty przylądek na czarnomorskim wybrzeżu Bułgarii. Znajduje się 79 km na południe od Warny, 54 km na północ od Burgasu i 14 km na południe od Obzoru. Przylądek ten stanowi wschodni skraj staropłanińskiego łańcucha i umownie rozdziela bułgarskie wybrzeże czarnomorskie na północne i południowe. Przylądek Emine jest obszarem chronionym jako pomnik przyrody. Został nim ogłoszony w 1976.
Na Emine kończy się europejski długodystansowy szlak pieszy E3, bułgarską częścią którego jest szlak Kom - Emine. Na północ od przylądka znajduje się chronione miejsce Irakli.
Emine tworzy prawie pionowa 60-metrowa skała, otoczona przez setki podwodnych i sterczących nad wodą skał, rozsianych po morzu na ponad 250 metrów; brzeg jest wyjątkowo niebezpieczny dla żeglugi, a marynarze opływają go z daleka. Na przylądku działa latarnia morska.
W rejonie przylądka Emine są ruiny średniowiecznego monasteru i twierdzy Emona. Jej nazwa pochodzi od starogreckiej nazwy Starej Płaniny - "Aemon" ("Αίμος" - Aemos). Tę samą nazwę nosi też pobliska wieś Emona.
Linki zewnętrzne.
Zdjęcia z przylądka Emine

</doc>
<doc id="2908961" url="https://pl.wikipedia.org/wiki?curid=2908961" title="Kimi no naka de odoritai">
Kimi no naka de odoritai

 – drugi singel japońskiego zespołu B’z, wydany 21 maja 1989 roku. Jako jedyny singel promował drugi album zespołu "OFF THE LOCK".
Utwór tytułowy został wykorzystany w zakończeniach TV dramy stacji TBS.

</doc>
<doc id="2908963" url="https://pl.wikipedia.org/wiki?curid=2908963" title="Samsung Galaxy S4">
Samsung Galaxy S4

Samsung Galaxy S4 – smartfon z serii Galaxy produkowany przez koreańską firmę Samsung. Zaprezentowany 14 marca 2013 roku podczas wydarzenia "Unpacked" w Nowym Jorku. Jego premiera miała miejsce 27 kwietnia 2013 roku. Urządzenie dostępne jest w 327 sieciach komórkowych z 155 krajów.
Specyfikacja.
"Samsung Galaxy S4" został wyposażony w 5-calowy ekran Full HD Super AMOLED, którego gęstość pikseli wynosi 441 ppi. Posiada ośmiordzeniowy procesor Exynos 5 Octa z taktowaniem 1,6 GHz (4 rdzenie Cortex A15 połączone z czterema wykonanymi w technologii Cortex A7) lub czterordzeniowy Snapdragon 600 o taktowaniu 1,9 GHz. Model procesora zależy od regionu sprzedaży urządzenia, lecz w Polsce będzie istniała możliwość wyboru. Ponadto smartfon posiada 2 GB pamięci RAM oraz 16, 32 lub 64 GB pamięci wewnętrznej (w zależności od wersji) z możliwością rozszerzenia za pomocą karty microSD.
Tylny aparat fotograficzny posiada matrycę o rozdzielczości 13 Mpix, natomiast przedni 2 Mpix. Obsługuje łączność LTE, Wi-Fi (802.11 a/b/g/n/ac), Bluetooth 4.0 oraz IrDA. Urządzenie posiada baterię o pojemności 2600 mAh. Jego obudowa wykonana jest z poliwęglanu.
Wymiary urządzenia to 136,6 × 69,8 × 7,9 mm, a masa wynosi 130 g.
Innowacje w oficjalnym oprogramowaniu:
Sprzedaż.
Producent ogłosił, że w pierwszym miesiącu sprzedaży "Galaxy S4" na całym świecie zostało sprzedanych 10 mln sztuk, dla porównania Galaxy S3 potrzebował na to 50 dni, a model S II – pięciu miesięcy. W październiku 2013, czyli po sześciu miesiącach sprzedaż osiągnęła 40 mln sztuk.
Krytyka.
Samsung Galaxy S4 miewają problemy z wyświetlaczem, który wyświetlając w całości czarny obraz ma wyraźnie czerwoną poświatę. Okazało się, że czerwone subpiksele matrycy pozostają aktywne, co uniemożliwia wyświetlanie czerni. Samsung na raporty zareagował i udostępnił specjalną aktualizację oprogramowania. Jakiś czas później użytkownicy zauważyli kolejną wadę. Po zaktualizowaniu systemu w smartfonie dzieje się coś innego. W trakcie przewijania treści z czarnym tłem pojawia się fioletowa poświata tuż przed tym, jak kolor czarny przejdzie w ciemnoniebieski. Dobrze widać to w trakcie przewijania listy ustawień systemowych. Przewijając jej zawartość w górę i w dół widać, jak na ciemnych paskach oraz przyciskach następują przekłamania kolorów. Na forum dyskusyjnym XDA Developers można zauważyć, że problem ten jest powszechny, a więc trudno uznać to za incydent.
Użytkownicy narzekają też na jakość plastikowej obudowy, która szybko się rysuje, zaledwie 8,6 GB wolnego miejsca w modelu 16 GB, brak możliwości zapisywania danych aplikacji na karcie pamięci (poprawione wraz z aktualizacją oprogramowania), brak stabilizacji optycznej aparatu (co skutkuje obniżoną jakością zdjęć oraz filmów przy słabym oświetleniu), nadmierne nagrzewanie, throttling, czyli obniżanie taktowania, częste „lagowanie”, problemy z czujnikami dotyku, niedopracowanie wielu funkcji telefonu.
Rodzina smartfonu.
Oficjalnie zapowiedziano Samsung Galaxy S4 w dodatkowych odmianach:

</doc>
<doc id="2908964" url="https://pl.wikipedia.org/wiki?curid=2908964" title="Soothe My Soul (singel Depeche Mode)">
Soothe My Soul (singel Depeche Mode)

Soothe My Soul – drugi singel brytyjskiej grupy muzycznej Depeche Mode z trzynastego albumu studyjnego Delta Machine Utwór ten napisał Martin L. Gore.
Teledysk.
Teledysk do piosenki został udostępniony 28 marca 2013 roku za pośrednictwem serwisu VEVO. Reżyserem materiału jest Warren Fu
Lista utworów.
2 Track Single.
Maxi Single 12
Vinyl – (wydany 10 czerwca)
"Strona a"
"Strona b"

</doc>
<doc id="2908965" url="https://pl.wikipedia.org/wiki?curid=2908965" title="Olivia Gdańsk">
Olivia Gdańsk

Klub Hokejowy Olivia – polski klub hokejowy z siedzibą w Gdańsku.
Historia.
Na początku 2013 roku w mediach została ogłoszona inicjatywa stworzenia klubu Olivia Gdańsk. W zamierzeniu ma być pierwszym polskim zespołem przyjętym do rozgrywek hokejowych Kontynentalnej Hokejowej Ligi (KHL), które stanowią najwyższą klasę rozgrywkową w Rosji, skupiającą także zespoły z innych państw (w sezonie 2011/2012 w lidze występowało sześć nierosyjskich klubów). Pod koniec stycznia 2013 roku prezydent KHL, Aleksandr Miedwiediew zaanonsował starania twórców klubu oraz możliwość przyjęcia gdańskiego zespołu do KHL (zasugerował także, iż trenerem drużyny miałby zostać Wiaczesław Bykow; od września 2012 roku konsultant reprezentacji Polski). Działania od początku pilotował Litwin Antanas Sakavickas, a była w nie zaangażowana także firma TuttoSport Polska.
12 lutego 2013 roku przedstawiciele klubu złożyli w Moskwie oficjalny wniosek o przyjęcie do KHL od sezonu 2012/2013. W spotkaniu uczestniczyli ze strony ligi Dmitrij Kurbatow, Wadim Skoropupow, Natalja Czajkowskaja i Marija Kafadżij, a ze strony polskiej prezes zarządu klubu Antanas Sakavickas, Błażej Jenek i Marek Kostecki. Podczas wizyty omówiono harmonogram działań, a goście przedstawili wstępnie swoje zamierzenia i dokonali prezentacji działalności klubu deklarując, że ich celem jest stworzenie zespołu w lidze KHL, a równocześnie drużyn przewidzianych do gry w rozgrywkach Wyższej Hokejowej Ligi (WHL), "de facto" drugiej klasy rozgrywkowej w Rosji) oraz Młodzieżowej Hokejowej Ligi (MHL), czyli ligi juniorskiej. Potwierdzono, że głównym obiektem do rozgrywania meczów ma być Ergo Arena, zaś dodatkowe funkcje ma pełnić Hala Olivia. Prócz aplikacji złożono listy intencyjny zawierający oficjalne poparcie udzielone przez Polski Związek Hokeja na Lodzie.
Twórcy Olivii czerpali działalności i organizacji klubu i zaplecza łotewskiego Dinama Ryga, także występującego w KHL, zaś w lutym 2013 roku funkcję dyrektora sportowego Olivii objął Mariusz Czerkawski.
Kolejny etap procedury stanowiła wizytacja przedstawicieli KHL w Gdańsku i sprawdzenie infrastruktury, obiektów oraz aspektów ekonomicznych i gwarancji finansowych aplikującego o przyjęcie klubu. 10 marca 2013 roku komisja oddelegowana od władz rozgrywek KHL przybyła z wizytą do Gdańska celem oceny infrastruktury miasta oraz standardu obiektów i zaplecza (lodowiska), koniecznych do organizacji meczów i należytego wsparcia równolegle z meczami hokejowymi (transport – lotnisko, noclegi – bazę hotelową). Władze klubu przedstawiły gwarancje finansowe świadczące o tym, że budżet klubu może miałby wynosić w sumie ok. 8 mln euro. Potwierdzono, że zespołami stowarzyszonymi z Olivią występującą w KHL, byłyby drużyna występująca w WHL (skupiająca reprezentantów kadry Polski do lat 20) oraz druga w MHL (z kadrowiczami Polski do lat 18). W czasie wizytacji złożono pisemne gwarancje dla projektu Olivia udzielone przez PZHL, marszałka województwa pomorskiego i Miasto Gdańsk. Władze KHL pozytywnie oceniły infrastrukturę i zadeklarowały analizę gwarancji finansowych w klubie.
Zadeklarowano, że obok głównego obiektu Ergo Arena, pojedyncze mecze mogą zostać rozegrane na gdańskim obiekcie pierwotnie piłkarskim PGE Arena, w innych polskich lodowiskach (np. Torwar, Atlas Arena, Spodek) oraz w rosyjskim Kaliningradzie.
15 marca 2013 roku wpisano do rejestru przedsiębiorców nowo utworzony podmiot o nazwie Klub Hokejowy Olivia spółka z ograniczoną odpowiedzialnością. Prezesem klubu został Litwin Antanas-Sakavickas (były dyrektor sportowy łotewskiego klubu piłkarskiego Skonto FC z Rygi), wiceprezesem Maciej Turnowiecki, a członkiem zarządu Błażej Jenek (do kwietnia 2012 roku dyrektor generalny Lechii Gdańsk). W październiku 2009 roku wszyscy trzej podpisali list intencyjny w sprawie współpracy pomiędzy klubami Lechii Gdańsk i Skonto Ryga.
Zgodnie z kalendarzem władz KHL, decyzje o przyjęciu klubów do rozgrywek zostaną wydane do 30 kwietnia 2013 roku. Po wizytacji komisji KHL klub deklarował starania w uzyskaniu wiarygodności finansowej i podejmował kolejne kroki organizacyjne. 19 marca 2013 roku prezydent KHL, Aleksandr Miedwiediew pozytywnie ocenił wizytowaną infrastrukturę Gdańska, jednak jednocześnie ogłosił, że klub nie zdoła osiągnąć odpowiedniego finansowania i nie zostanie przyjęty do KHL od sezonu 2013/2014. W tym czasie prezes klubu zapowiedział dalsze, konsekwentne starania i uzyskał poparcie minister sportu i turystyki, Joanny Muchy. Pomimo niekorzystnych perspektyw w kontekście czasu na przedstawienie wymaganych zobowiązań prezes klubu zapewniał o dalszej organizacji przedsięwzięcia, a dodatkowo poinformował o zgłoszeniu zespołu do rozgrywek Pucharu Polski. Wiąże się to z zamiarem wystawienia ewentualnych zawodników polskiego pochodzenia w polskich rozgrywkach, co stanowi warunek ich późniejszego dopuszczenia przez IIHF do występów w reprezentacji Polski (istnieje konieczność gry przez dwa lata w państwie, w barwach którego chce występować, zaś KHL rozgrywki KHL nie spełniałyby tej roli). W kwietniu 2013 roku trwały dalsze zabiegi organizacyjne, w tym działanie Mariusza Czerkawskiego ukierunkowane na dobór kadry zawodniczej. W tym czasie planowano budżet na sumę ponad 8 mln euro. Ostatecznie decyzja władz ligi nie uległa zmianie i projekt Olivia nie został przyjęty do sezonu KHL 2012/2013 (akceptację uzyskał klub z Władywostoku i chorwacki KHL Medveščak Zagrzeb).

</doc>
<doc id="2908968" url="https://pl.wikipedia.org/wiki?curid=2908968" title="Wacław Szukiewicz">
Wacław Szukiewicz

Wacław Szukiewicz (ur. 5 września 1896 w Olicie, zm. 1992 w Fort Lauderdale) – kapitan artylerii rezerwy Wojska Polskiego, inżynier chemik, wynalazca, działacz gospodarczy, od 1941 zamieszkały w Stanach Zjednoczonych.
Życiorys.
Urodził się w 1896 w Olicie, w rodzinie Ludwika Napoleona i Marii Teresy z Łukaszewiczów (ur. 1864). Był starszym bratem Romana (ur. 1900) i Zofii (1900–1990), która została żoną Władysława Surmackiego. Ojciec był synem powstańca styczniowego, zesłanego do guberni samarskiej, a matka była wnuczką Ludwika Narbutta i bratanicą Izydora Łukaszewicza, dowódcy oddziału powstańczego, który zginął w 1863 pod Słonimem.
W 1914 rozpoczął studia na wydziale budowy maszyn politechniki w Petersburgu. Przerwał je z powodu powołania do armii rosyjskiej, w której służył w latach 1914–1917. Po rewolucji październikowej dowodził jako podporucznik 150-osobowym oddziałem Samoobrony Lidzkiej, broniącym Ziemi Lidzkiej przed bolszewikami. Dowodził następnie pierwszym batalionem lidzkiego pułku piechoty Wojska Polskiego, po tym jak oddział został do niego włączony.
W 1925 ukończył studia na Wydziale Chemicznym Politechniki Warszawskiej. W latach 1925–1927 prowadził w Paryżu prace badawcze w dziedzinie chemii medycznej. W 1927, po powrocie do Polski, pracował w stacji doświadczalnej, badającej otrzymywanie gliceryny dynamitowej z masy cukrowej, a od 1929 rozpoczął badania nad kauczukiem syntetycznym. Od 1933 kierował Działem Syntezy Kauczuku w Chemicznym Instytucie Badawczym. Współautor opracowania katalitycznej metody produkcji kauczuku butadienowego (kauczuk erytrenowy) ze spirytusu (1935). Produkcję materiału, pod nazwą KER, uruchomiono w Dębicy w 1937.
29 stycznia 1932 został mianowany kapitanem ze starszeństwem z 2 stycznia 1932 i 29. lokatą w korpusie oficerów rezerwowych artylerii. Posiadał przydział w rezerwie do 1 Pułku Artylerii Przeciwlotniczej w Warszawie. 
Po wybuchu II wojny światowej wstąpił do wojska i przedostał się 19 września 1939 przez granicę rumuńską wraz ze swoim oddziałem. Rząd Rzeczypospolitej Polskiej na uchodźstwie skierował go do pracy nad produkcją sztucznego kauczuku we Włoszech, gdzie przebywał do czasu włączenia się tego kraju do wojny. W 1941 przybył do Stanów Zjednoczonych, gdzie nadal pracował nad kauczukiem syntetycznym, którego produkcję według opracowanej przez Polaków metody rozpoczęto w 1945. W latach 1946–1965 był konsultantem rządu argentyńskiego dla spraw przemysłowych, pracował także dla różnych amerykańskich firm chemicznych.

</doc>
<doc id="2908969" url="https://pl.wikipedia.org/wiki?curid=2908969" title="Gospodarka Argentyny">
Gospodarka Argentyny

Argentyna jest jednym z najlepiej rozwiniętych gospodarczo krajów Ameryki Południowej. Argentyna jest wiodącym producentem żywności na kontynencie oraz posiada duże rezerwy gazu i litu. W wyniku kryzysu wywołanego przez COVID-19 produkt krajowy brutto Argentyny spadł o 9,9%. W 2021 PKB wzrosło o 10,4%. W sierpniu 2022 roku inflacja wynosiła 71% w skali roku. Poważnymi problemami gospodarki Argentyny są: brak stabilności gospodarczej, ograniczający trwałość wzrostu gospodarczego, oraz wysoki deficyt budżetowy. Walutą Argentyny jest peso argentyńskie. Argentyna jest członkiem Międzynarodowej Organizacji Pracy, Banku Światowego, Międzynarodowego Funduszu Walutowego, Światowej Organizacji Handlu. 26 marca 1991 roku Argentyna współtworzyła Mercosur – regionalną organizacje gospodarczą.
Kontekst historyczny.
Argentyna uzyskała niepodległość w 1810 roku. Boom gospodarczy Argentyny przypadł na lata 1875–1914. Za sprawą rozwoju handlu światowego, spadku kosztów transportu i rozwój techniki umożliwiającej przewóz chłodzonego mięsa rozwinęło się rolnictwo. W Argentynie pojawiła się grupa posiadaczy ziemskich, która zbudowała swój majątek na handlu zbożem, wołowiną i innymi produktami rolniczymi. Dużym problemem w gospodarce był brak wykwalifikowanych robotników (w 1914 roku co trzeci Argentyńczyk był analfabeta). W 1922 roku prezydent Hipólito Yrigoyen wprowadził publiczny system edukacji i obowiązkowe emerytury. Podczas jego pierwszej kadencji, przypadającej na lata 1916–1922, średni wzrost gospodarczy Argentyny wynosił ok. 8%. Yrigoyen wrócił na fotel prezydenta w 1928 roku. Rok później w wyniku wielkiego kryzysu gospodarka Argentyny się załamała. W 1930 roku grupa wojskowych obaliła Yrigoyena. W 1935 roku powołano Bank Centralny Argentyny. Jej pierwszymi współwłaścicielami byli państwo i banki komercyjne. Zgodnie z prawem, Bank Centralny Argentyny nie mógł udostępniać rządowi środków przekraczających 10% średnich wpływów podatkowych z minionych trzech lat. Bank Centralny Argentyny do dziś odpowiada za emisję peso, ustala stopy procentowe i kurs walutowy, reguluje podaż pieniądza i decyduje o ilości gotówki rezerwowej, którą muszą posiadać banki.
Rządy Juana Peróna.
W 1946 roku prezydentem Argentyny został Juan Perón. Po zamachu stanu z 1943 roku pełnił on urząd w departamencie pracy i bezpieczeństwa socjalnego, przekształcony następnie w ministerstwo. Perónowi udało się zreformować prawo pracy i nawiązać współpracę ze związkami zawodowymi. Utrzymywał kontakt z związkami również, gdy awansował na ministra wojny, a następnie na wicepremiera. Jako wicepremier Perón znacjonalizował Bank Centralny Argentyny oraz zniósł regulację, ograniczającą limit ograniczający kwotę pożyczki dla rządu. Jako prezydent, Juan Perón ogłosił powstanie tzw. trzeciej drogi, odrębnej od systemu kapitalistycznego i komunistycznego. Perón znacjonalizował przemysł, koleje, uniwersytety, marynarkę handlową i zakłady użyteczności publicznej, przyznał robotnikom świadczenia socjalne i podwyżki płac oraz wprowadził monopol państwowy w handlu z zagranicą.
Dzięki zagwarantowaniu świadczeń socjalnych, wprowadzeniu regulacji w zakresie bezpieczeństwa pracy i organizacji robót publicznych (finansowanych z rezerw walutowych zgromadzonych podczas prosperity) Perón cieszył się bardzo dużą popularnością wśród robotników, co pozwoliło mu na zbudowanie państwa autorytarnego. Liczne regulacje oraz stosowanie terroru politycznego sprzyjały rozwojowi wielkich przedsiębiorstw państwowych. Przedsiębiorstwa te nierzadko przynosiły straty finansowe, gdyż były prowadzone przez osoby niewykwalifikowane i niedoświadczone, obsadzone na dane stanowiska z politycznego nadania. Podczas prezydentury Peróna argentyńskie zakłady przemysłowe były wspierane przez rząd poprzez udzielanie tanich pożyczek i obniżenie podatków, co zwiększało wydatki i zmniejszało wpływy w budżecie kraju. Deficyt budżetowy był finansowany przez bank centralny poprzez emisję pieniądza.
W latach 1948–1950 peso argentyńskie straciło 70% wartości. Inflacja wzrosła z 19% (1946) do 50% (1951). W latach 1948–1952 siła nabywcza robotników spadła o 20%, podczas gdy produkt krajowy brutto pozostał na tym samym poziomie.
W 1951 roku Perón uzyskał reelekcję. Pomimo nasilenia terroru politycznego coraz częściej dochodziło do strajków na tle ekonomicznym. W 1955 roku doszło do zamachu stanu, który doprowadził do obalenia Perón. Perón uciekł do Paragwaju, a następnie do Hiszpanii, skąd utrzymywał kontakt z liderami skrajnych związków zawodowych. W wyniku nieudolnej polityki ekonomicznej kolejnych prezydentów, coraz więcej Argentyńczyków z nostalgią zaczęło odnosić się do polityki socjalnej Peróna. Juan Perón wrócił do kraju po zamachu stanu z 1966 roku. W 1973 roku peroniści zdobyli większość w parlamencie, zaś w wyborach specjalnych Juan Perón został wybrany na prezydenta. Władzę pełnił do swojej śmierci 1 lipca 1974 roku.
Niestabilność ekonomiczna.
Po śmierci Juana Peróna prezydentem Argentyny została jego żona Isabel. W wyniku nasilenia terroru politycznego i rosnącego chaosu ekonomicznego w 1975 roku została ona obalona w wyniku zamachu stanu. Władzę w kraju przejęła junta wojskowa. Rządy wojskowe nie poradziły sobie ze złą sytuacją gospodarczą Argentyny. Junta upadła wkrótce po rozpoczęciu wojny o Falklandy, w wyniku której Brytyjczycy zachowali władzę na wyspach. Po upadku junty wojskowej przywrócono w Argentynie demokrację.
W 1983 roku prezydentem został Raúl Alfonsín. Pomimo wprowadzenia przez Alfonsína reform i renegocjacji zadłużenia gospodarka Argentyny nadal borykała się z deficytem budżetowym i inflacją (w 1988 roku przekraczającej ok. 600%). W 1989 roku Raúl Alfonsín ustąpił z urzędu prezydenta. Jego następcą został Carlos Menem, który rozpoczął prywatyzację zakładów przemysłowych, rolniczych i usługowych oraz infrastruktury (z prywatyzacji wyłączono część banków) w ramach tzw. Planu wymienialności. W kwietniu 1991 roku ustanowiono sztywne powiązanie wartości peso argentyńskiego z dolarem amerykańskim w relacji 1:1, dzięki czemu udało się zahamować inflację oraz ustabilizować gospodarkę. Nowy system polityki monetarnej poparli ekonomiści związani z Bankiem Światowym i Międzynarodowym Funduszem Walutowym. Pozytywna opinia ekonomistów wynikała z badań empirycznych dowodzących, że państwa, które zastosowały ten system polityki pieniężnej w latach 1950–1953 rozwijały się szybciej od pozostałych, korzystających z innych reżimów walutowych. Prywatyzacja przyczyniła się do wzrostu rentowności przedsiębiorstw oraz ogólnej modernizacji gospodarki Argentyny, jednak doprowadziła ona również do dużego wzrostu bezrobocia. Nie udało się również rozbić monopoli państwowych na kilka konkurencyjnych firm prywatnych. W 1998 roku inflacja wyniosła 0,1%.
Kryzys gospodarczy w latach 1999–2001.
Po chwilowej stabilizacji, w 1999 roku gospodarka Argentyny załamała się na skutek osłabienia konkurencyjności produktów argentyńskich na rynkach światowych w wyniku dewaluacji reala brazylijskiego, odpływu kapitału zagranicznego do Brazylii oraz niekorygowania błędów podczas transformacji gospodarki Argentyny. Kryzys gospodarczy w 1999 roku dotknął wszystkie kraje Ameryki Łacińskiej, jednak w Argentynie był on wyjątkowo dotkliwy i długotrwały. Kryzys uwypuklił wady wprowadzonego w 1991 roku ścisłego powiązania peso argentyńskiego z dolarem amerykańskim. Mocna waluta sprzyjała zarówno importowi towarów, ale także zachęcała do korzystania z kredytów zagranicznych. W efekcie w 2001 roku dług Argentyny wyniósł 150 mln USD, zaś zadłużenie krótkoterminowe wyniosło ponad 20 mld USD (przy rezerwach walutowych wynoszących 15 mld USD). Kryzys pogłębił spadek cen żywności i surowców na rynkach światowych oraz niewydolność systemu podatkowego i pokrywanie deficytu budżetowego emisją obligacji.
W 1999 roku prezydentem Argentyny został Fernando de la Rúa. 21 grudnia 2001 roku podał się do dymisji, nie radząc sobie ze stabilizacją gospodarki kraju. Do 2 stycznia 2002 roku Kongres czterokrotnie wybierał prezydenta kraju. Rządzący wówczas prezydenci rezygnowali z urzędu po kilku dniach, gdyż nie potrafili poradzić sobie z recesją. W styczniu 2002 roku prezydentem został Eduardo Duhalde. Do końca 2002 roku gospodarka Argentyny zmniejszyła się o 20% w stosunku do 1998 roku. Kryzys gospodarczy zakończył się bankructwem Argentyny, załamaniem planu wymienialności, spadkiem kursu peso argentyńskiego oraz międzynarodowym izolacją finansową. Poprawa gospodarki nastąpiła w pierwszej połowie 2003 roku, jeszcze przed dymisją Duhaldego.
Recesja z 2001 roku, kirchnerismo i najnowsze wydarzenia.
W maju 2003 roku prezydentem został Néstor Kirchner. Kirchner zapoczątkował tzw. kirchnerismo, populistyczną politykę gospodarczą, stanowiącą odmianę peronizmu. Wprowadził on program reform socjalnych i gospodarczych, które krótkotrwale przyczyniły się do poprawy gospodarki kraju. Podczas jego rządów ożywiła się gospodarka Argentyny, pomimo nie wdrażania rekomendowanej przez Międzynarodowy Fundusz Walutowy polityki oszczędzania. W 2005 roku Néstor Kirchner prowadził uwieńczone sukcesem rozmowy z wierzycielami w sprawie redukcji długu państwowego w wysokości 104 mld USD.
W 2007 prezydentem została Cristina Fernández de Kirchner, żona Néstora. Kontynuowała ona politykę męża. W 2007 roku rząd Argentyny zaczął fałszować dane dotyczące inflacji. W 2012 roku nasilił się konflikt rządu argentyńskiego z Międzynarodowym Funduszem Walutowym na tle szacowania i publikowania danych dotyczących inflacji. Wysokość inflacji podawana przez rząd oraz szacowana przez niezależnych ekonomistów znacząco się różniła. Aby zahamować inflację, w 2012 roku wprowadzono kontrolę cen żywności, mediów, transportu oraz trzystu innych produktów. Za prezydentury Cristiny Fernández de Kirchner wprowadzono również państwową kontrolę wydobycia i sprzedaży ropy naftowej oraz znacjonalizowano wcześniej sprywatyzowane przedsiębiorstwa. 30 czerwca 2014 roku Argentyna ponownie ogłosiła bankructwo.
W 2015 roku prezydentem Argentyny został Mauricio Macri. Na ministra finansów mianował Alfonso Prat-Gaya. Jedną z pierwszych decyzji Prat-Gaya było uwolnienie kursu peso argentyńskiego (17 grudnia 2015). 22 maja 2020 roku Argentyna ponownie zbankrutowała. Produkt krajowy brutto spadł w 2020 roku o 9,9% podczas kryzysu wywołanego przez pandemię COVID-19. Rok później produkt krajowy brutto wzrósł o 10,4%.
Energetyka.
Energię elektryczną produkuje się głównie w elektrowniach cieplnych i wodnych. Na rzece Parana stoi elektrownia wodna Yaciretá. W Argentynie działa kilka elektrowni jądrowych. Dzięki nim kraj jest głównym producentem energii jądrowej w Ameryce Łacińskiej.
Przemysł.
Rozwinięty jest przemysł przetwórczy (hutnictwo żelaza i metali nieżelaznych), maszynowy, chemiczny, środków transport, rafinacji ropy naftowej oraz sektory związane z zaopatrzeniem rolnictwa i przetwarzaniem jej produktów (spożywczy, skórzano-obuwniczy, włókienniczy). Przemysł koncentruje się głównie wokół największych miast Argentyny. Przemysł samochodowy jest w trakcie rozwoju. Sektor ten ożywił się w latach 90., w wyniku inwestycji zagranicznych i budowy nowoczesnych montowni. Przemysł lotniczy rozwinął się w Córdobie. Przemysł stalowy pojawił się w latach 40. XX wieku. W następnych latach jej rozwój był powolny. Zakłady w Jujuy, huta w Rosario czy też huta w San Nicolás de los Arroyos produkują większość krajowej stali. Produkcja ta nie zaspokaja popytu krajowego.
Górnictwo.
Argentyna eksploatuje ropę naftową i gaz ziemny, głównie w Patagonii (Comodoro Rivadavia, Cerro Redondo), na Ziemi Ognistej oraz w północno-zachodniej części kraju. Węgiel kamienny wydobywa się w Río Turbio. Wydobywa się również rudy żelaza w Zapla i Sierra Grande, rudy cynku i ołowiu w Jujuy, a także uranu, miedzi, wolframu, cyny, manganu, berylu i srebra (w Patagonii), sól kamienną, siarkę, litu i fosforyty, bor. Argentyna posiada trzecie co do wielkości złoża litu (6,5% światowych zasobów), czwarte miedzi (7,3%) i siódme srebra (7,2%). Większość zasobów naturalnych znajduje się w terenach przygranicznych z Chile i rejonach pustynnych.
Górnictwo zaczęło rozwijać się w latach 90. XX wieku. Wcześniej sektor wydobywczy ograniczał się do wydobywania surowców budowlanych. Najstarszą czynną kopalnią w Argentynie jest działająca od lat 30. XX wieku El Aguilar, skąd wydobywa się skały użytkowe. Obecnie kopalnia należy do szwajcarskiej spółki Glencore. W 1992 roku opracowano plan rozwoju prywatnych inicjatyw w przemyśle górniczym. Na początku XXI wieku często dochodziło do protestów związanych z realizacją projektów górniczych (m.in z rozwojem kopalń odkrywkowych i ich wpływu na środowisko naturalne).
Rolnictwo.
Podstawą rolnictwa jest wielkotowarowa produkcja zbóż oraz hodowla owiec i bydła. Najważniejsze obszary uprawne mieszczą się na Pampie, w pobliżu Międzyrzeczu Argentyńskim oraz w południowej części Gran Chaco. Uprawia się: pszenicę, soję, kukurydzę, sorgo, słonecznik, bawełnę, len, winorośl, ziemniaki, trzcinę cukrową, drzewa cytrusowe, orzeszki ziemne, drzewo tungrowe, tytoń i herbatę Połowa wyprodukowanej kukurydzy jest przetwarzana na paszę dla zwierząt. Winorośl uprawia się w prowincjach Mendoza i San Juan. Większość upraw wykorzystuje się do produkcji wina. Trzcinę cukrową uprawia się w prowincjach Tucumán, Salta i Jujuy.
Rozwinięta jest hodowla bydła mięsnego (głównie na Pampie) oraz owiec (w Patagonii). Tradycyjnie hoduje się konie, a w strefach podmiejskich drób. Świnie hodowane są głównie na rynek wewnętrzny. W latach 90. XX wieku Argentyna nie mogła eksportować wołowiny do państw Unii Europejskiej i Stanów Zjednoczonych z powodu występowania pryszczycy. Po 2000 roku eksport wznowiono, jednak zdarzało się wprowadzenie czasowych embarg na argentyńską wołowinę.
Lasy zajmują 10,4% powierzchni Argentyny (2020).
Rybołówstwo jest słabo rozwinięte, głównie ze względu na preferencje kulinarne Argentyńczyków, gdzie w diecie dominuje wołowina. Dużą część połowów stanowią morszczuki, kalmary i krewetki. Trzy czwarte połowów jest mrożona lub przetwarzana na olej i mączkę rybną, z przeznaczeniem na eksport.
Transport i infrastruktura.
Argentyński odcinek Drogi Panamerykańskiej ma ok. 5 tys. km długości. Żegluga śródlądowa odgrywa dużą rolę, głównie na rzekach Parana i Paragwaj. W Buenos Aires mieści się główny port morski i największe lotnisko w kraju. Większe porty rzeczne dostępne dla statków morskich mieszczą się również w Rosario i Santa Fe.
Odsetek Argentyńczyków korzystających z Internetu wynosi 86% (2020).
Usługi.
Usługi pełnią ok 60% produktu krajowego brutto Argentyny. Turystyka odgrywa coraz większą rolę w gospodarce Argentyny. Głównymi atrakcjami turystycznymi są: wodospady Iguaçu, dawne misje jezuickie w Misiones, ośrodki narciarskie w Bariloche, Patagonia, Ziemia Ognista oraz stolica Buenos Aires, nazywana Paryżem Ameryki Południowej.
Handel zagraniczny.
Do lat 90. Argentyna handlowała głównie z państwami europejskimi oraz ze Stanami Zjednoczonymi. W 1985 roku Argentyna i Brazylia podpisały deklarację, na mocy której oba państwa powołały komisje do promowania integracji ich gospodarek. W 1988 roku Argentyna i Brazylia rozpoczęły prace na rzecz powołania wspólnego runku dla państw Ameryki Południowej. W efekcie w 1991 roku w Asunción głowy państw Argentyny, Brazylii, Paragwaju i Urugwaju podpisali traktat, na mocy którego powstała międzynarodowa organizacja gospodarcza Mercosur. Największymi partnerami handlowymi Argentyny (w 2019 roku) były: Brazylia, Chiny, Stany Zjednoczone, Niemcy i Chile. Argentyna eksportuje głównie produkty rolne, ropę naftową, maszyny i sprzęt transportowy. Importuje zaś produkty chemiczne i dobra konsumpcyjne.
Rynek pracy.
Argentyna posiada dużą i wykształconą siłę roboczą. Za prezydentury Juana Peróna poprawiły się warunki pracy robotników. Kobiety zwykle wykonują gorzej płatne prace i otrzymują niższe wynagrodzenie niż mężczyźni.

</doc>
<doc id="2908970" url="https://pl.wikipedia.org/wiki?curid=2908970" title="Zamach w Omagh">
Zamach w Omagh

Zamach w Omagh – zamach bombowy wykonany przez Real Irish Republican Army przy pomocy samochodu pułapki w dniu 15 sierpnia 1998 roku w Omagh w Irlandii Północnej. W wyniku zamachu zginęło 29 osób i około 220 zostało rannych. Powodem zamachu był sprzeciw wobec porozumienia wielkopiątkowego, a celem był sąd w Omagh.
Zamach jest określany jednym z najokrutniejszych w ciągu całego konfliktu w Irlandii Północnej. Natura zamachu rozpoczęła głośną krytykę RIRA. Organizacja ta za zamach przeprosiła.
Przebieg zamachu.
Tło zamachu.
RIRA rozpoczęła swoją paramilitarną kampanię przeciwko porozumieniu już w styczniu 1998 podkładając samochód-pułapkę w Banbridge. Został on jednak rozbrojony przez oddziały specjalne. Kolejny atak, po którym zostało rannych 35 osób, miał miejsce w tym samym mieście kilka miesięcy później. Przypuszcza się, że RIRA w tym okresie jest również odpowiedzialna za dziesięć podobnych zamachów w innych miastach Irlandii Północnej. Zamach bombowy w Omagh miał miejsce trzynaście tygodni po podpisaniu porozumienia wielkopiątkowego.
Przebieg.
Samochód Vauxhall Cavalier, którym zamachowcy posłużyli się do zamachu, został skradziony dwa dni przed zamachem w Carrickmacross w Irlandii. W samochodzie podmieniono tablice rejestracyjne na brytyjskie oraz zainstalowano około 500 funtów (ok. 227 kg) materiałów wybuchowych, których głównym składnikiem były nawozy sztuczne. Samochód przekroczył granicę Irlandii Północnej już w dniu zamachu.
Zamachowców było dwóch i planowali zaparkować samochód-pułapkę przy sądzie w Omagh, lecz nie mogli znaleźć miejsca parkingowego wokół budynku. Ostatecznie samochód zaparkowano na ulicy Lower Market Street przy sklepie odzieżowym. Zamachowcy uzbroili bombę, po czym opuścili samochód i skierowali się w kierunku wschodnim.
Przed wybuchem zostały wykonane trzy telefony ostrzegawcze o podłożeniu bomby w mieście. O 14:32 miał miejsce pierwszy telefon wykonany do Ulster TV ze słowami: "Jest bomba, sąd, Omagh, główna ulica, 500 funtów, eksplozja 30 minut". Minutę później telewizja otrzymała kolejną informację telefoniczną: "Bomba, miasto Omagh, 15 minut". W kolejnej minucie telefon otrzymało również biuro Samarytan w Coleraine, w którym zamachowiec informował o podłożeniu bomby: "Czy dodzwoniłem się do Omagh? To jest ostrzeżenie o bombie. Ona wybuchnie w ciągu 30 minut". Osoba dzwoniąca użyła zwrotu "main street" jako miejsce podłożenia bomby, co było przyczyną niejasności w określeniu jej prawdziwego położenia. Wiadomość ta została przekazana do Royal Ulster Constabulary (RUC). W rzeczywistości jednak samochód znajdował się około 400 jardów (ok. 360 metrów) od sądu. Policja zaczęła ewakuować budynki przy ulicy High Street oraz wokół sądu w kierunku ulicy Market Street nieświadoma tego, że właśnie tam znajdowała się bomba. 
Bomba została zdetonowana po godzinie 15 GMT zabijając na miejscu 21 osób znajdujących się wokół samochodu. Kolejnych 8 zmarło w drodze do szpitala. Samochód został rozerwany na drobne części, które zostały rozrzucone na odległość 300 jardów (275 metrów). Na miejscu zginęła między innymi kobieta w bliźniaczej ciąży, sześcioro dzieci oraz osoby z trzech pokoleń jednej rodziny.
Samochód-pułapka oraz miejsce zdarzenia na kilka minut przed wybuchem zostały sfotografowane przez hiszpańskich turystów.
Po zamachu.
Reakcje.
Następny dzień w Irlandii Północnej ogłoszono dniem żałoby narodowej. 
Zamach ten, będący atakiem na proces pokojowy w Irlandii Północnej, spotkał się z wielką międzynarodową krytyką. Został potępiony przez ówczesnego premiera Wielkiej Brytanii Tony'ego Blaira oraz królową Elżbietę II. Zamach potępił również przewodniczący Sinn Féin Gerry Adams. Partia ta, będąca politycznym skrzydłem IRA, po zamachu odmówiła współpracy z RUC. Lider partii Martin McGuinness zaznaczył, że w zamachu zginęli zarówno katolicy jak i protestanci.
Odpowiedzialność.
W dniu ataku nikt nie przyznał się do zamachu, ale policja Irlandii Północnej (RUC) podejrzewała o to RIRA. Trzy dni po zamachu RIRA przyznała się do zamachu i jednocześnie za niego przeprosiła. 22 września 1998 RUC i Garda aresztowała 12 osób połączonych z zamachem, których jednak wypuszczono bez oskarżenia. 
25 lutego 1999 zostało aresztowanych 7 osób i trzy dni później wniesiono akt oskarżenia tylko wobec jednej osoby – Colma Murphy. 
9 października 2000 roku program telewizyjny "Panorama" stacji BBC udostępnił publicznie nazwiska podejrzanych osób. Byli to: Oliver Traynor, Liam Campbell, Colm Murphy oraz Seamus Daly. Policja zaznaczyła, że zna te nazwiska, ale nie jest w stanie wszcząć postępowania ponieważ nie posiada wystarczających dowodów, aby postawić te osoby przed sądem. 28 października 2000 roku rodziny czworga dzieci zabitych w zamachu wniosły pozew cywilny przeciwko tym czterem podejrzanym.
15 marca 2001 roku rodziny wszystkich 29 zabitych osób wystąpiły z pozwem cywilnym przeciwko RIRA żądając 2 mln funtów odszkodowania. Osoby, którym postawiono zarzuty to: Seamus McKenna, Michael McKevitt, Liam Campbell, Colm Murphy oraz Seamus Daly. Wszyscy odrzucili oskarżenia, jakoby brali udział w zamachu bombowym. 8 czerwca 2008 sąd wydał wyrok skazujący na czterech z nich: Colma Murphy'ego, Michaela McKevitta, Liama Campbella i Seamusa Daly'ego, natomiast Seamus McKenna został zwolniony z wszelkich zarzutów. Sąd przyznał 12 rodzinom ponad 1,6 miliona funtów odszkodowania.
Upamiętnienie.
Ze względu na niewielką ilość wolnej przestrzeni w miejscu wybuchu, wybudowano pomnik składający się z dwóch części. Jedna znajduje się na miejscu zdarzenia – jest to przezroczysty obelisk z lustrem w kształcie serca. Druga część to większy pomnik położony 300 m dalej w Memorial Park. Jest on zbudowany z jednego lustra, które skupia promienie przesuwającego się po nieboskłonie słońca i odbija je do 31 małych luster, na których wyryte są imiona ofiar (łącznie z dwoma nienarodzonymi bliźniakami). Małe lustra ułożone są w taki sposób, aby połączyć wszystkie promienie w jedną wiązkę, która następnie zostaje przesłana na serce na obelisku w miejscu wybuchu. Pomnik ten został odsłonięty w 10. rocznicę zamachu.

</doc>
<doc id="2908971" url="https://pl.wikipedia.org/wiki?curid=2908971" title="Alicja Węgorzewska">
Alicja Węgorzewska



</doc>
<doc id="2908972" url="https://pl.wikipedia.org/wiki?curid=2908972" title="Christian Ehrenfried Weigel">
Christian Ehrenfried Weigel

Christian Ehrenfried Weigel (ur. 24 maja 1748 w Stralsundzie, zm. 8 sierpnia 1831 w Greifswaldzie) – niemiecki i szwedzki lekarz, botanik, chemik. Jego oficjalny skrót botaniczny brzmi "Weigel".
Życiorys.
Christian Ehrenfried Weigel był synem lekarza miejskiego Stralsund Bernharda Nicolausa Weigela (1721–1801) i Marii Ilsabe Charisius, córki sekretarza miejskiego Carla Christiana Charisiusa. W dzieciństwie był nauczany przez rodziców, jak również prywatnego nauczyciela. W 1764 roku rozpoczął studia na uniwersytecie w Greifswaldzie. Oprócz tego prowadził prywatne studia przyrodnicze i medyczne. Towarzyszył ojcu w wizytach u chorych, operacjach, obdukcjach i wizytacjach aptek.
W 1769 roku udał się na uniwersytet w Getyndze, gdzie w 1771 roku doktoryzował się u Johanna Christiana Polycarpa Erxlebena z medycyny. Na uniwersytecie w Greifswaldzie od 1772 roku otrzymał stanowisko privatdozenta botaniki i mineralogii. W następnym roku został adiunktem na wydziale medycyny, jak również dyrektorem ogrodu botanicznego i akademickich zbiorów przyrodniczych.
11 maja 1775 roku został powołany na stanowisko profesora zwyczajnego medycyny, chemii i farmacji na uniwersytecie w Greifswaldzie. W 1776 roku doktoryzował się z filozofii i otrzymał tytuł magistra siedmiu sztuk wyzwolonych. W latach 1778 – 1804 był wielokrotnie dziekanem na wydziale medycyny, a także w 1787 i 1802 roku był rektorem tejże uczelni.
W 1780 roku został asesorem Königlich Gesundheits-Kollegium (Królewskiego Kolegium Zdrowia) w Greifswaldzie, a w 1794 roku jego dyrektorem. W 1795 roku został mianowany na królewsko-szwedzkiego archiatrę. W 1798 roku został członkiem Königlich-Schwedisch Medizin-Kollegium (Królewsko Szwedzkiego Kolegium Medycznego) w Sztokholmie. W 1805 częściowo, a ostatecznie w 1806 roku zrezygnował z działalności na uniwersytecie i w kolegium medycznym.
18 lipca 1806 roku został podniesiony przez cesarz Franciszka II Habsburga do rangi szlachcica i od tej pory nazywał się „von Weigel”.
Weigel rozwinął między innymi chłodnicę przeciwprądową (1771 rok), którą później dalej rozwinął Justus Liebig i znana jest pod nazwą chłodnicy Liebiga. Jego imieniem został nazwany gatunek krzewuszka (Weigela Thunb.).

</doc>
<doc id="2908976" url="https://pl.wikipedia.org/wiki?curid=2908976" title="Senatorowie II kadencji Senatu Rzeczypospolitej Polskiej (1928–1930)">
Senatorowie II kadencji Senatu Rzeczypospolitej Polskiej (1928–1930)

Senatorowie Senatu II kadencji (od 11 marca 1928 do 30 sierpnia 1930) – senatorowie Senatu II RP, wybrani 11 marca 1928. Złożyli ślubowanie senatorskie 27 marca 1928.
Pierwsze posiedzenie odbyło się 27 marca 1928, a ostatnie, 30 sierpnia 1930.
Marszałek senior 26 marca 1928
Marszałek Senatu od 27 marca 1928
Wicemarszałkowie Senatu

</doc>
<doc id="2908977" url="https://pl.wikipedia.org/wiki?curid=2908977" title="Wawis">
Wawis

Wawis (gr. Βάβης) – nieznany z imienia grecki strzelec, który wziął udział w Letnich Igrzyskach Olimpijskich 1896 (Ateny).
Na igrzyskach startował tylko w konkurencji pistoletu wojskowego (odległość – 25 m); jego wynik jest jednak nieznany.

</doc>
<doc id="2908979" url="https://pl.wikipedia.org/wiki?curid=2908979" title="Vavis">
Vavis



</doc>
<doc id="2908985" url="https://pl.wikipedia.org/wiki?curid=2908985" title="Patsuris">
Patsuris

Patsuris (gr. Πατσούρης) – nieznany z imienia grecki strzelec, który wziął udział w Letnich Igrzyskach Olimpijskich 1896 (Ateny).
Na igrzyskach startował tylko w konkurencji pistoletu wojskowego (odległość – 25 m); jego wynik jest jednak nieznany.

</doc>
<doc id="2908987" url="https://pl.wikipedia.org/wiki?curid=2908987" title="Patsouris">
Patsouris



</doc>
<doc id="2908988" url="https://pl.wikipedia.org/wiki?curid=2908988" title="Parafia św. Józefa Oblubieńca Najświętszej Maryi Panny w Kuczkach">
Parafia św. Józefa Oblubieńca Najświętszej Maryi Panny w Kuczkach

Parafia św. Józefa Oblubieńca Najświętszej Maryi Panny w Kuczkach – rzymskokatolicka parafia należąca do dekanatu Radom-Północ w diecezji radomskiej.
Historia.
W 1895 roku właściciel miejscowych dóbr, Rufin Bekerman, Żyd radomski przeznaczył 6 mórg ziemi i dwa budynki gospodarcze po dawnym dworze na potrzeby mającej powstać parafii. 29 września 1899 roku bp. Antoni Franciszek Sotkiewicz erygował "Parafię Kuczki-Józefów" jako filialną parafii w Skaryszewie, ponieważ władze zaborcze nie zgadzały się na utworzenie samodzielnej parafii. Zadanie tworzenia nowej parafii zostało powierzone wikariuszowi parafii Skaryszew – ks. Antoniemu Chmielewskiemu. 
Ks. Antoni Chmielewski w krochmalni urządził kaplicę i mieszkanie dla siebie. Wkrótce naczelnik Gołowiński z Radomia rozkazał zamknąć kaplice. Ksiądz na pewien czas wyjechał do Chlewisk. Mieszkańcy interweniowali w Radomiu i w Warszawie, ale bezskutecznie. Dużą pomoc okazał ponownie Żyd Bekerman, który wykorzystał znajomości w Warszawie i władze wyraziły zgodę na sprawowanie duszpasterstwa. 
W 1919 roku bp Marian Ryx przemianował parafię na samodzielną "pw. św. Józefa Oblubieńca NMP". W latach 1930–1935 zbudowano murowany kościół według projektu arch. Tomasza Dziekońskiego. 13 września 1934 roku kościół został poświęcony przez bpa Włodzimierza Jasińskiego. 29 czerwca 1947 roku odbyła się konsekracja kościoła, której dokonał bp. Franciszek Jop. 
W latach 1984–1986 kościół był restaurowany. Jest to budowla w stylu neobarokowym, jednonawowa z transeptem, wzniesiona z cegły. 
W Drożankach zaadaptowano budynek dawnej szkoły na kaplicę filialną "pw. Matki Bożej Fatimskiej", w której pierwszą mszę świętą odprawiono 2 lutego 1990 roku.
Z terenu parafii pochodzi bp Paweł Socha biskup senior diecezji zielonogórsko-gorzowskiej.
Terytorium parafii.
Do parafii należą wierni z następujących miejscowości: Budy Niemianowskie (nr. od 74 do 94), Drożanki (nr. od 20 do 80), Karszówka (Gózd), Gzowice, Gzowice-Kolonia, Kłonów (nr. od 56 do 89), Kuczki-Kolonia, Kuczki-Wieś, Niemianowice., Piskornica, Wojsławice.

</doc>
<doc id="2908990" url="https://pl.wikipedia.org/wiki?curid=2908990" title="SM U-34">
SM U-34

SM U-34 – niemiecki okręt podwodny typu "U-31" zbudowany w Friedrich Krupp Germaniawerft w latach 1912-1914. Wodowany 9 maja 1914 roku, wszedł do służby w Cesarskiej Marynarce Wojennej 5 października 1914 roku. Okręt uznawany jest za jeden z najskuteczniejszych U-Bootów pierwszej wojny światowej, który w czasie 17 patroli zatopił ogółem 119 jednostek o łącznej pojemności BRT.
Pierwszym dowódcą został Claus Rücker, który był dowódcą U-34 od października 1914 roku do 11 grudnia 1916. 12 grudnia został zastąpiony przez kapitana Johannesa Klasinga, który na dwa miesiące od 18 stycznia 1918 roku do 13 marca 1918 roku został zastąpiony przez Wilhelma Canarisa. 
18 marca 1915 roku U-34 zatopił pierwszy statek, był to brytyjski SS Glenartney o pojemności BRT. 21 marca 7 mil na południe od Beachy Head na liście zwycięstw U-34 znalazł się kolejny brytyjski parowiec SS Cairntorr, płynący z ładunkiem węgla do Genuii.
Okręt wraz z całą załogą zaginął w październiku 1918 roku w okolicach Gibraltaru. Uważa się, że został zatopiony przez brytyjski statek pułapkę HMS Privet.

</doc>
<doc id="2908991" url="https://pl.wikipedia.org/wiki?curid=2908991" title="Simon Denissel">
Simon Denissel

Simon Denissel (ur. 22 maja 1990 w Auchel) – francuski lekkoatleta specjalizujący się w biegach średnich i długich.
W 2008 zdobył złoto mistrzostw Europy w przełajach w drużynowej rywalizacji juniorów. Ósmy zawodnik mistrzostw Europy juniorów w biegu na 5000 metrów (2009). W 2011 zajął 13. miejsce podczas młodzieżowych mistrzostw Starego Kontynentu. W tym samym roku zdobył brąz mistrzostw Europy w przełajach w drużynie młodzieżowców. Złoty medalista przełajowych mistrzostw Starego Kontynentu z 2012. W 2013 zdobył brąz halowych mistrzostw Europy w biegu na 1500 metrów. Medalista mistrzostw Francji.

</doc>
<doc id="2908993" url="https://pl.wikipedia.org/wiki?curid=2908993" title="Katedra św. Patryka w Dublinie">
Katedra św. Patryka w Dublinie

Katedra Świętego Patryka (ang. "Saint Patrick’s Cathedral", irl. "Árd Eaglais Naomh Pádraig"; pełna nazwa katedry: "The National Cathedral and Collegiate Church of Saint Patrick – Katedra Narodowa i Kolegiata Świętego Patryka") – kościół położony w Dublinie, jedna z dwóch świątyń Kościoła Irlandii noszących miano katedry w tym mieście (druga, będąca siedzibą biskupa, to katedra Kościoła Chrystusowego).
Katedra św. Patryka jest największą budowlą sakralną w Irlandii i ma status katedry narodowej. Są w niej pochowane tak znane osobistości jak irlandzki pisarz Jonathan Swift czy pierwszy prezydent Irlandii Douglas Hyde.
Historia.
Okres przedreformacyjny.
Katedrę wybudowano dla upamiętnienia misjonarskiej działalności Świętego Patryka w Irlandii w V w. Święty Patryk działał m.in. na terenach, na których powstało potem miasto Dublin. Miał wykorzystać jedno z tryskających tam źródeł do udzielania sakramentu chrztu; owo źródło znajduje się w pobliżu murów kościoła. Na pamiątkę tego wydarzenia zbudowano w tym miejscu drewniany kościół, który w 1190 r., za rządów biskupa Johna Comyna, otrzymał status katedry. W roku 1270 w miejscu drewnianego kościoła zbudowano kamienną katedrę zachowaną do dziś. Wybudowana w stylu angielskiego wczesnego gotyku świątynia była wówczas największą budowlą sakralną w Irlandii i taką pozostała do dziś. W 1316 r. przy katedrze wybudowano wieżę zwieńczoną iglicą. W 1362 r. pożar pochłonął wieżę i część nawy zachodniej, odbudowano je jednak po ośmiu latach. Wieża otrzymała nazwę Minota ("Minot’s Tower") od nazwiska arcybiskupa Minota, który nadzorował jej odbudowę. Wieża ma obecnie 43 m wysokości.
Okres po nastaniu reformacji.
Król Anglii Henryk VIII zerwał w I poł. XVI w. kontakty z kościołem katolickim z Rzymu i doprowadził do ustanowienia niezależnego Kościoła anglikańskiego, co miało konsekwencje również dla katedry św. Patryka. Kanonicy katedralni początkowo protestowali, później jednak skapitulowali, składając stosowne podpisy. Majątek i dochody katedry przeszły na własność korony angielskiej. Wewnątrz zniszczono wizerunki świętych, a sam budynek katedry popadł w ruinę. W 1544 roku runął dach nad zachodnią częścią nawy głównej. Za czasów króla Edwarda VI katedra pełniła funkcję kościoła parafialnego i rozpoczęto jej odbudowę. W katedrze znaleźli schronienie hugenoci, którzy uciekli z Francji przed prześladowaniami. Mogli oni tu odprawiać nabożeństwa w ojczystym języku. Przez 32 lata dziekanem katedry był znany pisarz epoki Oświecenia, Jonathan Swift. Walczył on o prawa Irlandczyków, a po śmierci w 1745 r. został pochowany w katedrze obok swej przyjaciółki Esther Johnson. Pomimo remontu budynek katedry popadał w ruinę. W latach 1687–1795 katedrę wielokrotnie uszkadzały powodzie. W 1792 r. odwołano sprawowanie w nim mszy ze względu na bezpieczeństwo wiernych.
W XIX w. podjęto prace renowacyjne dzięki zabiegom i wsparciu finansowemu rodu Guinness, znanego z produkcji piwa o tej nazwie. Posadzkę nawy podniesiono do poziomu posadzki w prezbiterium. Największą prawdopodobnie zmianą było jednak usunięcie lektoriów oddzielających nawę od prezbiterium i ramion transeptu. W roku 1865 otwarto częściowo odnowioną katedrę, ale prace renowacyjne trwały nadal. Guinnessowie wydali ogółem ok. 150 000 funtów na renowację katedry. Do 1871 roku świątynia pełniła funkcję katedry wspólnie z katedrą Kościoła Chrystusowego. Ponieważ istnienie dwóch świątyń narodowych w jednym mieście przysparzało problemów, podjęto decyzję, iż siedzibą arcybiskupa będzie katedra kościoła Chrystusowego, natomiast kościół św. Patryka pozostanie jedynie świątynią narodową zachowując tytuł katedry ze względu na ważną rolę, jaką odegrał w dziejach Irlandii.
Obecnie katedra ma status pomnika narodowego Irlandii. Na bieżąco prowadzone są prace konserwacyjne, mające zagwarantować, iż katedra nie popadnie ponownie w ruinę. Finansowanie tych prac pochodzi z opłat za wstęp, pobieranych od setek tysięcy turystów odwiedzających każdego roku katedrę.
Architektura.
Katedra św. Patryka została zbudowana na planie krzyża łacińskiego. Ma łącznie 74 m długości, w tym: nawa główna 40 m, prezbiterium 17 m i Kaplica Mariacka (za ołtarzem głównym) 17 m. Kamienne sklepienie podtrzymują smukłe filary. Wyposażenie wnętrza jest skromne. Najsłynniejszym z pomników jest wykonany w 1631 z czarnego marmuru i alabastru posąg drugiej żony pierwszego hrabiego Cork. W nawie południowej znajduje się popiersie Jonathana Swifta, dziekana katedry w latach 1713–1745.
Kaplica Mariacka.
W Europie Północnej w XIII i XIV w. powszechną praktyką stało się na wznoszenie kaplicy za ołtarzem i dedykowanie jej Najświętszej Maryi Pannie. Kaplica Najświętszej Maryi Panny (Mariacka, "Lady Chapel") w katedrze Świętego Patryka została zbudowana w 1270 r. przez arcybiskupa Fulka de Saunford i, podobnie jak w pozostała część budynku, została odrestaurowana w XIX w. Kaplica była przez pewien czas znana jako „Kaplica Francuska” („French Chapel”), jako że w latach 1666–1816 była używana przez francuskich hugenotów. Północna jej strona jest dedykowana św. Piotrowi, a południowa – św. Szczepanowi. Niektórzy z hugenotów, w tym Elie Bouhereau, pierwszy bibliotekarz Marsh’s Library, zostali upamiętnieni tablicami pamiątkowymi wiszącymi na ścianie kaplicy. Innym interesującym obiektem w kaplicy jest krzesło, z którego, według podań, korzystał król Wilhelm III Orański podczas nabożeństwa po zwycięstwie w bitwie nad Boyne.
Sklepienie Kaplicy Mariackiej wspierają cztery smukłe kolumny z ciemnoszarego kamienia. Biały, kamienny ołtarz jest oświetlany światłem wpadającym do środka przez pięć wąskich okien.
W dni powszednie większość nabożeństw odprawiana jest w Kaplicy Mariackiej. Wykorzystywana jest ona też w celach edukacyjnych i do prób chóru katedralnego.
W październiku 2012 zamknięto Kaplicę Mariacką w celu przeprowadzenia renowacji. Kaplica została ponownie udostępniona wiernym i zwiedzającym w lipcu 2013.
Baptysterium.
Najstarszą częścią katedry jest baptysterium, którego sklepienie zostało wykonane z białego kamienia. Ściany baptysterium zdobią wzory ciemnobłękitne, geometryczne wzory, a dopływ światła zapewniają trzy okna. Wyposażenie baptysterium stanowi skromna, prostokątna chrzcielnica.
Witraże.
Witraże były pierwotnie wykorzystywane do objaśniania historii zawartych Biblii w czasie, gdy większość ludzi nie potrafiła czytać i pisać. Historia zawarta w oknie witrażowym przebiega raczej od dołu do góry, niż od lewej do prawej (jak w wypadku czytania książki). Narracja zawsze zaczyna się od obrazu w dolnej części lewego panelu okna. Oryginalne okna w katedrze św. Patryka nie zachowały się. Najstarsze z nich pochodzą z połowy XIX w.
Na zachodnim krańcu katedry znajduje się okno św. Patryka, które ukazuje jego życie za pomocą 39 obrazów, od momentu jego porwania w Walii aż do śmierci w Irlandii. Okno to zostało wykonane przez firmę William Wailes &amp; Co. z północnej Anglii i zamontowane w XIX w. w okresie prac konserwatorskich finansowanych przez Guinnessów. Zostało ono całkowicie odnowione w roku 2004 za sumę 500 000 funtów. Firma William Wailes &amp; Co. wykonała również główne okna do południowego transeptu i okna w obejściu Kaplicy Mariackiej.
Okno w północnej transeptu dedykowano Edwardowi Cecilowi Guinnessowi, synowi Benjamina Lee Guinnessa. Edward Guinness kontynuował zapoczątkowane przez ojca dzieło finansowania remontu budynku katedry. Trzy z czterech innych okien północnego ramienia transeptu upamiętniają trzy różne wojny – I wojnę światową, wojnę krymską i II wojnę burską. Kolejne okno w północnym ramieniu transeptu dedykowane zostało Irlandczykom, którzy zginęli w wojnie burskiej.
Jedno z okien w południowej nawie prezbiterium upamiętnia kolejną przedstawicielkę rodu Guinnessów, Annie Lee Plunkett, żonę arcybiskupa Plunketta i córkę Benjamina Lee Guinnessa, znaną ze swej działalności charytatywnej.
Drzwi pojednania.
W zachodnim końcu nawy znajdują się stare drzwi z otworem w środku, który jest śladem gwałtownego konfliktu pomiędzy książętami Kildare a Ormonde w roku 1492. Książę Ormonde schronił się przed przeciwnikiem w kapitularzu katedry. Ponieważ wkrótce zawarto rozejm, książę Kildare wyciął w drzwiach katedry otwór, aby móc uścisnąć rękę swego przeciwnika na znak zgody.

</doc>
<doc id="2908994" url="https://pl.wikipedia.org/wiki?curid=2908994" title="Herb Dublina">
Herb Dublina

Herb Dublina (ang. "Dublin City Coat of Arms") – to jeden z symboli miejskich Dublina, stolicy Irlandii. W XIII wieku na pieczęci miejskiej miasta pojawiał się zamek. Obecny herb został przyjęty w 1607 przez radę miejską i jest użytkowany do dzisiaj.
Opis.
Na niebieskim polu trzy zamki z płonącymi wieżami. Po obu stronach stoją dwie kobiece personifikacje sprawiedliwości, lewa trzyma wagę, prawa miecz a obie trzymają gałązki oliwne. Na postument składają się kwiaty. Na zwoju jest dewiza herbowa łac. "Obedientia Civium Urbis Felicitas (Szczęśliwe miasto, którego obywatele posłuszni)".
Symbolika.
ogień – gorliwość mieszkańców do obrony miasta
kwiaty na postumencie – nadzieja i radość

</doc>
<doc id="2908997" url="https://pl.wikipedia.org/wiki?curid=2908997" title="Stułka trwała">
Stułka trwała



</doc>
<doc id="2909000" url="https://pl.wikipedia.org/wiki?curid=2909000" title="Zan Rudolf">
Zan Rudolf



</doc>
<doc id="2909001" url="https://pl.wikipedia.org/wiki?curid=2909001" title="Red Panthers Rugby Treviso">
Red Panthers Rugby Treviso

Red Panthers Rugby Treviso – włoski zespół rugby union, żeńska sekcja Benetton Rugby Treviso, wielokrotny mistrz kraju.
Historia.
Zespół powstał w 1979 roku, a trzy lata później oficjalnie stał się częścią klubu Benetton Rugby Treviso. W mistrzostwach kraju uczestniczy od pierwszej edycji rozegranej w sezonie 1984/85, do 2003 roku zwyciężając we wszystkich dziewiętnastu edycjach. Od tej pory toczy ze zmiennym szczęściem wyrównane boje o "scudetto" z drużyną Riviera del Brenta.

</doc>
<doc id="2909002" url="https://pl.wikipedia.org/wiki?curid=2909002" title="Modestep">
Modestep

Modestep – czteroosobowa grupa muzyczna, która uformowała się w 2010 roku w Londynie. Wykonuje muzykę z gatunku Dubstep. Założyła ją dwójka braci działających jako DJ-e już od 2001 roku, razem ze współlokatorem jednego z nich oraz grafikiem poznanym na Reading Festival.
Debiutancki singel Modestep Feel Good ukazał się 6 lutego 2011 roku. Po zaledwie tygodniu singel znalazł się na listach UK Singles Chart. Kolejny singel - Sunlight zdobył brytyjskie i europejskie listy przebojów. Dzięki niekonwencjonalnemu teledyskowi do utworu, gdzie w głównych rolach pojawiają się 3 starsze osoby, zespół stał się znany w Internecie.

</doc>
<doc id="2909007" url="https://pl.wikipedia.org/wiki?curid=2909007" title="Wacław Hann">
Wacław Hann

Johann Wenzel Hann (Haan) (ur. 30 kwietnia 1763 w Grazu, zm. 30 kwietnia 1819 we Lwowie) – austriacki poeta, literat, lektor filologii i estetyki na Uniwersytecie Lwowskim, rektor Uniwersytetu w latach 1791–1792.
Życiorys.
W 1784 przyjechał do Lwowa z Austrii obejmując posadę wykładowcy tutejszego Uniwersytetu. Szybko nauczył się języka polskiego, tłumacząc utwory polskich pisarzy na niemiecki. W 1789 został dziekanem, a w 1791 rektorem uniwersytetu. W 1793 ciężka choroba zahamowała jego karierę. Od 1805 wykładał w Krakowie, by w 1810 wrócić do Lwowa. 28 czerwca 1811 w uznaniu zasług na rzecz kształcenia młodzieży, otrzymał honorowe obywatelstwo miasta Lwowa. Starał się o dawną posadę na Uniwersytecie, której mu odmówiono z powodu, jak napisano, "niemoralnego życia".

</doc>
<doc id="2909010" url="https://pl.wikipedia.org/wiki?curid=2909010" title="Wybory parlamentarne na Grenlandii w 2013 roku">
Wybory parlamentarne na Grenlandii w 2013 roku

Wybory parlamentarne na Grenlandii odbyły się 12 marca 2013 roku. Zwyciężył w nich opozycyjny Siumut, który zdobył 42,8% głosów i 14 mandatów w Parlamencie. Frekwencja wyborcza wyniosła 74,2%..
Uprawnionych do głosowania było 40 588 Grenlandczyków.
Przed wyborami.
Kampania przed wyborami zdominowana była przez kwestię eksploatacji surowców naturalnych. Z powodu zmian klimatycznych topniejąca pokrywa lodowa uwolniła na Grenlandii niedostępne dotychczas ropę, gaz ziemny, rudy żelaza, uranu, czy metali ziem rzadkich. Mogą one pomóc arktycznej wyspie uniezależnić się od Danii i zyskać znaczenie geopolityczne.
Wyniki.
Mieszkańcy Grenlandii wybierali 31 przedstawicieli do Parlamentu.
Po wyborach.
Po raz pierwszy w historii premierem Grenlandii zostanie kobieta, 47-letnia Aleqa Hammond, liderka partii Siumut. Jej rządy zapowiadają wielką zmianę w polityce gospodarczej.

</doc>
<doc id="2909014" url="https://pl.wikipedia.org/wiki?curid=2909014" title="Baltazar Borzaga">
Baltazar Borzaga

Baltazar Borzaga (ur. 17 marca 1746 w Anau w Tyrolu - zm. 26 stycznia 1806 w Zagrzebiu) – profesor prawa rzymskiego i karnego na Uniwersytecie Lwowskim, rektor Uniwersytetu w latach 1785-1786 i 1801-1802.
Doktor Uniwersytetu Wiedeńskiego, przez 10 lat był jego wykładowcą. Później wykładał prawo w Terezjańskiej Akademii Wojskowej.
Pierwszy dziekan i dyrektor wydziału prawa Uniwersytetu Lwowskiego.

</doc>
<doc id="2909016" url="https://pl.wikipedia.org/wiki?curid=2909016" title="Moisés Sierra">
Moisés Sierra

Moisés Sierra (ur. 24 września 1988) – dominikański baseballista występujący na pozycji prawozapolowego w organizacji Miami Marlins.
Sierra podpisał kontrakt jako wolny agent z Toronto Blue Jays i początkowo występował w klubach farmerskich tego zespołu, między innymi w Las Vegas 51s, reprezentującym poziom Triple-A. W Major League Baseball zadebiutował 31 lipca 2012 w meczu przeciwko Seattle Mariners, w którym zaliczył uderzenie. W marcu 2013 wraz z reprezentacją Dominikany zdobył złoty medal na turnieju World Baseball Classic.
W maju 2014 przeszedł do Chicago White Sox poprzez system transferowy zwany waivers, zaś pięć miesięcy później do Kansas City Royals. 16 marca 2016 został zawodnikiem organizacji Miami Marlins.

</doc>
<doc id="2909018" url="https://pl.wikipedia.org/wiki?curid=2909018" title="Aplauz (film)">
Aplauz (film)

Aplauz (ang. "Applause") – amerykański film z 1929 roku w reżyserii Roubena Mamouliana, zrealizowany w erze Pre-Code.

</doc>
<doc id="2909021" url="https://pl.wikipedia.org/wiki?curid=2909021" title="FK Cieplice">
FK Cieplice



</doc>
<doc id="2909025" url="https://pl.wikipedia.org/wiki?curid=2909025" title="Juliusz Morawski">
Juliusz Morawski

Juliusz Morawski (ur. 13 lutego 1878 w Radziwiliszkach, zm. 12 listopada 1928) – polski lekarz psychiatra i neurolog, docent psychiatrii i neurologii na Uniwersytecie Jagiellońskim (1925), jeden z założycieli Towarzystwa Opieki nad Psychicznie Chorymi w Krakowie (1927). Dyrektor szpitala psychiatrycznego w Kobierzynie w latach 1925–1928. Autor blisko 30 prac naukowych w językach polskim, niemieckim i francuskim.
Życiorys.
Studiował medycynę na Uniwersytecie Warszawskim, w 1906 przez krótki czas pracował w Kochanówce, następnie wyjechał do Kazania, gdzie uzyskał dyplom lekarski. Przez dwa lata był asystentem w Lozannie u Alberta Mahaima, uczył się też w Monachium u Emila Kraepelina, przez cztery lata praktykował w Wiedniu. W 1913 roku ponownie podjął pracę w Kochanówce, gdzie zastała go wojna. Został lekarzem wojskowym w armii rosyjskiej, najpierw na froncie, potem w Białymstoku, Dyneburgu, Warszawie, Moskwie. Następnie wysłany do szpitala zakaźnego w Carycynie. Po zakończeniu wojny był ordynatorem szpitala psychiatrycznego w Gedeonówce w guberni smoleńskiej. Do Polski powrócił w 1921 roku. Najpierw pracował jako prymariusz w zakładzie psychiatrycznym w Kocborowie, od 1922 jako prymariusz w Kobierzynie. Zmarł w 1928 roku, pochowany jest na cmentarzu w Kobierzynie.

</doc>
<doc id="2909029" url="https://pl.wikipedia.org/wiki?curid=2909029" title="Pałac Promnitzów w Żarach">
Pałac Promnitzów w Żarach

Pałac Promnitzów w Żarach – pałac znajdujący się w Żarach. Został wzniesiony w latach 1710–1728 z inicjatywy Erdmanna II Prom­nitza w stylu barokowym. Budowa pałacu była jednym z elementów większego przedsięwzięcia, którego celem było stworzenie imponującego zespołu o charakterze reprezentacyjnym. Pałac stanął na miejscu średniowiecznego podzamcza.
W 1718 w budowanym pałacu gościł król Polski August II Mocny.
Pałac Promnitzów wraz z zamkiem stanowi główny element założenia rezydencjonalnego usytuowane­go w północno-zachodniej części miasta. Obecnie założenie obejmuje również: pałac ogrodowy „Akademia Rycerska” z 1725 roku, obecnie szpital wojskowy przy ul. Domańskiego; park geometryczny przy ul. Domańskiego, z XVIII wieku z Błękitną Bramą z 1708 roku; dawny folwark zamkowy, przy ul. Poznańskiej, z XVIII wieku: spichrz; stajnia; budynek gospodarczy; gorzelnia; obora oraz cztery domy, przy ul. Poznańskiej 3 a-b-c-d.
Plan pałacu tworzą cztery skrzydła zamykające prostokątny dziedziniec. Trzy­kondygnacyjna bryła nakryta jest dachem mansardowym. Elewacja frontowa, zwrócona w kierunku południowym, ma charakter monumentalny i reprezentacyjny. 
Obecnie pałac jest nieużyt­kowany i zaniedbany. Stanowi własność prywatną. W ostatnich latach naprawiono pokry­cie dachu pałacu. Planowana jest jego odbudowa.

</doc>
<doc id="2909030" url="https://pl.wikipedia.org/wiki?curid=2909030" title="Gambrinus liga (2012/2013)">
Gambrinus liga (2012/2013)

Gambrinus liga 2012/2013 to 20. sezon najwyższej klasy rozgrywek ligowych mężczyzn w Czechach. Obrońcą tytułu jest zespół Slovan Liberec..Do ligi awansowały zespoły FC Vysočina Igława i FC Zbrojovka Brno, Zbrojovka Brno awansowała z 4 miejsca, dlatego że stadion zwycięzców II ligi FK Ústí nad Labem nie spełniał wymogów licencyjnych.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2909031" url="https://pl.wikipedia.org/wiki?curid=2909031" title="Adam Marczukiewicz">
Adam Marczukiewicz

Adam Marczukiewicz (ur. 4 grudnia 1958) w Olkuszu) – polski artysta malarz, grafik.
Edukacja.
Studiował na Wydziale Grafiki Akademii Sztuk Pięknych w Krakowie pod kierunkiem Jana Świderskiego i Zbysława Marka Maciejewskiego. W 1986 roku obronił dyplom w pracowni Włodzimierza Kunza. W latach 1988–1990 był asystentem na Wydziale Grafiki w pracowni litografii. Od 1987 roku należy do Związku Polskich Artystów Plastyków w Krakowie.
Twórczość.
Refleksyjna twórczość Adama Marczukiewicza nawiązuje do spraw doczesnych, ukazując ich realizm, a zarazem groteskowość. Malarz tworzy obrazy w ciepłych nasyconych barwach.
Wystawy.
Źródło

</doc>
<doc id="2909032" url="https://pl.wikipedia.org/wiki?curid=2909032" title="Burchhard Swibert Schiverek">
Burchhard Swibert Schiverek

Burchhard Swibert Schiverek (ur. 1 marca 1742 w Brilon, zm. 29 sierpnia 1806 w Krakowie) – austriacki botanik i wykładowca, rektor Uniwersytetu Leopolda i Franciszka w Innsbrucku i Uniwersytetu Józefińskiego we Lwowie, wolnomularz.
Studiował filozofię w Fuldzie (doktorat w 1769) oraz, w Würzburgu i Wiedniu, medycynę (doktorat 15 października 1775). Od tego czasu wykładał w Innsbrucku (dziekan od 1777; rektor od 1782). Na wydziale medycyny nauczał botaniki i chemii.
Schiverek przybył do Lwowa jesienią 1783. Na lwowskiej uczelni zorganizował laboratorium, które zaadaptowano w dawnej kaplicy; od 1784 wykładał botanikę i chemię. Cesarz Józef II Habsburg polecił Schiverekowi zorganizowanie ogrodu botanicznego, który ostatecznie nie powstał. Na podwórzu domu uniwersyteckiego, w którym mieszkali wykładowcy, hodował kury, co było powodem skarg. W 1785 był dziekanem wydziału medycyny. W latach 1786–1787 i 1798–1799 był rektorem lwowskiego uniwersytetu.
W 1805 został przeniesiony do Krakowa, gdzie objął jedną z katedr na Uniwersytecie Jagiellońskim.
Zajmował się badaniami nad florą Alp. Przygotowywał atlas grzybów, który nie został wydany. Był członkiem tyrolskiego towarzystwa naukowego oraz lóż wolnomularskich w Innsbrucku i Lwowie.

</doc>
<doc id="2909033" url="https://pl.wikipedia.org/wiki?curid=2909033" title="I liga czeska w piłce nożnej (2012/2013)">
I liga czeska w piłce nożnej (2012/2013)



</doc>
<doc id="2909037" url="https://pl.wikipedia.org/wiki?curid=2909037" title="Fundusz wyspecjalizowany">
Fundusz wyspecjalizowany

Fundusz wyspecjalizowany – fundusz inwestycyjny inwestujący w różnego rodzaju instrumenty finansowe, zestawiając je nie według kryterium rodzaju instrumentu, ale ze względu na wyspecjalizowaną politykę inwestycyjną.
Do tej grupy można zaliczyć:
Cechami charakterystycznymi funduszy wyspecjalizowanych są:

</doc>
<doc id="2909038" url="https://pl.wikipedia.org/wiki?curid=2909038" title="Fundusze wyspecjalizowane">
Fundusze wyspecjalizowane



</doc>
<doc id="2909040" url="https://pl.wikipedia.org/wiki?curid=2909040" title="R.M. Veerappan">
R.M. Veerappan

R.M. Veerappan (ur. 1926) – indyjski polityk, producent filmowy, aktor teatralny i scenarzysta.
Występował w trupie teatralnej TKS Theatre Group, w 1944 został szefem oddziału Dravida Kazhagam w Karaikkudi. W późniejszych latach blisko współpracował z M.G. Ramachandranem, działał w założonej przez niego AIADMK. Po śmierci swego mentora (grudzień 1987) dołączył do frakcji partyjnej związanej z Jayalalithą. Niedługo później został wykluczony z ugrupowania, powrócił jednak w 1991. Pełnił różne funkcje w rządzie stanowym, w 1995 ponownie został wydalony z partii. Kieruje MGR Kazhagam.
Filmografia.
Producent.
Źródła:
Scenarzysta.
Źródła:

</doc>
<doc id="2909041" url="https://pl.wikipedia.org/wiki?curid=2909041" title="Wit Vrecha">
Wit Vrecha

Wit Vrecha (zm. 23 stycznia 1809 we Lwowie) – profesor logiki i metafizyki na Uniwersytecie Lwowskim, rektor Uniwersytetu w latach 1787-1788.

</doc>
<doc id="2909047" url="https://pl.wikipedia.org/wiki?curid=2909047" title="Ambasada RP w Wilnie">
Ambasada RP w Wilnie

Ambasada Rzeczypospolitej Polskiej w Wilnie (lit. "Lenkijos Respublikos ambasada") – polska misja dyplomatyczna w stolicy Litwy.
Historia.
Do 1939.
Pierwsze przedstawicielstwo dyplomatyczne na Litwie pod nazwą Misji RP mieściło się w Kownie (1919).
Funkcję nieoficjalnego reprezentanta rządu polskiego w Kownie pełnił Tadeusz Katelbach, korespondent Gazety Polskiej (1933–1937).
Polska i Litwa nawiązały stosunki dyplomatyczne dopiero przed wybuchem II wojny światowej w wyniku polskiego ultimatum wobec Litwy z 17 marca 1938. Ultimatum Litwa przyjęła 19 marca 1938. Otwarto poselstwo w Kownie w ówczesnym hotelu Lietuva (obecnie hotel Metropolis) pod adresem "S. Daukanto g." 21, następnie w modernistycznej kamienicy Jonasa i Gediminasa Lapėnów z 1932 (proj. Feliksas Vizbaras), przy "Kęstučio g." 24 (obecnie Kęstučio g. 38) (1938–1939). Pierwszym posłem RP na Litwie został Franciszek Charwat. W październiku 1939, po wybuchu II wojny światowej, placówka została zlikwidowana.
22 marca 2019, z inicjatywy Instytutu Polskiego w Wilnie, na murach kamienicy mieszczącej przed wojną polskie poselstwo w Kownie odsłonięto tablicę pamiątkową. 
Po 1945.
Pomimo wieloletnich starań u władz ZSRR, PRL mogła otworzyć konsulat w Wilnie dopiero w 1988.
Po 1992.
Stosunki dyplomatyczne pomiędzy Polską i Litwą reaktywowano we wrześniu 1991. Pierwszym polskim powojennym oficjalnym przedstawicielem na Litwie (w randze "chargé d’affaires") w latach 1991–1992 był Mariusz Maszkiewicz. 
Ambasada mieściła się przy "Smėlio" 20a (ul. Piaski) (1996–2018). W 2007 na siedzibę zakupiono Pałac Paców w Wilnie przy "Šv. Jono g." 3 (ul. Świętojańskiej), do którego przeprowadzono się we wrześniu 2018. Do dnia 31 grudnia 2008 w Wilnie funkcjonował także Konsulat Generalny RP. Jego obowiązki przejął Wydział Konsularny Ambasady RP.

</doc>
<doc id="2909048" url="https://pl.wikipedia.org/wiki?curid=2909048" title="Seth Rollins">
Seth Rollins

Seth Rollins, właśc. Colby Daniel Lopez (ur. 28 maja 1986 w Buffalo) – amerykański wrestler, występujący obecnie w WWE.
8 sierpnia 2010 podpisał kontrakt z World Wrestling Entertainment, a we wrześniu zadebiutował w federacji rozwojowej Florida Championship Wrestling. 14 września 2010 Colby zadebiutował w głównym rosterze WWE jako Tyler Black podczas Smackdown pokonując Trenta Barretę. W czerwcu 2012 dołączył do NXT, gdzie występował jako Seth Rollins. 18 listopada 2012 roku na Survivor Series razem z Deanem Ambrosem i Romanem Reignsem ponownie pojawił się w głównym rosterze, gdzie zaatakował Rybacka. Razem z Ambrose'em i Reignsem utworzył grupę The Shield, która istniała do 2 czerwca 2014 roku, gdy Rollins opuścił grupę i dołączył do The Authority. W czerwcu 2014 zdobył walizkę Money in the Bank, którą wykorzystał na Wrestlemanii 31 i został mistrzem wagi ciężkiej WWE. 4 listopada 2015 roku doznał kontuzji nogi podczas walki z Kane'em, przez co musiał zwakować pas. Powrócił 22 maja na Extreme Rules, gdzie zaatakował Romana Reignsa i wysłał mu wiadomość, że chce walczyć o WWE World Heavyweight Championship. Na Money in the Bank Seth Rollins pokonał Romana Reignsa i zdobył WWE World Heavyweight Championship. Chwilę później stracił tytuł na rzecz nowego Mr. Money in the Bank, Deana Ambrosa, który zaatakował go walizką Money in the Bank i wykonał Dirty Deeds oraz zrealizował na Rollinsie kontrakt Money in the Bank. Seth Rollins ostatecznie stracił tytuł mistrzowski.
Seth Rollins odzyskał tytuł 12 sierpnia 2019 na gali SummerSlam. 19 sierpnia 2019 na RAW razem z Braun Strowman pokonali OC i stali się mistrzami Tag team.
Jest zaręczony z Becky Lynch z którą ma córkę Roux urodzoną 4 grudnia 2020r.
Kariera.
Wczesna kariera (2003-2007).
Colby Lopez, jako Gixx zadebiutował w 2003 roku, w Scott County Wrestling (SCW). Pracował on także dla IWA Mid-South Ian Rotten i wszedł do Ted Petty Invitational tournament, pokonując Sala Thomasellego, zanim został wyeliminowany przez Matta Sydala w ćwierćfinale, w Hammond, w stanie Indiana, w dniu 23 września 2005 roku. Seth wygrał SCW Heavyweight Championship i przemalował pas mistrzowski lakierem na kolor czarny z okazji "The Black Era" w SCW. Później, Seth Rollins zdobył także pas IWA Mid-South Heavyweight Championship. Wkrótce Colby Lopez dołączył do NWA Midwest wygrywając mistrzostwa tag teamowe z Markiem Brave'em. Dwa razy, na początku 2006 roku, obronili oni sukcesywnie pasy przeciwko Ryanowi Bozowi i Danny'emu Danielsowi, Brettowi Wayne’owi i Hype'mu Gottiemu oraz Jaysonowi Reignowi i Marcowi Cordova. W 2006 roku, Seth Rollins pojawił się jako fan na WrestleManii 22. Colby na krótko zawitał też do Total Nonstop Action (TNA), gdzie połączył siły z Jeffem Luxonem. Przegrali oni jednak z Latin Anerican Xchange (Homicide'em i Hernandezem) na Impactcie, w październiku 2006 roku.
Full Impact Pro/Pro Wrestling Guerrilla.
25 maja 2007 podczas walki z Full Impact Pro (FPI) Tag Team Championami The Briscoes w Melbourne, na Florydzie, tag team partner Tylera, Marek Brave doznał kontuzji pleców, pauzował przez kilka tygodni, zanim przeszedł na emeryturę. Marek Brave wrócił do walczenia w 2012. Tymczasem, Seth rozpoczął karierę single'ową, konkurując w Pro Wrestling Guerrilla (PWG), gdzie pokonał Joeya Ryana 10 czerwca i byłego mentora Danny'ego Danielsa na Point of No Return'07 16 czerwca. Colby w PWG w dniu 6 lipca 2008 r. rozpoczął współpracę z Jacobsem, zdobyli oni pasy PWG World Tag Team Championship pokonując Rodericka Stronga i El Generico, który zastąpił Jacka Evansa. Na evencie FIP dnia 20 grudnia 2008, Tyler pokonał Go Shiozakiego wygrywając tym samym FIP World Heavyweight Championship. Na evencie FIP w dniu 2 maja 2009, Davey Richards otrzymał pas FIP World Heavyweight Championship przez walkower, gdyż Seth nie był w stanie walczyć.
Ring of Honor (2007-2010).
Na tapingu gali PPV Ring of Honor (ROH) Man Up we wrześniu 2007 roku, zadebiutował Tyler Black. Zadebiutowali także Jimmy Jacobs i Necro Butcher. Doszło wtedy do ataku trzech członków Briscoe Brothers, Jay Briscoe tej samej nocy brał udział w Ladder Matchu. Jacobs ogłosił, że ich trójka będzie się nazywać The Age of the Fall. Widowisko to było tak kontrowersyjne, że ROH postanowiło usunąć nagranie z PPV. Materiał jednak został przywrócony na prośbę fanów. Materiał znalazł się na ROH Videowire 15 września. Później, Tyler Black skonfrontował się z Jackiem Evansem w walce, która zakończyła się, gdy Jacobs i Necro zainterweniowali, a The Irish Airborne przybiegło na pomoc Evansowi. Six-Man Tag Team Match pomiędzy Age of the Fall a Jackiem Evansem i The Irish Airborn zakończył się no contestem, gdy Necro Butcher zaatakował sędziego. Seth współpracując z Jimmym Jacobsem i Necro Butcherem zawalczył przeciwko Vulture Squadowi (Jackowi Evansowi i Ruckusowi) w kilku Handicap Matchach na początku października. Tyler Black wraz z Thw Age of the Fall walczył przeciwko Jackowi Evansowi, Ruckusowi i Jigsawowi w Six-Man Tag Team Matchu na Glory by Honor VI Night 1 1 listopada. Następnej nocy, Colby pokonał Alexa "Sugarfoot" Payne'a, ale po pojedynku został zaatakowany przez Briscoes. Tyler pojawił się z The Age of the Fall w walce przeciwko The Briscoes w Main Evencie. Na Final Battle 2007, Black i Jacobs pokonali Briscoes i wygrali ROH World Tag Team Championship. Przegrali tytuły miesiąc później 26 stycznia, na rzecz No Remorse Corps (Daveya Richardsa i Rocky'ego Romero) w Ultimate Endurance Matchu także z udziałem The Hangmen 3 (Benta Albrighta i BJ-a Wihtmera) oraz zespołu złożonego z Austina Ariesa i Bryana Danielsona. Na Take No Prisoners, szóstym PPV ROH, Tyler Black wyzwał Nigela McGuinnessa na walkę o pas ROH World Championship, jednak w rezultacie przegrał. Na Up For Gabs, Black i Jacobs wygrali ośmiozespołowy turniej, tym samym po raz drugi zostając ROH World Tag Team Championami. Stracili oni tytuły na rzecz Kevina Steena i El Generico.
Seth Rollins miał drugą szansę na zdobycie ROH World Championship na Death Before Dishonor VI w Nowym Jorku, kiedy skonfrontował się on z McGuinnessem, Danielsonem, Claudio Castagnoli w Three-Way Matchu, McGuinness zachował pas. Na Final Battle 2008, Black przegrał w #1 Contender Matchu z Austinem Ariesem. Po starciu, Jacobs obrócił się przeciwko Tylerowi, a zaatakował go jeszcze Aries. 16 stycznia na Full Circle, Black wziął udział w Non-Title Matchu z ROH World Championem Nigelem McGuinnessem. Colby pokonał ówczesnego mistrza. Następnej nocy, pretendent do pasa Austin Aries odmówił konfrontacji z Nigelem McGuinnessem, więc zawalczył z nim Tyler Black. Sethowi nie udało się zdobyć pasa, gdyż walka zakończyła się remisem. 26 czerwca Tyler Black pokonał w klatce Jimmy'ego Jacobsa, tym samym kończąc z nim spór.
ROH World Champion (2009-2010).
We wrześniu 2009 roku Seth miał operację szyi. 10 października Tyler pokonał Kenny'ego Kinga w pierwszej rundzie 2009 Survival of the Fittest tournament. W następnych rundach pokonał Claudio Castagnolego, Colta Cabanę, Deliriousa, Chrisa Hero i Rodericka Stronga. Te zwycięstwa dały mu walkę o pas ROH World Championship. 19 grudnia na Final Battle 2009, pierwszej gali ROH live, Black zremisował w 60 minut w walce przeciwko ROH World Championowi Austinowi Ariesowi. Z powodu remisu, komisarz ROH Jim Cornette zabookował tych zawodników w rewanżu, 13 lutego 2010. W razie gdyby znowu doszło do remisu, Jim ustanowił jury, które zadecydowałoby, który zawodnik był lepszy. Black sięgnął wtedy po pas ROH World Championship, po przypięciu Austina Ariesa. 3 kwietnia na The Big Bang! Black obronił tytuł w three-way elimination matchu przeciwko Austinowi Ariesowi i Roderickowi Strongowi. Colby zachował pas także podczas następnej gali ROH PPV, Death Before. Pokonał on tam Daveya Richardsa. Podczas tapingów ROH 20 sierpnia Black przeszedł heel turn po tym, jak doszło do przecieków, że jakoby miałby podpisać kontakt z World Wrestling Entertainment. Seth groził, że weźmie pas ROH do WWE, a także odmówił postawienia go na szali w walce przeciwko Daveyemu Richardsowi w dniu 28 sierpnia. 11 września na Glory by Honor IX Black przegrał ROH World Championship na rzecz Rodericka Stronga w No Disqualification Matchu, w którym sędzią specjalnym był Terry Funk. Była to ostatnia walka Setha dla Ring of Honor.
World Wrestling Entertainment (2010-obecnie).
W dniu 8 sierpnia 2010 roku Seth podpisał kontrakt rozwojowy z Florida Championship Wrestling. Miał też propozycje od TNA, jednak Evan Bourne (Matt Sydal) namówił go do dołączenia do WWE. W dark matchu SmackDown 14 września Colby zadebiutował w walce, której pokonał Trenta Barretę. W FCW zadebiutował natomiast 30 września. Przegrał z Michaelem McGillicuttym. 4 listopada Seth zmierzył się z Hunico w 15-minutowym Iron Man Matchu, który zakończył się remisem 1-1. Rollins oraz Hunico, Richie Steamboat i Jinder Mahal wzięli udział w FCW 15 Jack Brisco Classic tournament. Seth zakwalifikował się do finału turnieju 13 stycznia 2011, gdzie pokonał Hunico, zostając pierwszym FCW 15 Championem. 25 marca wraz z Richiem Steamboat wygrał tytuły Tag Team, jednak nie na długo, gdyż krótko po tym je stracili. Następnie Seth rozpoczął feud z Deanem Ambrose'em. Ich pierwsza walka odbyła się w 15-minutowym Iron Man Matchu. Rollins zachował w tej walce pas z powodu braku decyzji. Za tydzień panowie ponownie się zmierzyli, jednak tym razem w 20-minutowym Iron Man Matchu. Wynik ponownie wyniósł 0:0. Kolejna walka zawodników dostała już 30 minut. Tym razem zatriumfował Seth po zwycięstwie 3:2. Deanowi udało się pokonać Rollinsa, jednak w turnieju o nazwie Super Eight, który miał wyłonić nowego posiadacza tytułu FCW World Heavyweight Championship. W finale, który był Fatal 4-Wayem zwyciężył Leo Kruger. 22 września Ambrose pozbawił Rollinsa pasa FCW 15, podczas gdy bronił go w walce przeciwko Damienowi Sandowowi. Seth zadebiutował w telewizji podczas video, gdzie pracuje z Johnem Ceną na siłowni przed Elimination Chamber 2012. W dniu 23 lutego 2012 Seth Rollins pokonał Leo Krugera, dzięki czemu zdobył pas FCW Florida Heavyweight Championship. Seth zadebiutował w szóstym sezonie NXT, pokonał Jiro. Następnie Rollins 1 sierpnia został dodany do Gold Rush Tournament. W ćwierćfinale pokonał Drew McIntyre'a, a w półfinale Michaela McGillicutty'ego. 29 sierpnia na NXT (taping 26 sierpnia) Seth został pierwszym NXT Championem, pokonując w finale turnieju Jindera Mahala. 10 października obronił pas w walce przeciwko Michaelowi McGillicutty'emu. Podczas tapingów NXT 15 listopada Rollins przypiął Mahala po raz drugi broniąc pas NXT z sukcesem. Odcinek został wyemitowany 12 grudnia. W trakcie epizodu nakręconego 6 grudnia 2012 roku, a wyemitowanego 2 stycznia 2013 roku, Seth jako członek The Shield pokonał Coreya Gravesa; Rollins obronił pas po dyskwalifikacji, do której doprowadziła pozostała z trójki "braci". The Shield zastraszyło szatnię NXT. Na NXT 7 stycznia (odcinek nagrany tego samego dnia) w meczu bez dyskwalifikacji Big E Langston odebrał pas NXT Championship Sethowi Rollinsowi. Interwencję The Shield uniemożliwiła szatnia NXT. Później The Shield zaatakował Gravesa i Conora O-Briana w starciu o miano pretendenta. Graves rzucił wyzwanie The Shield, a Seth je przyjął. Zawodnicy zmierzyli się w Lumberjack Matchu. Seth wygrał walkę z pomocą The Shield, zakończając spór. 18 listopada 2012 Seth Rollins wraz z Deanem Ambrose'em i Romanem Reignsem zadebiutowali jako The Shield. Pojawili się oni na Survivor Series, gdzie zaatakowali Rybacka, pomagając obronić CM Punkowi pas WWE. Najeźdźcy z NXT uważali, że są w WWE po to, aby nieść sprawiedliwość. Na TLC 2012 The Shield zmierzyło się z Rybackiem i ówczesnymi Tag Team Championami Danielem Bryanem i Kane'em w Tables, Ladders &amp; Chairs Matchu. Drużyna Rollinsa pokonała swoich przeciwników.
Podczas Elimination Chamber 2013 także zwyciężyli, tym razem przeciwko Johnowi Cenie, Rybackowi i Sheamusowi. Na następnym RAW The Shield odnieśli kolejne zwycięstwo w Six-Man Tag Team Matchu, z Rybackiem, Sheamusem i Chrisem Jericho. Sheamus następnie połączył siły z Randym Ortonem i Big Showem, wraz z którymi zmierzył się przeciwko The Shield na WrestleManii 29, jednak i tym razem "The Hounds of Justice" sobie poradzili. Na następnym epizodzie Monday Night RAW Seth, Dean i Roman zaatakowali The Undertakera, ale z pomocą przybiegli Daniel Bryan i Kane. 22 kwietnia doszło do walki The Shield vs. The Undertaker &amp; Team Hell No, którą Tarcza także wygrała. 13 maja przegrali z Ceną, Kane'em i Bryanem przez DQ, co zakończyło ich streak zwycięstw w Six-Man Tag Team Matchach. 19 maja na Extreme Rules 2013 Rollins i Reigns pokonując Team Hell No w Tornado Tag Team Matchu wygrali pasy Tag Team. Dean Ambrose natomiast tego samego wieczoru został nowym United States Championem po walce z Kofim Kingstonem. 27 maja na Monday Night RAW Seth i Roman po raz pierwszy obronili pasy na wizji, w rewanżu przeciwko Bryanowi i Kane'owi. Podczas epizodu SmackDown 14 czerwca 2013 Randy Orton, Daniel Bryan i Kane przerwali streak Tarczy pod względem zwycięstw przez pin/submission w Six-Man Tag Team Matchach po tym, jak Setha poddał Bryan. Na WWE Payback 2013 Rollins i Reigns ponownie obronili tytuły, tym razem przeciwko Bryanowi i Ortonowi. Następnie członkowie The Shield sukcesywnie bronili pasy przeciwko The Usos w Pre-Show Matchu Money in the Bank 2013 oraz przeciwko The Prime Time Players na Night of Champions 2013.
W sierpniu The Shield rozpoczęło pracę dla The Authority. Na WWE Battleground, zwolnieni Cody Rhodes i Goldust pokonali Setha Rollinsa i Romana Reignsa w non-title matchu, co przywróciło do pracy ich i ich tatę, Dusty'ego Rhodesa. 15 października Seth i Roman stracili pasy Tag Team na rzecz Cody'ego i Goldusta w No Disqualification Matchu, po interwencji Big Showa. Na Hell in a Cell nie udało im się ponownie zdobyć pasów w Triple Threat Tag Team Matchu. Na Survivor Series 2013 w 5 vs. 5 Traditional Survivor Series Elimination Tag Team Matchu Seth odpadł jako ostatni ze swojej drużyny, a zwycięstwo dał Reigns. Pod koniec roku The Shield feudowało z CM Punkiem. Podczas TLC 2013 przegrali z Brooksem w Handicap Matchu, po tym gdy Reigns niechcący zaatakował Ambrose'a Spearem. Na Royal Rumble 2014 Seth wszedł do RR Matchu z numerem #2. Zdobył tam 3 eliminacje i wytrzymał w tym starciu 48 minut, co dało mu drugie miejsce pod względem czasu spędzonego w ringu w tej walce. Wyeliminował go Roman Reigns po nieporozumieniu pomiędzy członkami Tarczy. Następnej nocy na RAW The Shield przegrało przez DQ z Johnem Ceną, Danielem Bryanem i Sheamusem po interwencji The Wyatt Family. Stawką walki były 3 miejsca w Elimination Chamber Matchu o pas WWE World Heavyweight Championship. Na Elimination Chamber 2014 The Shield przegrało z Wyattami. 3 marca na RAW Tarcza ponownie przegrała starcie z The Wyatt Family, jednak tym razem po tym jak Seth opuścił walkę. Na SmackDown 7 marca Rollins pogodził się z Ambrose'em i Reignsem. Później członkowie The Shield przeszli face turn i rywalizowali z Kane'em i The New Age Outlaws, których pokonali na WrestleManii XXX.
The Shield po WM zaczęło feud z reaktywowanym Evolution w składzie Triple H, Randy Orton i Batista. Tarcza odniosła z nimi zwycięstwa na Extreme Rules i WWE Payback 2014. 2 czerwca na RAW Batista opuścił Evolution, co zmusiło Triple H do wykorzystania "planu B". Rollins zaatakował Ambrose'a i Reigns ponownie przechodząc heel turn i dołączając do Triple H. Seth rozpoczął feud z Deanem. 17 czerwca na WWE Main Event Seth jako pierwszy potwierdził swoją obecność w Money in the Bank Ladder Matchu o walizkę. 23 czerwca na RAW po wygranej Rollinsa z RVD, Ambrose'em zagroził byłemu członkowi The Shield interwencją w MitB Ladder Matchu. Triple H na prośbę Setha dodał Ambrose'a do walki z drabinami. Na Money in the Bank 2014 Seth zdjął walizkę Money in the Bank na pas WWE World Heavyweight Championship po tym jak Ambrose'a zaatakował Kane. Dean uniemożliwił cash-in na Johnie Cenie w trakcie jednego z następnych RAW. Na WWE Battleground 2014 Colby został zaatakowany przez Ambrose'a na zapleczu. W karcie tej gali była ich walka. Mr. Money in the Bank ogłosił, że wygrał przez walkower, po czym ponownie został zaatakowany przez byłego United States Championa. Do ataku doszło także na parkingu, jednak Sethowi udało się uciec samochodem. Na Night of Champions Seth zaatakował Johna Cenę w walce z Brockiem Lesnarem uniemożliwiając mu wygranie pasa mistrzowskiego WWE. Rollins znalazł się na celowniku Ambrose'a i Ceny którzy stoczyli walkę o kontrakt na Steel Cage Match na Hell in a Cell 2014. Walkę wygrał Dean Ambrose który przegrał w stalowej klatce po interwencji Braya Wayatta. Na Surivior Series stoczył tradycyjny pojedynek 5 na 5 (Team Cena Vs. Team Authority) który przegrał przypięty jako ostatni przez Dolpha Zigglera po interwencji i debiucie Stinga. Na Royal Rumble po przywróceniu Dyrekcji do władzy w WWE, Triple H ustalił pojedynek między Brockiem Lesnarem, Johnem Ceną i Sethem Rollinsem. Pojedynek wygrał Lesnar który przypiął Setha. Na WrestleManii 31 zrealizował kontrakt Money in the Bank (Który zdobył w "Ladder Matchu") czyniąc match o pas WWE wagi ciężkiej starciem trzech rywali. Po wykonaniu dwóch efektownych akcji przypiął słabszego Romana Reignsa wygrywając tytuł na największej Gali WWE w Roku.
Na Extreme Rules 2015 obronił swój pas w "Steel Cage Matchu" z Randym Ortonem po interwencji Kane'a, od którego otrzymał "Chokeslam". Na gali "Payback" doszło do starcia 4 rywali w Fatal-4-Wayu o pas mistrzowski WWE. Seth Rollins po raz kolejny obronił swój pas. Od tamtego czasu bronił pas mistrzowski na wszystkich galach, walcząc m.in. ze Stingiem, Johnem Ceną czy też Kane'em. Jednakże 4 listopada 2015 roku podczas walki w live evencie w Dublinie (Irlandia) Seth nabawił się kontuzji, m.in. zerwanie więzadeł krzyżowych, która wyklucza go z walk na 6 do 9 miesięcy. WWE ustaliło, że Seth musi zwakować pas. 22 Maja powrócił do WWE na gali Extreme Rules. Po Extreme Rules 2016 wplątał się w konflikt z Romanem Reignsem o pas mistrzowski WWE wagi ciężkiej. Na gali Money in The Bank 2016 wygrał walkę o pas, lecz po chwili na ring wszedł posiadacz walizki MITB - Dean Ambrose, atakując Setha od tyłu walizką, następnie rozpoczął się krótki pojedynek o mistrzostwo WWE wagi ciężkiej między Deanem Ambrose'em, a Sethem Rollinsem. Dean wykonując Dirty Deeds przypiął mistrza i zdobył mistrzostwo. 19 lipca 2016 roku podczas draftu na gali SmackDown został wybrany do brandu RAW. Na Summerslam przegrał z Finnem Bálorem w walce o Universal Championship. 29.08.2016 przegrał walkę o pas Universal Championship po interwencji Triple H, co skutkowało Turn Face Setha pierwszy raz od 2014 roku. Tydzień później rozpoczął rywalizację z Kevinem Owensem. Na Clash of Champions przegrał z Kevinem Owensem mecz ponownie o Universal Championship ze względu na ingerencję w walkę Chrisa Jericho, podobnie było na Hell in a Cell. Stephanie McMahon, komisarz RAW oraz Mick Foley, generalny menedżer RAW ustalili 5-osobowy skład drużyny RAW na galę Survivor Series na pojedynek z drużyną SmackDown LIVE. W jej skład wchodzili: Kevin Owens, Chris Jericho, Roman Reigns, Braun Strowman i Seth Rollins. Na gali PPV Seth został wyeliminowany przez Braya Wyatta, ostatecznie zwycięsko wyszła drużyna SmackDown. Na TLC pokonał Chrisa Jericho.
W 2017 roku nie wystąpił na Royal Rumble, ponieważ przegrał walkę na RAW z Samim Zaynem w walce - jeżeli Zayn pokona Rollinsa, ten drugi nie weźmie udziału na gali PPV, ponieważ jego uwagę zwrócił wejściowy motyw Triple H, który jednak się nie zjawił, co wykorzystał Sami, przypinając Rollinsa. 30 stycznia na RAW zaatakował go Samoa Joe, który ostatecznie skontuzjował Setha. HHH rzucił wyzwanie Sethowi na walkę na WM 33 jeśli pojawi się 27.03.2017 na WWE Raw, aby podpisać kontrakt. Na WM zwyciężył z Triple H. Na Payback zwyciężył z Samoa Joe. Następnej nocy przegrał mecz o miano pretendenta o pas Intercontinental Championship poprzez atak Samoa Joe. Na Extreme Rules wystąpił w Fatal 5 Way, gdzie stawką był mecz o pas Universal Championship z obecnym mistrzem Brockiem Lesnarem na gali WWE Great Balls of Fire, pojedynek wygrał Samoa Joe. Na następnej gali - Great Balls of Fire przegrał z Brayem Wyattem. Na tygodniówce RAW z 31 lipca pokonał Sheamusa, po czym Setha zaatakował Cesaro, tag team partner Irlandczyka. Z pomocą Rollinsowi przybiegł Dean Ambrose, lecz Szwajcar wykonał na nim Neutralizer. Tydzień później to Kingslayer pomógł Ambrose'owi, gdy został zaatakowany przez Cesaro i Sheamusa. Dean wyciągnął ku niemu znak braterstwa, wykonywany za czasów The Shield. Rollins jednak nie wyciągnął ku niemu ręki. 14 lipca Seth i Dean pogodzili się, co oznaczało, że na nadchodzącym Summerslam zawalczą z Sheamusem i Cesaro w walce o WWE RAW Tag Team Championship. Na Summerslam Seth i Ambrose pokonali Cesaro i Sheamusa, zdobywając WWE RAW Tag Team Championship.
Zjednoczenie The Shield (2017-2018)
9 października 2017 na gali Raw, Seth Rollins, Dean Ambrose i Roman Reigns zjednoczyli się po trzech latach. Głównym celem powrotu The Shield było pokonanie Miza i The Bar. Kurt Angle ustanowił walkę na . Z jednej strony Rollins, Ambrose i zastępujący Reignsa - Angle, a z drugiej WWE Intercontinental Champion - The Miz, Kane, Braun Strowman, Cesaro i Sheamus. Zwycięstwo odnieśli Seth, Dean i Kurt. "Kingslayer" i "Lunatic Fringe" swoje mistrzostwa tag teamowe stracili na rzecz The Bar, gdy podczas listopadowego odcinka Raw, uwagę skierowali na wychodzących członków The New Day. Wykorzystał to Sheamus, wykonując na Sethie "Brogue Kick" i przypinając go. 13 listopada The Shield pokonało Miza, Cesaro i Sheamusa. Na Survivor Series członkowie Shield pokonali The New Day (Big E'go, Kofiego Kingstona i Xaviera Woodsa). 25 grudnia Seth Rollins i zastępujący Deana Ambrose'a (z powodu kontuzji barku) - Jason Jordan stoczyli pojedynek z Cesaro i Sheamusem o WWE Raw Tag Team Championship. "Architect" i Jason wygrali go, zdobywając WWE Raw Tag Team Championship. Seth stał się przy okazji 2-krotnym posiadaczem tego tytułu z dwoma różnymi zawodnikami. Rollins pomógł Jordanowi pokonać Cesaro na "Raw" 1 stycznia 2018 roku. 8 Stycznia, Rollins, Jordan wraz z Romanem Reignsem wzięli udział w six-man tag team matchu przeciwko Bálor Club (Finn Bálor, Luke Gallows, Karl Anderson) przegrywając pojedynek. W następnym tygodniu, Rollins zmierzył się z Finnem Bálorem w ramach rewanżu z SummerSlam i pokonując go po interwencji Jordana. W trakcie walki, Rollins użył swojego dawnego finishera Blackout (wcześniej znany jako Curb Stomp), pierwszy raz od 3 lat. Na Royal Rumble, wszrdł z numerem 18, lecz został wyeliminowany przez Reignsa. Chwilę po Royal Rumble matchu, Rollins i Jordan zostali pokonani przez The Bar tracąc pasy i kończąc ich panowanie po 34 dniach. Drużyna Jordana i Rollinsa została rozwiązana po kontuzji barku Jordana.
Mistrz Interkontynentalny (2018)
12 lutego, Rollins wziął udział w fatal five-way matchu pomiędzy, Finnem Bálorem, Apollo Crews, Bray Wyatt i Matt Hardy, który miał wyłonić ostatniego uczestnika Elimination Chamber matchu, który miał wyłonić pretendenta do tytułu Universal na Wrestlemanii 34. Mecz zakończył się remisem, gdy Rollins I Bálor razem przypięli Wyatta. Tym samym obaj zostali dodani do meczu. 19 lutego wziął udział w seven-man gauntlet matchu przeciwko Reignsowi, Cenie, Bálorowi, Eliasowi, The Mizowi i Strowmanowi. (Rollins pokonał Reignsa w pierwszym pojedynku, potem Cenę przed wyeliminowaniem przez Eliasa) będąc w tym meczu 1 godzinę i 5 minut. Był to najdłuższy występ zawodnika w całej historii występów zawodników na "Raw". Na Elimination chamber, Rollins był 5 zawodnikiem wyeliminowanym przez Strowmana. Na Wrestlemanii 34, Seth zdobył WWE Intercontinental Championship w Triple Threat Matchu w starciu z The Mizem i Finnem Balorem i został 29. Triple Crown Championem i 18. Grand Slam Championionem w historii WWE. 27 kwietnia, Rollins obronił tytuł w meczu przeciwko, Samoa Joe, Bálor i The Miz w ladder matchu na WWE Greatest Royal Rumble. 3 dni później, Rollins pokonał Bálora broniąc tytuł. Na Backlash pokonał on The Miza ponownie broniąc tytułu. Po Backlash, Rollins bronił pasa w Open Challenge przeciwko Mojo Rawley i Kevin Owens, którzy na challlenge odpowiedzieli. Na Money in the Bank obronił pas w meczu przeciwko Elias. Rollins stracił pas na rzecz Dolpha Zigglera 18 czerwca na tygodniówce "Raw". Tydzień później na czerwonej tygodniówce stoczył starcie rewanżowe o WWE Intercontinental Championship, jednak w walkę zainterweniował Drew McIntyre. Rollins wygrał ten pojedynek przez dyskwalifikację, ale nie zdobył mistrzostwa. Na Extreme Rules, Ziggler pokonał Rollinsa w 30 minutowym Iron Man matchu. 13 sierpnia na "Raw" powrócił Dean Ambrose, który pomógł Rollinsowi w ataku na McIntyre i Zigglera. Na SummerSlam pokonał Zigglera ponownie zdobywając mistrzostwo.
Następnej nocy, Ambrose i Rollins (w stroju The Shield i theme songu) weszli na arenę wspomagając Reignsa, który miał pojedynek z Balorem o pas WWE Universal Championship atakując Strowmana, który próbował wykorzystać walizkę na nim i wykonując triple powerbomb na stół komentatorski, ponownie reaktywując The Shield. Na Hell in a Cell, Rollins i Ambrose wzięli udział w meczu o pasy WWE Raw Tag Team Championship z nowymi mistrzami, McIntyrem i Zigglerem w rezultacie przegrywając mecz. 24 września The Shield pierwszy raz od grudnia 2017 wzięli udział w 6-osobowym tag team matchu, gdzie zmierzyli się z Raw GM Baronem Corbinem i AOP, pokonując ich. Na WWE Super Show-Down, 6 października The Shield pokonali, Strowmana, Zigglera i McIntyre lepiej znanymi jako "The Dogs of War". 2 noce później, The Dogs of War pokonali w rewanżu The Shield. Po meczu zdenerwowany Ambrose odszedł od Reignsa i Rollinsa. 22 października na Raw po tym, jako Roman Reigns zrzekł się pasa Universala, ponieważ nastąpił powrót białaczki u niego. Dean Ambrose i Seth Rollins walczyli z Dolphem Zigglerem i Drew McIntyre'm o pasy Tag team, które wygrali, jednak po walce Ambrose zaatakował Rollinsa przechodząc heel turn i feud pomiędzy tą dwójką.
Wokół pasa Universal (2019)
Podczas TLC 2018 Rollins utracił Intercontinental Championship na rzecz swojego dawnego przyjaciela Deana Ambrose'a. Ich program był dalej kontynuowany. Do walki o pas Interkontynentalny doszło w trakcie Raw z 7 stycznia 2019 r. w stypulacji Falls Count Anywhere, jednak wskutek ingerencji Bobby'ego Lashleya Ambrose obronił pas. Tydzień później doszło do triple threat matchu pomiędzy tą trójką. Pas wygrał Lashley dzięki pomocy Lio Rusha. Rollins wystąpił w 30-osobowym Royal Rumble matchu, jako numer 10 i wygrał eliminując, jako ostatniego Brauna Strowmana. Jako swojego rywala na WrestleManię wybrał mistrza Universal Brocka Lesnara. Kilka dni później do ringu powrócił Roman Reigns i doszło do ostatniego powrotu The Shield, które na gali Fastlane pokonało Barona Corbina, Drew McIntyre'a oraz Bobby'ego Lashleya. Na WrestleManii Rollins pokonał Lesnara w walce o pas Universal i zdobył po raz pierwszy ten tytuł. Podczas swojego title reignu pokonał AJ Stylesa na Money in the Bank, Barona Corbina na SuperShowdown, Stomping Grounds oraz Extreme Rules, gdzie Rollins i Becky Lynch bronili swoich pasów WWE Universal oraz Raw Women's Championship w walce z Corbinem i Lacey Evans. Po walce do ringu wbiegł posiadacz walizki Money in the Bank Brock Lesnar i wykorzystał swój kontrakt. Na gali SummerSlam doszło do kolejnego pojedynku Rollinsa z Lesnarem, który wygrał Rollins zdobywając pas po raz drugi. Tytuł utracił na Crown Jewel w walce z 'The Fiend' Brayem Wyattem w stypulacji Falls Count Anywhere.
The Monday Night Messiah (2019-2020)
W listopadzie Rollins został wybrany jako kapitan Team Raw na Survivor Series, przeciwko Team SmackDown i Team NXT. Na gali drużyna SmackDown zwyciężyła w tradycyjnej walce 5 vs 5 Survivor Series. Następnie Rollins przeszedł heel turn i zaczął nazywać siebie "Monday Night Messiah" stwierdzając, że „poświęcił” swoich przeciwników dla „większego dobra”. Stworzył także frakcję z AOP (Akam i Rezar) i Buddy Murphy. Grupa atakowała takich zawodników, jak Rey Mysterio, Samoa Joe i Kevin Owens w ciągu następnych tygodni. Rollins wygrał Raw Tag Team Championship z Murphym 20 stycznia 2020 na odcinku Raw po pokonaniu The Viking Raiders (Erik i Ivar), stając się rekordowym sześciokrotnym mistrzem. Rollins wziął udział w meczu Royal Rumble 2020 jako ostatni uczestnik, ale został wyeliminowany przez ostatecznego zwycięzcę Drew McIntyre'a. Rollins i Murphy z powodzeniem obronili mistrzostwo tag teamu przeciwko The Street Profits (Angelo Dawkins i Montez Ford) na Super ShowDown 27 lutego, ale stracili tytuły do nich 2 marca na odcinku Raw. Rollins i Murphy nie zdołali odebrać mistrzostwa ze Street Profits w Elimination Chamber sześć dni później. Na WrestleMania 36 Rollins zmierzył się z Kevinem Owensem w meczu bez dyskwalifikacji, który Rollins przegrał. Po tym, Rollins rozpoczął rywalizację z Drew McIntyre o WWE Championship, prowadząc do meczu pomiędzy nimi na Money in the Bank w maju, które Rollins przegrał. Następnej nocy na Raw, Rollins zaatakował Rey Mysterio i zranił mu oko. 8 maja na Raw, Rollins zwerbował Austina Theory jako nowego członka swojej frakcji. Mysterio w końcu wrócił i wyzwał Rollinsa na "Eye for a Eye Match", gdzie jedynym sposobem na wygraną było wyrwanie gałki ocznej przeciwnika. Walka odbyła się na The Horror Show at Extreme Rules w dniu 19 lipca, gdzie Rollins zwyciężył po użyciu stalowych stopni na schodkach, aby usunąć oko Mysterio. W nadchodzących tygodniach syn Reya Mysterio, Dominik konfrontował się z Rollinsem w sprawie ataków na niego i jego ojca. Na SummerSlam, Rollins pokonał Dominika w Street Fight. Następnego wieczoru na Raw miał miejsce tag team match pomiędzy Rollinsem i Murphym przeciwko Reyowi i Dominikowi Mysterio na Payback. Na Payback, Rollins i Murphy zostali pokonani przez Reya i Dominika. 5 października na Raw, Murphy zaatakował Rollinsa po tym, jak odmówił przeproszenia go, kończąc tym samym ich sojusz. Następnie w ramach draftu Rollins został przeniesiony na SmackDown. Na odcinku SmackDown 20 listopada, Rollins został pokonany przez Murphy'ego, tym samym kończąc ich program. Na Survivor Series Rollins był częścią drużyny SmackDown i odpadł, jako pierwszy "poświęcając samego siebie".
Wizjoner (2021-)
Wrócił podczas Royal Rumble 2021, a następnie na SmackDown rozpoczął feud z Cesaro. Zmienił przy tym nieco swój gimmick, ponieważ nie nazywał się już mesjaszem, tylko chciał aby wszyscy przyjęli jego wizję. Na Fastlane pokonał on byłego tag team partnera Cesaro - Shinsuke Nakamurę. Cesaro wyzwał Rollinsa do walki na WrestleManii 37, z której zwycięsko wyszedł Szwajcar wygrywając swoją pierwszą solową walkę na najważniejszej gali w roku. Na tym jednak ta rywalizacja się nie skończyła, ponieważ na SmackDown Rollins zainterweniował podczas walki Cesaro z Jeyem Uso, doprowadzając do dyskwalifikacji. Ostatecznie Rollins wygrał rywalizację z Cesaro pokonując go na Hell In A Cell oraz później na SmackDown w walce kwalifikacyjnej do Money in the Bank Ladder matchu. Rollins mimo bycia jednym z faworytów nie ściągnął walizki. Zainterweniował on dwukrotnie podczas walki wieczoru o mistrzostwo Universal, przez co Edge nie zdołał zdobyć tytułu głównego SmackDown. Jego rywalizacja z Edge'm trwała przez kolejne tygodniówki. Podczas SmackDown z 6 sierpnia Edge wyzwał Rollinsa do walki na SummerSlam, które Rollins przyjął. Na samej gali Rollins skupiał się na szyi Edge'a chcąc zakończyć jego karierę, jednak nie udało mu się wykonać jego firmowej akcji The Stomp. Ostatecznie uległ Kanadyjczykowi po Sleeper Holdzie.
W ramach Draftu 2021 Rollins został przeniesiony na Raw. 8 października na odcinku Smackdown Edge zażądał między nimi walki typu Hell in a Cell, który został oficjalnie potwierdzony na Crown Jewel. Rollins przegrał walkę i tym samym ich rywalizacja dobiegła końca. Na Survivor Series Rollins wziął udział w tradycyjnej walce Survivor Series 5 na 5 i wygrał go jako jedyny ocalały po wyeliminowaniu Jeffa Hardy'ego. 25 października na Raw, Rollins pokonał Finna Bálora, Kevina Owensa i Rey'a Mysterio w fatal four-way ladder matchu i stał się pretendentem numer jeden do WWE Championship przeciwko Big E. Jednak w następnych tygodniach na Raw, Kevin Owens i Bobby Lashley również zostali dodani do WWE Championship matchu, który miał odbyć się na gali Day 1. Na gali Rollinsowi nie udało się zdobyć tytułu, ponieważ Brock Lesnar również został dodany do walki i zdobył tytuł. Na Monday Night Raw 3 stycznia odbył się Fatal 4-Way match z udziałem Rollinsa, Owensa, Big E'go i Bobby'ego Lashley'a o miano pretendenta do pasa WWE na gali Royal Rumble, który wygrał Lashley.
Na Royal Rumble zmierzył się z Romanem Reignsem o Universal Championship, którą wygrał przez dyskwalifikację, ponieważ Reigns nie puścił submissiona mimo tego, że Rollins złapał się lin. Zgodnie z zasadami Reigns zachował tytuł. Na Elimination Chamber Rollins wziął udział w walce o pas WWE, jednak nie udało mu się zdobyć tytułu. W następnych tygodniach Rollins próbował znaleźć dla siebie miejsce na WrestleManii 38, jednak bezskutecznie. Tydzień przed galą do swojego biura zaprosił go Vince McMahon, który powiedział, że Rollins zawalczy na WrestleManii, a swojego przeciwnika pozna już na samej gali. Tajemniczym rywalem Rollinsa okazał się powracający do WWE po 6 latach Cody Rhodes, który pokonał Rollinsa. Rywalizacja ta była kontynuowana i podczas WrestleMania Backlash doszło do ich drugiego pojedynku, gdzie ponownie wygrał Rhodes, tym razem po roll-upie. Doprowadziło to do kolejnej, trzeciej walki, tym razem w klatce Hell In A Cell. I tym razem lepszy okazał się "The American Nightmare". Dzień później na Raw Rollins zaatakował Rhodesa doprowadzając do jego kontuzji. Rollins wziął udział w męskim Money in The Bank Ladder Matchu, ale walizkę ściągnął dodany w ostatniej chwili do walki Theory. Na SummerSlam miał walczyć z Riddlem, ale walka została odwołana wskutek kontuzji tego drugiego.
Styl walki i sukcesy.
SUKCESY:

</doc>
<doc id="2909049" url="https://pl.wikipedia.org/wiki?curid=2909049" title="Franciszek Kodesch">
Franciszek Kodesch

Franciszek Kodesch (ur. 3 sierpnia 1761 w Nachodzie - zm. 11 czerwca 1831 we Lwowie) – profesor matematyki czystej i stosowanej na Uniwersytecie Lwowskim, rektor Uniwersytetu Lwowskiego w latach 1804–1805, rektor Uniwersytetu Jagiellońskiego w latach 1808–1809, oraz dyrektor Liceum Lwowskiego w latach 1815–1817.
Życiorys.
Ukończył szkołę w Brnie oraz Uniwersytet Karola w Pradze. W 1824 w uznaniu zasług dla edukacji młodzieży, otrzymał tytuł szlachecki i przydomek von Treuenhorst.

</doc>
<doc id="2909050" url="https://pl.wikipedia.org/wiki?curid=2909050" title="Pilcz">
Pilcz

Pilcz (niem. "Piltsch", czeski: "Pileč") – dawna wieś, a od 1937 roku część Krosnowic, wsi sołeckiej w Polsce, położonej w województwie dolnośląskim, w powiecie kłodzkim, w gminie Kłodzko. Osada znajduje się ok. 5 km na południe od Kłodzka.
Geografia.
Położenie geograficzne.
Pilcz położony jest w paśmie górskim Sudetów Środkowych, w południowej części właściwej Kotliny Kłodzkiej. Graniczy z następującymi miejscowościami: Kłodzkiem (Książek) na północy, Jaszkową Dolną na północnym wschodzie, Krosnowicami na południu oraz Starym Wielisławie Dolnym na północnym zachodzie.
Warunki naturalne.
Osada stanowi najbardziej na północ wysuniętą część Krosnowic, na granicy z Kłodzkiem. Leży u ujścia Białej Lądeckiej do Nysy Kłodzkiej, na wysokości około 290-300 m n.p.m., naprzeciwko Czerwoniaka, na granicy Kotliny Kłodzkiej i Rowu Górnej Nysy.
Pilcz zajmuje prawie płaskie zrównanie, utworzone przez grubą warstwę osadów rzecznych, a w całości zajęte jest przez użytki rolne na dobrych glebach. Rzeka wykształciła tu wyraźną terasę. Okoliczne wzniesienia zbudowane są częściowo z melafirów, w których spotkać można chloryty.
Ludność.
Ludność Pilcza na przestrzeni stuleci kształtowała się w następujący sposób:
Ludność Pilcza kształtowała się od XVIII wieku na poziomie 80-100 stałych mieszkańców. Po zakończeniu II wojny światowej dotychczasowi niemieccy mieszkańcy zostali wysiedleni, a ich miejsce zajęli Polacy. Współcześnie osada liczy kilkadziesiąt osób.
Historia.
Daty wzmianeko miejscowości ijej oficjalnenazwy według źródeł
Źródło:
Początki osady (do XVIII w.).
Pilcz uznawany jest za starą osadę, która została założona jeszcze w czasach przedlokacyjncyh w pobliżu Kłodzka. Istniała na pewno już na początku XIV wieku, ale nigdy nie została dużą wsią. Jej powstanie nie jest dokładnie udokumentowane, ale osada zachowała rzadki na tych terenach układ wielodrożnicy, a źródła niemiecki często podkreślały jej słowiański rodowód. Chłopi z Pilcza sprawowali funkcje strażników grodu kłodzkiego, posiadając z tego tytułu przywileje, które potwierdził im król Czech Jan Luksemburski w dokumencie pochodzącym z 29 września 1331 roku. Pilcz stanowił część lenna zamku kłodzkiego i jako takie przechodził w ręce kolejnych dzierżawców z ramienia burgrabiego, a potem namiestnika ziemi kłodzkiej. Osada należała do rodu Podiebradowiczów, zaś potem stała się królewszczyzną. Warto wspomnieć, że funkcjonalnie Pilcz od zawsze związany był z Krosnowicami, jednak nie wszedł nigdy w skład tamtejszego majątku.
Okres nowożytny.
W 1631 roku w Pilczu mieszkało tylko 8 gospodarzy płacących podatki kościelne. W XVIII wieku osada nadal stanowiła królewszczyznę. Od 1742 roku wchodziła ona w skład Królestwa Pruskiego (oficjalnie potwierdzone w 1763 roku po pokoju w Hubertusburgu). W 1747 roku mieszkało tam 9 kmieci oraz 3 zagrodników i chałupników, natomiast w 1765 roku było 8 kmieci i 2 chałupników, a wartość majątku ziemskiego szacowano na 9358 talarów. W 1782 roku było już tylko 7 kmieci i 5 zagrodników, co stanowi dowód, że wieś nie rozwijała się, a nawet ubożała.
XIX i XX w..
Sytuacja taka utrzymywała się także w XIX wieku, a Pilcz nadal był królewszczyzną. W 1840 roku było tu 13 budynków, w tym gorzelnia, a wśród mieszkańców było 13 rzemieślników. Pewien niewielki rozwój osady nastąpił w 2. połowie tego stulecia i związany był z wybudowaniem w pobliskich Krosnowicach dużej przędzalni i tkalni mechanicznej, w której znalazła zatrudnienie większość mieszkańców okolicznych wsi. W 1875 roku przez teren Pilcza przeprowadzono linię kolejową z Kłodzka do Międzylesia, a w 1897 roku zbudowano rozgałęzienie do Stronia Śląskiego. Mimo to stację kolejową ulokowano pomiędzy Pilczem a fabryką.
Pod koniec XIX i na początku XX wieku wieś cieszyła się częściową popularnością wśród turystów. Prowadziła tędy uczęszczana trasa na Czerwoniak, a w osadzie była znana i zalecana turystą gospoda z ogródkiem.
Z dniem 28 lutego 1874 wszedł w życie nowy podział terytorialny wschodnich terenów ówczesnego Królestwa Prus, w tym prowincji Śląskiej. Zgodnie z dokonanym wtedy podziałem Pilcz wszedł w skład tzw. okręgu urzędowego (niem. Amtsbezirk) z siedzibą w Krosnowicach, (niem. Amtsbezirk – był to okręg urzędowy składający się z tzw. (niem. Landesgemeinde) – gminy wiejskie i (niem. Gutsbezirke) – dobra ziemskie, odpowiednik dzisiejszej gminy). 1 kwietnia 1937 roku miała miejsce kolejna reforma administracyjna w myśl której Pilcz został przyłączony oficjalnie do Krosnowic, stając się częścią tej wsi.
W granicach Polski.
W 1945 roku po przegranej przez III Rzeszy decyzją mocarstw zachodnich ziemia kłodzka została przyłączona do państwa polskiego. Pilcz zachował swój dawny charakter, a jego mieszkańcy także związani byli zawodowo z miejscowymi zakładami włókienniczymi. Osada nie rozwijała się licząc maksymalnie 11 zagród. Z czasem zatraciła także całkowicie swoją odrębność, stając się integralną częścią Krosnowic, a jej nazwa wychodzi z użycia.
Architektura i urbanistyka.
Osada składa się z kilku zagród i ma charakter wyłącznie rolniczy. Nie posiada zaplecza handlowo-usługowego, a od reszty wsi oddziela je koryto Białej Lądeckiej i linia kolejowa. Na terenie Pilcza zachowało się kilka okazałych zagród murowanych z XIX wieku, złożonych z dużych (często piętrowych) domów mieszkalnych i zabudowań gospodarczych ustawionych wokół dziedzińca. Przy jednej z nich stoi kamienna figura przydrożna z XVIII/XIX wieku.
Zobacz też.
Krosnowice, Koniecznik, Topolice

</doc>
<doc id="2909053" url="https://pl.wikipedia.org/wiki?curid=2909053" title="Jan Holfeld">
Jan Holfeld

Jan Holfeld (ur. 1747, zm. 7 listopada 1814 we Lwowie) – profesor matematyki praktycznej (geodezji) na Uniwersytecie Lwowskim, rektor Uniwersytetu w latach 1795–1796 oraz dyrektor Liceum Lwowskiego w latach 1811–1812.
Wcześniej był jezuitą, później pracował jako inżynier geodeta, przeprowadzając w 1796 pomiary triangulacyjne Zachodniej Galicji. Stworzył również z baronem von Mezburg mapę Galicji. Był również nauczycielem matematyki w Liceum Lwowskim.

</doc>
<doc id="2909054" url="https://pl.wikipedia.org/wiki?curid=2909054" title="Letnie Mistrzostwa Estonii w Skokach Narciarskich 2011">
Letnie Mistrzostwa Estonii w Skokach Narciarskich 2011

Letnie Mistrzostwa Estonii w Skokach Narciarskich 2011 – zawody w skokach narciarskich, przeprowadzone 13 sierpnia i 17 września 2011 na skoczni Tehvandi w Otepää w celu wyłonienia indywidualnego i drużynowego mistrza Estonii.
Zawody przeprowadzono na skoczni Tehvandi o punkcie konstrukcyjnym K-90. Pierwszy konkurs, którymi były zawody indywidualne, rozegrano 13 sierpnia. Zwycięzcą został Kaarel Nurmsalu, srebrny medal wywalczył Siim-Tanel Sammelselg, a brązowy – Illimar Pärn. Trzecie miejsce w konkursie zajął Fin Lauri Asikainen, jednak startował on poza konkurencją.
W konkursie drużynowym, przeprowadzonym 17 września 2011, wygrał zespół Otepää Spordiklubi (Otepää I) w składzie: Artti Aigro, Jaan Jüris, Karl-August Tiirmaa. Drugie miejsce zajęli zawodnicy Elva Suusaklubi (Elva I) – Rauno Loit, Illimar Pärn i Kristjan Ilves. Na trzecim miejscu zawody ukończyli skoczkowie z Moskwy, jednak startowali oni poza konkurencją. W związku z tym brązowe medale wywalczyli reprezentanci SÜ Taevatäht – Mats Piho, Han-Hendrik Piho i Kail Piho. W nieoficjalnej klasyfikacji indywidualnej najlepszy okazał się Illimar Pärn, drugi był Jaan Jüris, a trzeci Kristjan Ilves.

</doc>
<doc id="2909055" url="https://pl.wikipedia.org/wiki?curid=2909055" title="Toyota GT 86">
Toyota GT 86



</doc>
<doc id="2909056" url="https://pl.wikipedia.org/wiki?curid=2909056" title="Czarny pirat (film 1926)">
Czarny pirat (film 1926)

Czarny pirat (ang. "The Black Pirate") – amerykański film płaszcza i szpady z 1926 roku w reżyserii Alberta Parkera, z udziałem Douglasa Fairbanksa.

</doc>
<doc id="2909060" url="https://pl.wikipedia.org/wiki?curid=2909060" title="Inauguracja pontyfikatu papieża Franciszka">
Inauguracja pontyfikatu papieża Franciszka

Inauguracja pontyfikatu papieża Franciszka – religijne wydarzenie, które odbyło się 19 marca 2013 roku w Watykanie. Uroczystości które rozpoczęły się o 9:30 na placu Świętego Piotra, symbolizowały wstąpienie na tron papieski Franciszka, który został wybrany na konklawe 13 marca.
Władze Rzymu spodziewały się 1 mln uczestników uroczystości. W samej tylko mszy św. inauguracyjnej wzięło udział ponad 130 delegacji państwowych i religijnych oraz ok. 200 tys. wiernych. Eucharystię koncelebrowało kilkuset kardynałów, arcybiskupów i biskupów z całego świata.
Oficjalne delegacje.
Delegacje kościelne i innych religii.
Kościoły wschodnie
Na inaugurację przybył honorowy zwierzchnik prawosławia, patriarcha Konstantynopola Bartłomiej I, oraz prawosławny metropolita wschodnioamerykański i nowojorski Hilarion.
W uroczystości udział wziął także katolikos Ormian Karekin II.
Kościoły zachodnie
W imieniu zwierzchnika Wspólnoty Anglikańskiej Justina Welby do Watykanu przybył John Sentamu, anglikański arcybiskup Yorku, obecny był również biskup Pierre Whalon, zwierzchnik Konwokacji Kościołów Episkopalnych w Europie.
Na inaugurację pontyfikatu Franciszka przybyli też przewodniczący Unii Utrechckiej Kościołów Starokatolickich, arcybiskup Utrechtu Joris Vercammen oraz przewodniczący Światowej Federacji Luterańskiej bp Munib A. Younan.
Inne religie
Na inauguracji byli obecni także przedstawiciele judaizmu, islamu, oraz religii wschodu.
Prośba papieża.
Papież wystosował prośbę, aby delegacje i wierni nie przyjeżdżali, a pieniądze przeznaczono na cele charytatywne. Do tej prośby przychylił się rząd Flandrii i 30 tysięcy euro zostanie przeznaczone na cele dobroczynne.
Przebieg uroczystości.
Uroczystości rozpoczęły się od przejazdu papieża papamobile po placu św. Piotra. Następnie papież wrócił do bazyliki watykańskiej i udał się do grobu św. Piotra, by wraz z duchownymi złożyć hołd świętemu. Następnie papież wraz z kardynałami rozpoczął mszę św. na placu św. Piotra, gdzie kardynał protodiakon Jean-Louis Tauran nałożył papieżowi paliusz, a następnie kardynał-dziekan Angelo Sodano włożył na mu na palec Pierścień Rybaka. Po otrzymaniu tych insygniów, papież odebrał homagium od sześciu kardynałów, a następnie wygłosił homilię. Franciszek wymienił znak pokoju z Bartłomiejem I i Karekinem II. Po zakończeniu uroczystości papież wszedł do bazyliki i przed konfesją witał się z głowami państw.
Ostatnim obrzędem zamykającym inaugurację pontyfikatu Franciszka był ingres papieża do bazyliki św. Jana na Lateranie, który odbył się 7 kwietnia 2013.

</doc>
<doc id="2909063" url="https://pl.wikipedia.org/wiki?curid=2909063" title="Jan Zemantsek">
Jan Zemantsek

Jan Zemantsek (ur. 1752 w Starinie, zm. 19 czerwca 1825 w Wiedniu) – profesor filozofii i matematyki na Uniwersytecie Lwowskim, rektor Uniwersytetu w latach 1803-1804.
Prowadził również wykłady z fizyki (profesorem został w 1794), w tym także po rusku dla studentów Greckokatolickiego Seminarium Generalnego.
W 1805 przeniósł się do Krakowa. W latach 1805–1809 pracował jako profesor fizyki, aw roku akademickim 1806–1807 pełnił funkcję dziekana Wydziału Filozofii Uniwersytetu Jagiellońskiego. W latach 1811–1812 był profesorem fizyki w liceum w Linzu, a od 1813 do 1822 r. Był profesorem fizyki i mechaniki na uniwersytecie w Wiedniu.

</doc>
<doc id="2909064" url="https://pl.wikipedia.org/wiki?curid=2909064" title="Hem Reaksmey">
Hem Reaksmey

Hem Reaksmey (ur. 6 września 1983, Phnom Penh) – kambodżańska pływaczka, najmłodsza uczestniczka Letnich Igrzysk Olimpijskich 1996. 
Hem Reaksmey dwukrotnie startowała na igrzyskach olimpijskich. W Atlancie wystąpiła w eliminacjach 100 metrów stylem klasycznym. Wystartowała w pierwszym wyścigu eliminacyjnym, w którym uzyskała czas 1:44,68, który był najgorszym w całych eliminacjach. Do wyprzedzającej jej bezpośrednio zawodniczki, którą była Anush Manukyan z Armenii, straciła prawie 25 sekund. Kambodżanka była najmłodszą uczestniczką igrzysk – w chwili startu miała ukończone 12 lat i 320 dni. 
W eliminacjach wyścigu na 50 metrów stylem dowolnym, wystartowała cztery lata później na igrzyskach w Sydney. Zajęła przedostatnie, 6. miejsce w drugim wyścigu eliminacyjnym (33,11). W łącznej klasyfikacji uplasowała się na 70. miejscu (wyprzedziła trzy sklasyfikowane zawodniczki). 
W 2005 roku wystąpiła na mistrzostwach świata, w których zajęła ostatnie, 76. miejsce w wyścigu na 50 m stylem dowolnym (35,29).
Jej bratem jest Hem Lumphat, również pływak.

</doc>
<doc id="2909065" url="https://pl.wikipedia.org/wiki?curid=2909065" title="Narodowy Ogród Botaniczny">
Narodowy Ogród Botaniczny

Narodowy Ogród Botaniczny (ang. "National Botanic Gardens", irl. "Garraithe Náisiúnta na Luais") – ogród botaniczny w Irlandii, znajdujący się w północnej części Dublina, 3,5 km od jego centrum, w Glasnevin pomiędzy rzeką Tolka i cmentarzem Glasnevin.
Kolekcja roślin w ogrodzie liczy ponad 17 tys. gatunków i odmian. W ogrodzie znajdują się klomby i rabaty kwiatowe, rozarium, park leśny i arboretum, stawy, alpinarium, ogród owoców i warzyw, a także szklarnie, w tym palmiarnia. Poza popularyzacją wiedzy o różnorodności świata roślin, ogród zajmuje się ochroną zasobów gatunkowych flory Irlandii, zgromadzonych jest w nim ponad 400 gatunków zagrożonych w tym kraju i innych częściach świata.
Tutaj znajduje się najstarszy i prawdopodobnie najwyższy w Europie okaz sagowca z gatunku "Encephalartos woodii" uznawanego za wymarły na wolności. Gatunek ten odkryty został pod koniec XIX wieku w Południowej Afryce. Wkrótce potem, w 1905 roku dubliński ogród otrzymał jedną z trzech sadzonek pobranych od tej oryginalnej rośliny.

</doc>
<doc id="2909067" url="https://pl.wikipedia.org/wiki?curid=2909067" title="Wiktor Jakubowski">
Wiktor Jakubowski

Wiktor Jakubowski (ur. 5 grudnia 1896 w Rydze, zm. 13 sierpnia 1973 w Krakowie) – polski filolog, historyk literatury i kultury rosyjskiej, autor pierwszych powojennych podręczników do nauki języka rosyjskiego, tłumacz, organizator życia naukowego, twórca powojennej rusycystyki na Uniwersytecie Jagiellońskim. Profesor zwyczajny UJ.
Życiorys.
Wiktor Jakubowski urodził się w rodzinie polskiego nauczyciela gimnazjalnego i docenta Politechniki Ryskiej Władysława Jana Jakubowskiego oraz Rosjanki, Wiery z domu Orda, córki prawosławnego duchownego Charisima Ordy, późniejszego biskupa Ireneusza. Do roku 1915 rodzina mieszkała w Rydze, następnie w Moskwie (do 1917) i Kijowie (do 1921).
Początkowo uczył się w domu, potem w 8-klasowym gimnazjum klasycznym w Rydze, które ukończył w 1914 roku z wyróżnieniem (złotym medalem). W latach 1914–1918 studiował romanistykę na Wydziale Historyczno-Filozoficznym Imperatorskiego Uniwersytetu Piotrogrodzkiego, którą ukończył uzyskaniem tytułu kandydata nauk filologicznych (odpowiadającego wówczas polskiemu magisterium) na podstawie rozprawy "Elementy celtyckie w powieściach cyklu Okrągłego Stołu". Był poliglotą; oprócz polskiego i rosyjskiego (w odmianie petersburskiej), które były jego językami ojczystymi, biegle władał ukraińskim, angielskim, niemieckim i francuskim, posługiwał się hiszpańskim, włoskim, rumuńskim, czeskim, słowackim i bułgarskim, posiadał gruntowną znajomość greki, łaciny, znał sanskryt.
W roku 1921 przeniósł się do Polski. Zamieszkał w Warszawie. Dzięki doskonałej znajomości języków obcych pracował jako urzędnik, tłumacz, redaktor m.in. w Spółce Akcyjnej Polski Lloyd, Ministerstwie Robót Publicznych, miesięczniku naukowo-literackim „Przegląd Współczesny”, współpracował z Instytutem Bałtyckim w Gdyni oraz czasopismem „Jantar”. Prywatnie udzielał lekcji języka rosyjskiego oraz przygotowywał wielki słownik polsko-rosyjski i rosyjsko-polski. Okupację spędził w Warszawie, gdzie brał udział w tajnym nauczaniu. W roku 1944, po upadku powstania warszawskiego, w którego trakcie stracił niemal kompletne materiały do swego słownika, wyjechał z żoną Zofią do Krakowa.
1 marca 1945 został zatrudniony na Uniwersytecie Jagiellońskim jako tłumacz i lektor języka rosyjskiego, z czasem zlecono mu wykłady z literatury rosyjskiej. Równolegle nauczał języka rosyjskiego na Wydziałach Politechnicznych AGH, w Wyższej Szkole Nauk Społecznych, Akademii Handlowej, literaturę rosyjską wykładał w Państwowej Wyższej Szkole Pedagogicznej.
W 1947 Rada Wydziału Humanistycznego UJ nostryfikowała jego piotrogrodzki dyplom kandydata nauk jako doktorski, dzięki czemu w 1948 otrzymał stanowisko zastępcy profesora, po czym objął nowo powstającą, a właściwie reaktywowaną Katedrę Historii Literatury Rosyjskiej UJ. Działająca w ramach Studium Słowiańskiego katedra ta – razem z Katedrą Języków Ruskich, kierowaną przez prof. Jana Janowa – jako druga w powojennej Polsce (po wrocławskiej) kształciła filologów o specjalności rusycystycznej. W 1953 z połączenia obu katedr utworzono zespołową Katedrę Filologii Rosyjskiej, którą powierzono Wiktorowi Jakubowskiemu. W 1954 został profesorem nadzwyczajnym, w 1962 – profesorem zwyczajnym. Prócz kierowania katedrą piastował funkcję prorektora UJ (1958–1962), dziekana Wydziału Filologicznego UJ (1964–1966), kierownika Studium Zaocznego Filologii Rosyjskiej UJ (1965). W 1967 przeszedł na emeryturę, nadal jednak prowadził wykłady i kontynuował pracę naukową. Został pochowany na Cmentarzu Rakowickim w Krakowie.
Wiktor Jakubowski uważany jest za właściwego organizatora powojennej rusycystyki krakowskiej. Był nauczycielem i mistrzem kilkuset absolwentów UJ i WSP, promotorem 11 doktoratów: Zofii Dziechciaruk, Stelli Goldgart, Janusza Henzla, Ewy Korpały-Kirszak, Ryszarda Łużnego, Władysława Piotrowskiego, Ewy Sławęckiej, Józefa Smagi, Lucjana Suchanka, Jadwigi Szymak-Reiferowej, Jadwigi Urbańskiej-Śliszowej. Jego wpływ na kształt krakowskiej rusycystyki, a pośrednio także wschodniej slawistyki, jest trudny do przecenienia.
Działalność naukowa Wiktora Jakubowskiego rozwijała się w kilku kierunkach. Po ukończeniu studiów romanistycznych miał być „pozostawiony przy uniwersytecie dla przygotowania do objęcia stanowiska profesora” , czemu przeszkodziły – i co ostatecznie odsunęły prawie o 30 lat – wydarzenia związane z rewolucją październikową. Regularną pracę naukową, popularnonaukową, wydawniczą i dydaktyczną podjął dopiero w wieku ok. 50 lat jako pracownik UJ. Zajmował się zarówno tłumaczeniem literatury pięknej (kilka nowel Lwa Tołstoja przełożył i wydał jeszcze przed wojną), pisaniem pierwszych powojennych podręczników szkolnych do nauki języka rosyjskiego, częściowo odtworzył i wydał – również będący pierwszym po 1945 roku – dwutomowy "Słownik rosyjsko-polski i polsko-rosyjski". Podstawową jednak dziedziną jego twórczości naukowej było badanie literatury rosyjskiej, szczególnie staroruskiej, oświeceniowej i XIX-wiecznej. Nie ulegał modom metodologicznym (strukturalizm, semiotyka) i nie poddawał się wpływom ideologicznym (wulgarny socjologizm); „cenił zawsze i niezmiennie konkretny historycznoliteracki fakt, rozumienie kolorytu epoki”, interesował się literaturą „od strony nie tyle immanentnych wartości artystycznych, co walorów poznawczych, prawdy społeczno-obyczajowej bądź psychologicznej, powiązań i uwarunkowań czy relacji zewnętrznych – z rzeczywistością polityczną, procesem dziejowym, historią myśli filozoficzno-społecznej, życiem religijnym oraz duchowością”. Do jego największych osiągnięć należą: tłumaczenie i fundamentalne opracowanie filologiczno-historyczno-kulturologiczne Żywota protopopa Awwakuma (1972); 7 edycji dzieł pisarzy rosyjskich wraz z monograficznymi opracowaniami w serii II Biblioteki Narodowej (Afanasij Nikitin, Aleksandr Radiszczew, Aleksandr Gribojedow, Michaił Lermontow, Nikołaj Leskow); podręczniki (antologie z opracowaniami) do literatury XVII i XVIII w., opracowanie rozdziałów dotyczących literatury staroruskiej i XVIII-wiecznej w "Historii literatury rosyjskiej" pod red. Mariana Jakóbca.
Publikacje.
"Bibliografia prac W. Jakubowskiego za lata 1926–1973" zestawiona została przez Ryszarda Łużnego i obejmuje 109 pozycji, w tym, jak wylicza Łużny: „3 podręczniki uniwersyteckie i 8 szkolnych (nie licząc książek do nauczania języka), 2 słowniki, 11 książek o charakterze opracowań monograficznych, 16 tytułów publikacji książkowych przygotowanych pod względem redakcyjno-edytorskim, 14 artykułów i rozpraw, 7 recenzji i sprawozdań, 4 pozycje popularnonaukowe, 47 artykułów encyklopedyczno-słownikowych, 7 prac o tematyce językoznawczej; w dwóch ze swych książek występował Wiktor Jakubowski także jako tłumacz tekstów staroruskich”, m.in.:

</doc>
<doc id="2909070" url="https://pl.wikipedia.org/wiki?curid=2909070" title="Czarny Pirat (film 1971)">
Czarny Pirat (film 1971)



</doc>
<doc id="2909073" url="https://pl.wikipedia.org/wiki?curid=2909073" title="Pompoturbina">
Pompoturbina

Pompoturbina (turbina odwracalna) – maszyna przepływowa, która może pracować jako pompa i turbina wodna, przy czym kierunek przepływu wody w pracy pompowej jest przeciwny do kierunku płynięcia wody w pracy jako turbiny. 
Zazwyczaj sprzężona jest z urządzeniem elektrycznym, które może pracować jako silnik albo prądnica. Stosowana głównie w elektrowniach szczytowo-pompowych.
Budowa jest bardzo zbliżona do klasycznych turbozespołów. Różnice wynikają głównie z podwójnego kierunku ruchu obrotowego. Turbiny odwracalne mają dłuższe kanały między łopatkami, dzięki czemu woda pompowana jest z większą sprawnością, natomiast obniża to sprawność w ruchu turbinowym. Budowane są w układzie pionowym.
Sprawność cyklu turbinowego, jak i pompowego wynosi około 90%.
Pracę pompoturbiny można podzielić na dwa rodzaje:
Polskie elektrownie szczytowo-pompowe, w których występują turbiny odwracalne: 

</doc>
<doc id="2909074" url="https://pl.wikipedia.org/wiki?curid=2909074" title="Seyha Chan">
Seyha Chan



</doc>
<doc id="2909078" url="https://pl.wikipedia.org/wiki?curid=2909078" title="Richard Rado">
Richard Rado

Richard Rado (ur. 28 kwietnia 1906 w Berlinie – zm. 23 grudnia 1989 w Reading) – niemiecki matematyk pochodzenia żydowskiego, który zajmował się głównie kombinatoryką i teorią grafów.
Życiorys.
Uzyskał podwójny doktorat: na Uniwersytecie w Berlinie (1933) pod kierunkiem I. Schura oraz na University of Cambridge (1935) pod kierunkiem G. H. Hardy'ego. Współautor twierdzenia Erdősa–Rado.

</doc>
<doc id="2909079" url="https://pl.wikipedia.org/wiki?curid=2909079" title="Samorn Kieng">
Samorn Kieng



</doc>
<doc id="2909081" url="https://pl.wikipedia.org/wiki?curid=2909081" title="Suos Chhin">
Suos Chhin



</doc>
<doc id="2909083" url="https://pl.wikipedia.org/wiki?curid=2909083" title="Women's National Basketball Association">
Women's National Basketball Association



</doc>
<doc id="2909087" url="https://pl.wikipedia.org/wiki?curid=2909087" title="Modest Hryniewiecki">
Modest Hryniewiecki

Modest Hryniewiecki, właśc. Mychajło (ur. 9 listopada 1758 w Lutowiskach - zm. 1 kwietnia 1823 we Lwowie) – bazylianin, duchowny unicki, prokurator orderu bazyliańskiego, protoihumen na Galicję klasztorów bazyliańskich, profesor katedry dogmatyki Uniwersytetu Lwowskiego w Studium Ruthenum (Instytut Ruski), dziekan wydziału teologii, rektor tegoż Uniwersytetu w roku akademickim 1822/1823, działacz nauki i kultury ruskiej.
Życiorys.
Urodził się 9 listopada 1758 w Lutowiskach. Syn duchownego unickiego wywodzącego się z dawnego ruskiego rodu szlacheckiego (bojarskiego). W latach młodości ukończył tzw. szkoły gramatykalne i humaniora w Samborze. W 1777 wstąpił do zakonu Bazylianów, 8 grudnia w klasztorze w Dobromilu przyjął imię Melecjusz. Ze względu na brak wymaganych lat do złożenia ślubów zakonnych został odesłany do monasteru Spasa na nauki, a stamtąd do Zamościa na studia filozoficzne. Po ukończonych studiach filozoficznych w 1781 roku został przeniesiony do Drohobycza na funkcję magistra szkół gramatykalnych nauczając przez kolejne dwa lata. 23 marca 1783 roku w Dobromilu złożył śluby zakonne, przy których imię Melecjusz zamienił na Modest. Następnie pełnił obowiązki w Larosowie ucząc kleryków zakonnych retoryki, skąd po upływie roku przyjechał do Lwowa gdzie przebywał w seminarium na kursie teologicznym Uniwersytetu Lwowskiego. Ze względów zdrowotnych, po namowie lekarza, opuścił seminarium i zamieszkał w klasztorze św. Jerzego kończąc kurs teologiczny. W tym samym czasie uczył się prawa cywilnego i języka niemieckiego. W 1789 po zakończeniu nauki otrzymał funkcję kierowniczą katedry dogmatyki Uniwersytetu Lwowskiego. Katedrą tą kierował jako profesor niemalże do śmierci. 7 grudnia tego samego roku przyjął święcenia kapłańskie z rąk unickiego biskupa lwowskiego Piotra Bielańskiego Rittera. W 1803 przyjął obowiązki zakonne procurator causarum, które wypełniał do 1822 - „uchodził bowiem za najświatlejszego Bazylianina swego czasu, którego radziły się wszystkie zakony w sprawach spornych i trudnych”. Wykłady przeprowadzał, o co sam zabiegał, w języku ruskim, później także po łacinie. Ponadto w 1822 wybrany został prowincjałem. Wieloletni dziekan wydziału teologii m.in. w latach 1800, 1801, 1818, 1823, W roku akademickim 1821/1822 pełnił funkcję rektora Uniwersytetu Lwowskiego. Od 1803 roku dekretem kancelarii nadwornej zobowiązującym rektorat i profesorów uniwersyteckich do zapoznawania się z wydawanymi pracami pod kątem lojalności autorów względem państwa, Modest Hryniewiecki otrzymał obowiązek korekty książek i manuskryptów pisanych cyrylicą, grażdanką oraz skoropisem.
Modest Hryniewiecki prowadził także działania związane z rozwojem nauki i kultury ruskiej w Galicji. Analiza jego prac wykazała, iż dążył on do udoskonalania języka ruskiego opierając się na języku cerkiewnosłowiańskim i literaturze z XVII oraz pierwszej połowy XVIII wieku, a także „Gramatyce” Melecjusza Smotryckiego, której znaczenie niejednokrotnie podkreślał. Współczesny mu autor wspomina w swojej pracy, iż: „profesor hermeneutyki Akademii Lwowskiej, tłumacz z greki, ojciec Modest Hryniewiecki, w dzień śmierci cesarza Józefa II wygłosił referat w języku 'słowiańskim (ruskim)', który audytorium przyjęło z wielką satysfakcją”. Należał do działaczy, którzy wyegzekwowali od władzy w Wiedniu pozwolenie na nauczanie religii w języku ruskim w szkołach elementarnych i parafialnych. W 1807 zlikwidowano Instytut Ruski, a następnie zniesiono język ruski jako wykładowy na Uniwersytecie. Hryniewiecki doradzał biskupowi Snihurskiemu podjęcie dążenia do przywrócenia możliwości nauczania w mowie ojczystej na szczeblu akademickim. 
Utrzymywał kontakty z przedstawicielami nauki różnych środowisk z Polakami, Austriakami, Niemcami, Rosjanami, duchowieństwem prawosławnym i rzymskokatolickim. W 1817 podpisał się pod projektem stworzenia Instytutu Ossolińskich we Lwowie, otrzymywał propozycje objęcia stanowisk profesorskich w Wiedniu i Krakowie. Doskonale znał łacinę, grekę, niemiecki. Tłumaczył ze starogreckiego prace antycznych autorów, prowadził korespondencję po niemiecku, prowadził wykłady po łacinie. Poza teologią i filozofią, Hryniewiecki zajmował się historią i kulturą, literaturoznawstwem, językoznawstwem, zbierał rękopisy drukowane i zabytki piśmiennictwa, paleografią oraz bibliografią. 
W 1803 jako reprezentant duchowieństwa greckokatolickiego był delegatem do cesarza z prośbą o wskrzeszenie greckokatolickiej metropolii halickiej. 
W 1817 wpisany został jako baron do metryki Stanów Galicyjskich i zasiadał jako deputat kapituły na sejmach. 

</doc>
<doc id="2909088" url="https://pl.wikipedia.org/wiki?curid=2909088" title="Skarb w Srebrnym Jeziorze (powieść)">
Skarb w Srebrnym Jeziorze (powieść)

Skarb w Srebrnym Jeziorze (niem. "Der Schatz im Silbersee") - powieść przygodowa o tematyce Dzikiego Zachodu autorstwa Karola Maya z 1894.
Wódz Apaczów Winnetou i jego biały przyjaciel Old Shatterhand wędrują przez prerię w poszukiwaniu mitycznego Srebrnego Jeziora. Ich tropem podąża banda samozwańczego pułkownika Brinkleya.
Fabuła.
Akcja rozpoczyna się w czerwcowe popołudnie na parostatku "Dogfish", który płynie rzeką Arkansas. Na pokładzie zabawiają się i piją alkohol brudni i dobrze uzbrojeni mężczyźni. Wśród nich znajduje się Brinkley zwany Czerwonym Cornelem. Reszta pasażerów stara się omijać kłopotliwych mężczyzn. Tym rejsem płynie także westman - Old Firehand. W Lewisburgu na pokład wsiada Czarny Tom oraz dwaj Indianie, których nazywano Wielki i mały Niedźwiedź, pochodzili z plemienia Tonkawa. Na parowcu dochodzi do incydentu: Cornel policzkuje Wielkiego Niedźwiedzia, gdyż ten nie chciał napić się z nim alkoholu. Następnie z jednej ze skrzyń stojących na pokładzie, wydostaje się czarna pantera, która atakuje trzynastoletnią dziewczynkę. Z pomocą przychodzi Mały Niedźwiedź i wyrzuca zwierzę za burtę. Pantera podpływa do łodzi, w której siedzi Fred wraz z myśliwym, którego nazywano Ciotką Droll. Droll zabija panterę. Czerwony Cornel, dowiedział się, że ojciec uratowanej dziewczynki, inżynier Butler, wiezie przy sobie dziewięć tysięcy dolarów. Postanawia dokonać rabunku. Aby odwrócić uwagę pasażerów od swojego nikczemnego planu, w nocy wierci dwie dziury w burcie statku, po czym okrada inżyniera. Rabusie odpływają do Black Bear, w pościg za nimi udają się Tonkawowie oraz Czarny Tom, Droll, Fred i Old Firehand. W Black Bear Tonkawowie ostrzegają drwali przed bandytami. Wielki Niedźwiedź wraz z Missouri Blenter zakrada się w pobliże trampów, aby podsłuchać ich plany. Blenter rozpoznaje w Cornelu zabójcę jego żony i dzieci. Niestety zostaje zauważony. Na pomoc przychodzi Wielki Niedźwiedź, Old Firehand z Tomem i Drollem, a także z Fredem. Niestety Cornel wraz z towarzyszami ucieka. Czerwony Cornel atakuje plemię Osedżów. Osedżowie proszą o opiekę Humpty Billa i Gunsticka Uncle'a. Wraz z dwustoma wojownikami przyłączają się do ich grupy. Jadą na farmę Butlera. Tramp Cornel zamierza napaść na tę posiadłość. Kiedy bandyci przyjeżdżają na farmę, zostają przepędzeni. Rabusie ranią westmana, udziela mu pomocy Winnetou. Następnie obaj udają się do Sheridan. W Eagle Tail Winnetou robi zasadzkę na Brinkleya, on jednak ucieka w stronę Srebrnego Jeziora, w pobliżu którego znajduje się kopalnia srebra. Ciotka Droll i Fred zamierzają ująć tam Cornela. Winnetou chce nad jeziorem spotkać się z Old Shatterhandem. W Night Canyon Winnetou, przekonuje Ute, aby ci wypalili z nimi fajkę pokoju. Wielki Wilk łamie słowo i napada na białe twarze, zabiera ich do niewoli. Jedynymi uratowanymi są Droll i Hobble Frank. Podczas jednego z postojów, właśnie oni ratują swych przyjaciół. Westmani wraz z jeńcami udają się do Srebrnego Jeziora. Okazuje się, że banda Czerwonego Cornela wpadła w ręce Utahów. Niestety ginie plan Srebrnego Jeziora, który bandyci mieli przy sobie. Old Firehand, Old Shatterhand i Winnetou, zatrzymują się w miejscu gdzie wspierały się o siebie skalne filary. Towarzysze znaleźli tam srebro. Ruszyli dalej. Podczas postoju oddala się Ellen Buttler. Natrafia na Indian z plemienia Timbabaczów, którym pokazuje totem Młodego Niedźwiedzia, zyskując tym samym sympatię Czerwonoskórch. Timbabaczowie wraz z ekspedycją udają się w stronę Srebrnego Jeziora. Nad jezioro przybywają także Utahowie, aby odbić swoich wodzów. Wódz Timbabaczów przechodzi na stronę Utahów, następnie wyjawia im wiadomość o skarbach i przejściu na wyspę, która leży na środku jeziora. Udają się sekretnym przejściem po skarb. W czasie przejazdu przez sekretną grotę, zaczyna nalewać się do niego woda. Z opresji ratuje się tylko Timbabacz. Jak się później okazuje, Winnetou zauważył odsunięte kamienie, które zakrywały przejście do sekretnej groty. Wraz z Wielkim Niedźwiedziem postanowił przesunąć głaz, który miał za zadanie chronić grotę przed zalaniem. Wódz Timbabaczów ratuje swoje życie, dzięki odstąpieniu ziemi białym ludziom, gdzie ma nastąpić eksploatacja srebra. Uwolniono jeńców. Wojownicy Utahów, Nawahów i Timbabaczów zobowiązali się do przyjaźni.

</doc>
<doc id="2909093" url="https://pl.wikipedia.org/wiki?curid=2909093" title="Nilde Iotti">
Nilde Iotti

Leonilde (Nilde) Iotti (ur. 10 kwietnia 1920 w Reggio nell’Emilia, zm. 4 grudnia 1999 w Rzymie) – włoska polityk, działaczka komunistyczna, nauczycielka, przez ponad 50 lat parlamentarzystka. W latach 1979–1992 przez trzy kadencje przewodnicząca Izby Deputowanych, będąc pierwszą kobietą na tym stanowisku.
Życiorys.
Ukończyła studia filologiczne na Katolickim Uniwersytecie Najświętszego Serca w Mediolanie. Krótko pracowała jako nauczycielka, w okresie II wojny światowej związała się z ruchem oporu, później została sekretarzem lokalnych struktur związku kobiet. W 1946 uzyskała mandat radnej, następnie w tym samym roku z ramienia Włoskiej Partii Komunistycznej została posłanką do konstytuanty (Assemblea Costituente della Repubblica Italiana). W 1948 po raz pierwszy uzyskała mandat parlamentarzystki do Izby Deputowanych. Do niższej izby włoskiego parlamentu była następnie wybierana w każdych kolejnych wyborach aż do 1996 włącznie, sprawując mandat w okresie I, II, III, IV, V, VI, VII, VIII, IX, X, XI, XII i XIII kadencji.
W czerwcu 1979 została powołana na urząd przewodniczącego Izby Deputowanych, funkcję tę pełniła nieprzerwanie do kwietnia 1992 przez okres VIII, IX i X kadencji. Od 1991 związana z powstałymi na bazie partii komunistycznej Demokratyczną Partią Lewicy i Demokratami Lewicy. 18 listopada 1999 zrzekła się mandatu deputowanej, odchodząc z parlamentu po ponad 50 latach. Zmarła kilkanaście dni później. W lipcu 1979 krótko wykonywała mandat posłanki do pochodzącego z wyborów Parlamentu Europejskiego I kadencji.

</doc>
<doc id="2909095" url="https://pl.wikipedia.org/wiki?curid=2909095" title="Carl Eiríksson">
Carl Eiríksson

Carl Johan Eiríksson (ur. 29 grudnia 1929, zm. 12 czerwca 2020) – islandzki strzelec, olimpijczyk.
Był jedynym reprezentantem Islandii w strzelectwie na igrzyskach olimpijskich w 1992 (Barcelona). Wystąpił wówczas jedynie w eliminacjach konkurencji: karabin małokalibrowy leżąc, 50 m. Zajął w nich 50. miejsce, wyprzedzając bezpośrednio tylko Norberta Sturny'ego (Szwajcaria) i Satiendera Sehmiego (Kenia).
Eiríksson był najstarszym sportowcem biorącym udział w igrzyskach olimpijskich w Barcelonie (w chwili startu miał ukończone 62 lata i 213 dni). Jest on również najstarszym Islandczykiem w historii, który kiedykolwiek wziął udział w igrzyskach olimpijskich.

</doc>
<doc id="2909098" url="https://pl.wikipedia.org/wiki?curid=2909098" title="Tyne Daly">
Tyne Daly

Ellen Tyne Daly (ur. 21 lutego 1946 w Madison) – amerykańska aktorka. Odtwórczyni roli detektyw Mary Beth Lacey w serialu kryminalnym CBS "Cagney i Lacey" (1982–88). Laureatka pięciu nagród Emmy, Złotego Globu i Tony Award.
W 1995 została uhonorowana swoją własną gwiazdą w legendarnej Alei Gwiazd w Los Angeles.
Życiorys.
Wczesne lata.
Urodziła się w Madison w stanie Wisconsin jako córka pary aktorskiej – Mary Hope (z domu Newell) i Jamesa Firmana Daly’ego (ur. 1918, zm. 1978). Jej rodzina miała korzenie irlandzkie, angielskie, szkockie i niemieckie. Dorastała w hrabstwie Westchester z dwiema siostrami – starszą Pegeen (ur. 1943) i młodszą Glynnis (ur. 1948), która została żoną kompozytora Marka Snowa, oraz młodszym bratem Timothym (ur. 1956). Studiowała w Uniwersytecie Brandeisa i w Amerykańskiej Akademii Muzycznej i Dramatycznej w Nowym Jorku, gdzie jej wykładowcą był m.in. Richard Burton.
Kariera.
W wieku ośmiu lat trafiła na mały ekran w jednym z odcinków serii "Foreign Intrigue" (1954) u boku swojego ojca. W 1966 wystąpiła w produkcji off-Broadwayowskiej "Człowiek z masłem i jajkiem". W 1967 zadebiutowała na Broadwayu w roli Josie w sztuce "That Summer - That Fall" z Richardem Castellano, Jonem Voightem i Irini Papas. Jej kariera filmowa rozpoczęła się od udziału w melodramacie Petera Yatesa "John i Mary" (1969) u boku Dustina Hoffmana i Mii Farrow. Potem zagrała w dwóch głośnych filmach akcji z lat 70.: "Strażnik prawa" (1976) i "Telefon" (1977) z udziałem Clinta Eastwooda i Charlesa Bronsona. 
Po gościnnych występach w produkcjach telewizyjnych, w tym "Szpital miejski" (1968), "Ironside" (1970), "" (1971), "Ulice San Francisco" (1974) i "Barnaby Jones" (1974), otrzymała rolę detektyw Mary Beth Lacey w serialu kryminalnym CBS "Cagney i Lacey" (1982–88), opowiadającym o przygodach dwóch policjantek z Nowego Jorku. Rola ta przyniosła jej trzy nagrody Emmy i cztery nominacje do nagrody Złotego Globu. W 1990 została uhonorowana Tony Award za rolę Rose w musicalu "Gypsy". Popularnością wśród telewidzów cieszyła się także rola Maxine Gray w serialu "Potyczki Amy" (1999–2005), za którą zdobyła nagrodę magazynu „TV Guide” (2001), a także była nominowana sześć razy do nagród Emmy i Nagrody Satelity.
Życie prywatne.
26 czerwca 1966 wyszła za mąż za aktora Georga Stanforda Browna, którego poznała na studiach. Mają trzy córki: Alisabeth (ur. 12 grudnia 1967), Kathryne Dorę (ur. 10 lutego 1971) i Alyxandrę Beatris (ur. 1 października 1985). Rozwiedli się po dwudziestu czterech latach w 1990. W latach 1990–1999 była związana z Clarence’em Williamsem III.

</doc>
<doc id="2909100" url="https://pl.wikipedia.org/wiki?curid=2909100" title="Ponad wszelką wątpliwość (powieść)">
Ponad wszelką wątpliwość (powieść)

Ponad wszelką wątpliwość (wł. "Ragionevoli dubbi", czyli dosł. "Uzasadnione wątpliwości") – powieść (kryminał sądowy) włoskiego pisarza Gianrico Carofiglio - trzecia część cyklu z mecenasem Guido Guerrierim. Książka została wydana w 2006, a polskie tłumaczenie ukazało się w 2010.
Treść.
Akcja powieści rozgrywa się przede wszystkim w rodzinnym mieście autora - Bari, a pewne sceny nawiązują do wydarzeń w Rzymie, Foggi i Reggio di Calabria. Guerrieri podejmuje się obrony Paolo Paolicellego, który jest oskarżony o przemyt kokainy z Czarnogóry. Sprawa jest pozornie beznadziejna, a dowody jednoznacznie obciążają klienta. W trakcie postępowania dochodzi do romansu między Guerrierim a żoną Paolicellego - Natsu Kawabatą. Dodatkowym wątkiem są wspomnienia z wczesnej młodości, kiedy to mecenas był członkiem lewicujących ruchów młodzieżowych i został pobity przez grupę neofaszystów, której członkiem był Paolicelli (czego ten nie pamięta). 

</doc>
<doc id="2909104" url="https://pl.wikipedia.org/wiki?curid=2909104" title="Imidaklopryd">
Imidaklopryd

Imidaklopryd, imidakloprid – organiczny związek chemiczny z grupy związków heterocyklicznych; na jego szkielet składa się pierścień pirydynowy i imidazolinowy połączone mostkiem metylenowym, co czyni go podobnym strukturalnie do nikotyny. Jest insektycydem ogólnoustrojowym z grupy neonikotynoidów. Zakłóca działanie transmisji bodźców w układzie nerwowym owadów. Powoduje blokadę receptorów nikotynowych, prowadząc do akumulacji acetylocholiny, ważnego neuroprzekaźnika, co skutkuje paraliżem lub śmiercią owada. Środek działa przez kontakt bezpośredni i drogą pokarmową. Wiąże znacznie silniej receptory nerwowe owadów niż ssaków, jest więc bardziej toksyczny dla owadów niż dla ssaków (w przeciwieństwie do nikotyny). Jest najszerzej używanym środkiem owadobójczym na świecie według danych sprzed 1999 roku.
Chociaż związek ten nie jest już chroniony patentem, jego największym producentem jest Bayer CropScience (część Bayer AG). Środek ten jest sprzedawany pod wieloma nazwami jako produkt do różnych zastosowań: może być wtłaczany do gruntu lub w strukturę drzewa, rozprowadzany na rośliny albo rozpylany na liście.
Imidaklopryd jest szeroko stosowany do zwalczania szkodników w rolnictwie. Używany jest również jako środek zabezpieczający fundamenty przed zniszczeniami spowodowanymi przez termity, zwalczania szkodników w ogrodach i darniny, w środkach owadobójczych dla zwierząt domowych (przeciw pchłom) i w ochronie drzew przed szkodnikami niszczącymi drewno.
Aktualne badania sugerują, że szerokie użycie imidakloprydu i innych pestycydów w rolnictwie mogą przyczyniać się do masowego ginięcia pszczół, spadku liczby pszczół obserwowanego w Europie i Ameryce Północnej od 2006.
W styczniu 2013 Europejski Urząd ds. Bezpieczeństwa Żywności oświadczył, że neonikotynoidy stwarzają nadzwyczajnie wysokie ryzyko dla pszczół i również, że badania sponsorowane przez przemysł chemiczny potwierdzające nieszkodliwość tych produktów, na podstawie których organy regulacyjne się opierały mogą być błędne. Europejski Urząd ds. Bezpieczeństwa Żywności wnioskuje „Wysokie i ostre ryzyko dla pszczół zostało zidentyfikowane w przypadku ekspozycji na pyłek przeniesiony z powłok nasion kukurydzy, rzepaku i zbóż. Wysokie i ostre ryzyko dla pszczół zostało również stwierdzone w wypadku wystawienia na działanie pozostałości w nektarze i/lub pyłku”. Autor opracowania dla Science zasugerował, że badania prowadzone przez koncerny mogły być celowo mylące.
Dozwolone stosowanie.
Imidaklopryd jest najbardziej powszechnie stosowanym insektycydem na świecie.
W razie użycia na roślinach imidaklopryd, działający ogólnoustrojowo, jest wchłaniany przez korzenie i powoli przemieszcza się w górę rośliny przez ksylem.
Zastosowanie w ochronie drzew.
W przypadku zastosowania na drzewach, może minąć od 30 do 60 dni (w zależności od ich rozmiaru i wysokości) do osiągnięcia skutecznego stężenia w liściach. Imidaklopryd dostaje się do pni, gałęzi, liści i nasion. W niewielkich ilościach może być znajdowany w kwiatach. Niektóre gatunki drzew owocowych, lipy, surmie lub robinie, są wiatropylne i dodatkowo zapylane przez pszczoły, co stwarza potencjalne ryzyko dla tych owadów. W przypadku owadów niszczących drewno, stężenia imidakloprydu muszą być większe, dla osiągnięcia efektu ochronnego.
Mechanizm działania.
Imidaklopryd jest ogólnoustrojowym pestycydem chloronikotynilowym, należącym do kategorii neonikotynoidów. Zakłóca przekazy nerwowe i nieodwracalnie blokuje receptory nikotynowe. Jako pestycyd ogólnoustrojowy, imidaklopryd przemieszcza się łatwo w ksylemie roślin od gruntu do liści, owoców, pyłku i nektaru. Imidaklopryd wyróżnia doskonała zdolność przenikania przez nabłonek liścia do tkanek. Ponieważ imidaklopryd jest skuteczny w bardzo niskich dawkach (nanogram i pikogram), może być stosowany w niższych stężeniach (np. 55–140 g/ha) niż inne pestycydy. Dostępność imidakloprydu i jego niższa toksyczność w porównaniu do innych środków dostępnych w latach 90. w Stanach Zjednoczonych pozwoliła zastąpić nim bardziej toksyczne pestycydy, takie jak inhibitory acetylocholiesterazy, związki fosforoorganiczne i metylokarbaminiany.
Wpływ na środowisko.
Imidaklopryd jest usuwany ze środowiska poprzez fotolizę (okres półrozpadu = 1–4 godz.) i wchłanianie przez rośliny. Końcowym produktem rozkładu przy udziale światła są: kwas chloronikotynowy i dwutlenek węgla. Imidaklopryd ma niskie ciśnienie parowania i nie ulatnia się łatwo do atmosfery. Szybko rozpada się w wodzie przy udziale światła, lecz jest on trwały w wypadku braku dostępu do światła. W ciemności, w środowisku o pH pomiędzy 5 a 7, rozpada się bardzo powoli, a w warunkach pH 9 okres półrozpadu wynosi około roku. W glebie i w warunkach tlenowych jest trwały, z okresem półrozpadu około 1–3 lat.
Imidaklopryd jest niestabilny, szybko się rozkłada w wodzie i pod wpływem światła. Bez dostępu do światła rozpada się powoli. Potencjalnie, może pozostawać w wodzie gruntowej przez dłuższy okres. W badaniach wód gruntowych nie był zwykle obecny. Jeśli był on wykrywany to w bardzo niskich ilościach, zwykle w stężeniach niższych niż 1 części ma miliard (ppb). Maksymalna odnotowana wartość to 7 ppb (7 części na miliard), która jest poniżej poziomu zagrożenia dla ludzkiego zdrowia. Wykrycia miały zazwyczaj miejsce w strefach o porowatym bądź piaszczystym gruncie, z małą zawartością cząstek organicznych, gdzie ryzyko wymywania jest wysokie – i/bądź gdzie poziom wód gruntowych jest bliski powierzchni.
Zgodnie ze standardami Ministerstwa Ochrony Środowiska Kanady należyte stosowanie produktu (np. respektując dawki, bez używania irygacji i w przypadkach kiedy intensywne opady deszczu nie są prognozowane), imidaklopryd nie przedostaje się do głębszych warstw gruntu pomimo swojej wysokiej rozpuszczalności w wodzie (Rouchaud et al. 1994; Tomlin 2000; Krohn and Hellpointner 2002). W serii prób na polach przeprowadzonych przez Rouchaud et al. (1994, 1996), w których imidaklopryd był stosowany na poletkach buraka cukrowego, dowiedziono, że nie wystąpiło wymycie do wierzchniej warstwy gruntu. Imidaklopryd był stosowany na polu kukurydzy w Minnesocie i nie odnaleziono żadnych pozostałości w próbkach głębszych niż 15,2 cm (Rice et al. 1991, tak jak w Mulye 1995).
Imidaklopryd ma wysoką zdolność przenikania do wód powierzchniowych i gruntowych. Tym samym, w.w. agencje rządowe ostrzegają przed stosowaniem produktu w strefach o przemakalnym gruncie i w których woda gruntowa znajduje się płytko.
Badania wód na obszarach gdzie używany był imidaklopryd wskazały na jego obecność w 89% próbek w stężeniach 0,1–3,2 µg/l. 19% próbek przekroczyło próg toksyczności przewlekłej dla wodnych organizmów bezkręgowych wynoszący 1,05 µg/L. Autorzy wskazują, że kanadyjskie i europejskie wytyczne są znacznie niższe (odpowiednio 0,23 µg/l i 0,067 µg/l) i byłyby przekroczone w odpowiednio 73% i 83% próbek wody z badań. Autorzy wnioskują, że „imidaklopryd często wydostaje się poza obszar stosowania i zanieczyszcza wody powierzchniowe w stężeniach, które mogą zagrażać wodnym organizmom bezkręgowym”.
Toksykologia.
Na podstawie badań laboratoryjnych imidaklopryd został uznany za „średnio toksyczny” dla ssaków w przypadku wchłonięcia doustnego i nisko toksyczny przez kontakt skórny. Został również uznany za prawdopodobnie nierakotwórczy i słabo mutagenny. Maksymalny próg tolerowany w żywności waha się od 0,02 mg/kg dla jaj do 3,0 mg/kg dla chmielu. Toksyczność dla zwierząt jest słaba w przypadku kontaktu doustnego i niska w przypadku działania przez skórę.
Pszczoły i inne owady.
Imidaklopryd to jeden z najbardziej toksycznych insektycydów dla pszczół. Toksyczność ostra doustna LD50 waha się od 0,005 µg/pszczołę do 0,007 µg/pszczołę, co czyni imidaklopryd bardziej trującym niż pestycydy fosforoorganiczne lub pyretroidy. Toksyczność tej substancji różni się od innych insektycydów tym, że imidaklopryd jest znacznie bardziej toksyczny doustnie niż przez kontakt.
Imidaklopryd został po raz pierwszy użyty na szeroką skalę w Stanach Zjednoczonych w 1996.
W 2006 amerykańscy komercyjni pszczelarze odnotowali gwałtowny spadek ilości pszczół. Takie przypadki zdarzały się już wcześniej, jednakże tym razem, dorosłe osobniki opuszczały swoje roje. Naukowcy nazwali to zjawisko masowym ginięciem pszczół. Badania pokazują, że pszczelarze z większości stanów byli dotknięci tym fenomenem. Chociaż nie ustalono jednej przyczyny powodującej masowe ginięcie pszczół, to Departament Rolnictwa Stanów Zjednoczonych w swoim raporcie stwierdził, że może być to syndrom powodowany przez różne współdziałające ze sobą czynniki. Niektóre badania pokazują, że dawki subletalne imidakloprydu zwiększają podatność pszczół na choroby.
David Goulson (2012) z University of Stirling ukazał, że nawet nieznaczne stężenie imidakloprydu w badaniach laboratoryjnych i w szklarniach może się przekładać na znaczące objawy na polach. Roje pszczół spożywających ten pestycyd traciły 85% królowych, podwójnie wzrosła też liczba pszczół niepowracających z żeru.
Lu i inni (2012) pokazali, że są w stanie odtworzyć syndrom masowego ginięcia pszczół, podając dawki imidakloprydu mniejsze od śmiertelnych. Ule poddane działaniu tego pestycydu były opustoszałe. Autorzy wykluczają patogeny jako przyczynę.
W maju 2012 naukowcy z Uniwersytetu z San Diego opublikowali opracowanie ukazujące, że pszczoły wystawione na działanie małych dawek imidakloprydu wcześniej uznanych za bezpieczne stały się „wybredne” i jadały jedynie najsłodsze nektary, odmawiając tych mniej słodkich. Odkryto również, że pszczoły wystawione na działanie imidakloprydu wykonywały rzadziej taniec pszczół mający zwabić inne pszczoły z roju na żerowisko. Badania Canadian Forest Service wskazały, że imidaklopryd stosowany na drzewach powoduje wolniejsze tempo rozkładu opadłych liści, na skutek oddziaływania na gatunki bezkręgowców, niebędące docelowymi dla tego pestycydu.
Badanie z 2012 dostarczyło dowodów, że działanie niższych niż śmiertelne dawek zawartych w syropie glukozo-fruktozowym, używanym do karmienia pszczół, gdy nie mają dostępu do żerowiska, powoduje symptomy masowego ginięcia pszczół 23 tygodnie od ekspozycji na ten pestycyd. Badacze zasugerowali, że „opóźniona śmiertelność pszczół spowodowana przez imidaklopryd zawarty w syropie glukozo-fruktozowym jest nowym i prawdopodobnym mechanizmem masowego ginięcia pszczół i powinna być potwierdzona w przyszłych badaniach”.
W styczniu 2013 Europejski Urząd do spraw Bezpieczeństwa Żywności uznał, że pestycydy z grupy neonikotynoidów stanowią wyższe niż akceptowalne ryzyko dla pszczół, a badania prowadzone uprzednio przez producentów środków ochrony roślin są obarczone błędami.
Ptaki.
Ptaki poddane działaniu tego pestycydu objawiały ataksję, opadanie skrzydeł, nadpobudliwość, zmiany w fizjologii jelit i wątroby. W badaniu dot. toksyczności rozrodczej przepiór wirginijskich zaobserwowano zmniejszenie grubości skorupek jaj i spadek wagi dorosłych osobników w przypadku wartości 240 mg a.i./kg diety. Według Europejskiego Urzędu ds. Bezpieczeństwa Żywności, imidaklopryd stwarza potencjalnie ostre ryzyko dla roślinożernych i owadożernych ptaków, jak i ssaków żywiących się ziarnem. Przewlekłe ryzyko nie zostało pewnie potwierdzone.
Gatunki wodne.
Imidaklopryd wyróżnia wysoka toksyczność ostra dla bezkręgowców wodnych o wartości LD50 = 0,037–0,115 ppm. Jest on również wysoce toksyczny w sposób przewlekły, wpływając na rozwój i ruch. Toksyczność dla ryb jest relatywnie niska.
Rośliny.
Wykazano, że imidaklopryd wycisza niektóre geny gatunków roślin odpowiadających za produkcję substancji ochronnych. W ten sposób używanie imidakloprydu jako insektycydu w rzeczywistości zwiększa ryzyko ataku szkodników.
Wpływ na zdrowie.
Neonikotynoidy mogą działać szkodliwie na ludzkie zdrowie, w szczególności na rozwijający się mózg.

</doc>
<doc id="2909109" url="https://pl.wikipedia.org/wiki?curid=2909109" title="Herta Huber">
Herta Huber

Herta Huber (ur. 24 stycznia 1926 w Luby) – niemiecka pisarka i poetka pisząca w regionalnej odmianie językowej Egerland.
Urodzona w czeskiej miejscowości Luby (dawniej noszące nazwę ) na pograniczu Czech i Niemiec.
Linki zewnętrzne.
Katalog w Niemieckiej Bibliotece Narodowej

</doc>
<doc id="2909110" url="https://pl.wikipedia.org/wiki?curid=2909110" title="Kalendarium pontyfikatu Franciszka">
Kalendarium pontyfikatu Franciszka

Kalendarium pontyfikatu papieża Franciszka:

</doc>
<doc id="2909111" url="https://pl.wikipedia.org/wiki?curid=2909111" title="Toyota TownAce">
Toyota TownAce

Toyota TownAce – rodzina samochodów dostawczych produkowanych pod japońską marką Toyota od października 1976 roku. Oferowana w trzech głównych odmianach: van, station wagon oraz pick-up.
Pojazd zadebiutował w październiku 1976 roku jako model pośredni między Hiace i LiteAce. Oferowana w trzech głównych odmianach: van, station wagon oraz pick-up. Van mieścił w zależności od wersji 3 lub 6 pasażerów, station wagon zaś ośmiu. W październiku 1978 do oferty dodano wersję pick-up. Do napędu służyły silniki takie jak: 1.2 "3K-J" o mocy 64 KM, 1.6 "2T-J" o mocy 93 KM czy 1.6 "12T" (85 KM).
Druga generacja wersji wagon zadebiutowała w listopadzie 1982. Także w listopadzie 1982 zadebiutowała 2. generacja wersji station wagon, wyróżniała się ona standardowo nieco wyższym nadwoziem (wyższy dach). Pojazd napędzały silniki takie jak: benzynowe 1.6 "1Y" o mocy 84 KM, 1.8 "2Y" o mocy 95 KM, 1.3 "4K" o mocy 69 KM, 2.0 "3Y-EU" (EFi, 97 KM), 1.8 "2Y-U" (95 KM) i 2.0 "2C-T" (82 KM) czy też wysokoprężny 1.8 "1C" generujący 63 KM. Przy rozstawie osi 2230 mm długość nadwozia wynosiła 4240 mm. Od listopada 1985 oferowano wersję z dołączanym napędem na przednią oś (tylko z niektórymi silnikami).
W październiku 1996 roku wprowadzono wariant TownAce Noah będący następcą wersji van 2. generacji. Bliźniaczym pojazdem była Toyota LiteAce Noah. Do napędu służył m.in. silnik R4 2.0 "3S-FE" o mocy 130 KM. Przy rozstawie osi 2715 mm długość nadwozia wynosiła 4435-4595 mm. W listopadzie 2001 roku wersja wagon została przemianowana na Noah.
Czwarta generacja zadebiutowała w lutym 2008 roku. Zastosowano silnik R4 1.5 "3SZ-VE" o mocy 97 KM (71 kW), napęd przenoszony był na oś tylną poprzez 4-biegowy automat bądź 5-biegową skrzynię manualną. Od lipca 2010 dostępny jest wariant z permanentnym napędem AWD. Van występował w wersjach GL i Deluxe, przy rozstawie osi równym 2650 mm długość nadwozia wynosiła 4045 mm.
Pick-up.
Wersja pick-up dostępna była od października 1978 roku, występowała w dwóch wersjach różniących się skrzynią ładunkową. Do napędu służył początkowo silnik 1.6 "12R-J" (80 KM) zastąpiony później przez 1.8 "13T-U". Druga generacja zadebiutowała w listopadzie 1982 wraz z bliźniaczym modelem MasterAce Surf. Od tej generacji pojazd był spokrewniony konstrukcyjnie z Toyotą LiteAce truck. W październiku 1986 roku wprowadzono do produkcji trzecią generację, od października 1991 dostępną także w wersji AWD. Kolejna generacja trafiła na rynek w czerwcu 1999 roku, piąta zaś w lipcu 2007.

</doc>
<doc id="2909112" url="https://pl.wikipedia.org/wiki?curid=2909112" title="James Fargo">
James Fargo

James Fargo (ur. 14 sierpnia 1938 w Republic w stanie Waszyngton) – amerykański reżyser filmowy i telewizyjny.
Filmografia.
Gościnnie reżyserował także odcinki popularnych seriali telewizyjnych; m.in.: "Drużyna A", "Partnerzy", "Beverly Hills, 90210".

</doc>
<doc id="2909116" url="https://pl.wikipedia.org/wiki?curid=2909116" title="Maxhütte">
Maxhütte



</doc>
<doc id="2909122" url="https://pl.wikipedia.org/wiki?curid=2909122" title="Maxhuette">
Maxhuette



</doc>
<doc id="2909126" url="https://pl.wikipedia.org/wiki?curid=2909126" title="Stawy Siedleckie">
Stawy Siedleckie



</doc>
<doc id="2909129" url="https://pl.wikipedia.org/wiki?curid=2909129" title="Nanuk z Północy">
Nanuk z Północy

Nanuk z Północy (ang. "Nanook of the North") – francusko-amerykański film z 1922 roku w reżyserii Roberta J. Flaherty.
Wyróżnienia.
W 1989 r. film został umieszczony w National Film Registry (lista filmów budujących dziedzictwo kulturalne USA utworzona przez National Film Preservation Board i przechowywana w Bibliotece Kongresu Stanów Zjednoczonych.

</doc>
<doc id="2909130" url="https://pl.wikipedia.org/wiki?curid=2909130" title="Jere Kykkänen">
Jere Kykkänen

Jere Kykkänen (ur. 12 października 1988 w Lahti) – fiński skoczek narciarski, reprezentant klubu Ounasvaaran Hiihtoseura. Medalista mistrzostw świata juniorów (2005).
Jest bratem skoczkini narciarskiej Julii Kykkänen.
Przebieg kariery.
4 grudnia 2004 zadebiutował w Pucharze Kontynentalnym. Na skoczni Ounasvaara w Rovaniemi zajął 67. miejsce. Na tej samej skoczni 23 marca 2005 zdobył brązowy medal mistrzostw świata juniorów. W drużynie obok Kykkänena wystąpili Anssi Koivuranta, Olli Pekkala i Joonas Ikonen.
Na mistrzostwach świata juniorów wystąpił trzykrotnie. Brązowy medal zdobył w swoim jedynym występie w zawodach drużynowych. Indywidualnie w 2005 był 25., w 2006 – 64., a w 2007 zajął 38. miejsce.
W zawodach FIS Cup zadebiutował w grudniu 2005 w Kuopio, zajmując 15. miejsce. Najwyższą lokatą Kykkänena w cyklu jest jedenasta z września 2006 z Örnsköldsvik. Pierwsze punkty Pucharu Kontynentalnego zdobył w lutym 2007 w Oberhofie, zajmując 17. miejsce. Poza tymi zawodami punkty zdobywał wyłącznie w amerykańskim Iron Mountain. Najwyższą pozycją, jaką zajął, była 12. z 12 lutego 2012.
Po raz ostatni na arenie międzynarodowej wystartował 8 lutego 2014 w Iron Mountain, zajmując 51. miejsce w konkursie Pucharu Kontynentalnego. W kwietniu 2016 roku poinformował o zakończeniu kariery sportowej.

</doc>
<doc id="2909133" url="https://pl.wikipedia.org/wiki?curid=2909133" title="Carniacy">
Carniacy

Carniacy – zespół folklorystyczny działający na terenie Kurpiowszczyzny. Powstał w 1935 r. Od 1995 r. działa pod patronatem Towarzystwa Kurpiowskiego „Strzelec” w Czarni. Kierownikiem zespołu jest Witold Kuczyński.
Program artystyczny.
"Carniacy" prezentują tańce kurpiowskie, widowiska, śpiewy, spektakle, które wystawiano min. w Teatrze Polskim w Warszawie w 2001r. 

</doc>
<doc id="2909135" url="https://pl.wikipedia.org/wiki?curid=2909135" title="Dejan Lazarević">
Dejan Lazarević

Dejan Lazarević (ur. 15 lutego 1990 w Lublanie) – słoweński piłkarz grający na pozycji pomocnika.
18 stycznia 2018 został piłkarzem Jagiellonii Białystok podpisując 1,5-roczną umowę z opcją przedłużenia o rok.

</doc>
<doc id="2909141" url="https://pl.wikipedia.org/wiki?curid=2909141" title="César Márquez">
César Márquez

César Márquez Verdín (ur. 23 stycznia 1975 w Tepic) – meksykański piłkarz występujący na pozycji obrońcy, obecnie trener Irapuato.
Kariera klubowa.
Márquez jest wychowankiem akademii juniorskiej zespołu Club Atlas z siedzibą w mieście Guadalajara. Do seniorskiej drużyny został włączony przez argentyńskiego szkoleniowca Eduardo Solariego i w meksykańskiej Primera División zadebiutował 21 października 1995 w zremisowanym 3:3 spotkaniu z Necaxą. Nie potrafił jednak wywalczyć sobie miejsca w wyjściowej jedenastce i regularne występy w lidze notował jedynie za kadencji trenera Efraína Floresa, lecz nawet wówczas niemal wyłącznie w roli rezerwowego. Nie odniósł również z Atlasem żadnych sukcesów zarówno na arenie krajowej, jak i międzynarodowej. W 1999 roku został zawodnikiem amerykańskiego El Paso Patriots, występującego na drugim szczeblu rozgrywek, A-League. Po kilku miesiącach powrócił do ojczyzny, zasilając Club León. Tam przez pierwszy rok pełnił rolę alternatywnego gracza, jednak w późniejszym czasie wywalczył sobie pewne miejsce w linii defensywnej ekipy. Na koniec sezonu 2001/2002, mimo pewnego miejsca w wyjściowym składzie, spadł z Leónem do drugiej ligi meksykańskiej.
Podczas wiosennego sezonu Verano 2003 Márquez wygrał z Leónem drugą ligę, co wobec porażki w decydującym dwumeczu z Irapuato nie zaowocowało jednak powrotem do najwyższej klasy rozgrywkowej. Bezpośrednio po tym osiągnięciu został wypożyczony na okres sześciu miesięcy do innego drugoligowca, Dorados de Sinaloa z miasta Culiacán, w którego barwach, mimo roli rezerwowego, podczas jesiennych rozgrywek Apertura 2003 powtórzył osiągnięcie sprzed sześciu miesięcy i triumfował w rozgrywkach Primera División A. Po powrocie do Leónu, w sezonie Clausura 2004, trzeci raz z rzędu zwyciężył w rozgrywkach drugoligowych, lecz jego klub ponownie nie zdołał awansować do pierwszej ligi, tym razem po barażowej porażce z byłą drużyną Márqueza i zwycięzcą Apertury, Dorados. Rok później, podczas rozgrywek Clausura 2005, jako podstawowy gracz Leónu dotarł do dwumeczu finałowego Primera División A, w którym jego ekipa okazała się jednak gorsza od Querétaro.
Latem 2006, po sześciu latach spędzonych w Leónie, Márquez przeszedł do pierwszoligowego Tecos UAG z siedzibą w Guadalajarze, gdzie jednak nie wystąpił w żadnym meczu i grał jedynie w drugoligowych rezerwach. Po upływie sześciu miesięcy zasilił nowo powstały zespół Club Tijuana, również z drugiej ligi meksykańskiej, który później zamienił na występujący w tej samej klasie rozgrywkowej Real de Colima, w którego barwach też występował przez pół roku bez większych sukcesów. W styczniu 2008 powrócił do Club Tijuana, tym razem na zasadzie wypożyczenia, a sześć miesięcy później podpisał umowę z kolejnym klubem z Primera División A, CD Irapuato. Barwy tej drużyny reprezentował przez kolejne dwa lata, przez pierwsze półtora roku mając niepodważalne miejsce w wyjściowej jedenastce. W jesiennych rozgrywkach Apertura 2008 dotarł z Irapuato do dwumeczu finałowego drugiej ligi, w którym ponownie przegrał z Querétaro. Sukces ten powtórzył także rok później, w sezonie Apertura 2009, kiedy jego ekipa okazała się gorsza od Necaxy. Profesjonalną karierę piłkarską zakończył w wieku 35 lat, drugi raz w karierze reprezentując barwy drugoligowego Dorados de Sinaloa.
Kariera trenerska.
Zaraz po zakończeniu kariery Márquez rozpoczął pracę w roli szkoleniowca, w styczniu 2011 zostając zatrudnionym przez Dorados de Sinaloa w roli asystenta trenera Ricardo Rayasa. Funkcję tę sprawował przez niecały rok, a latem 2012 podpisał umowę z inną ze swoich byłych drużyn, CD Irapuato, gdzie przez pierwsze sześć miesięcy pracował z trzecioligowymi rezerwami, po czym został asystentem Héctora Medrano w zespole seniorów, grającym w drugiej lidze meksykańskiej. W marcu 2013, po zwolnieniu Medrano przez zarząd klubu, został mianowany pierwszym szkoleniowcem Irapuato, rozpoczynając samodzielną pracę trenerską.

</doc>
<doc id="2909142" url="https://pl.wikipedia.org/wiki?curid=2909142" title="Neunburg">
Neunburg



</doc>
<doc id="2909143" url="https://pl.wikipedia.org/wiki?curid=2909143" title="Ľubica (dopływ Popradu)">
Ľubica (dopływ Popradu)

Ľubica (czasem też: "Ľubický potok") – potok w Karpatach, na Słowacji, prawobrzeżny dopływ Popradu. Cały ciek, długości 24,5 km, znajduje się na terenie powiatu Kieżmark, w historycznym regionie Spisz.
Źródła na wysokości ok. 1120 m n.p.m., na południowo-zachodnich stokach góry Javor (1206 m n.p.m.) w Górach Lewockich. Spływa początkowo Zadnią Doliną (słow. "Zadná dolina") w kierunku zachodnim, następnie południowym i znów zachodnim. Wpływa na teren Kotliny Popradzkiej, gdzie poniżej wsi Lubica skręca na północ i na wysokości ok. 615 m n.p.m., na terenie miasta Kieżmark, uchodzi do Popradu.
Większe dopływy prawobrzeżne: Sosnovský potok, Dúbravský potok, Ľubička. Większe dopływy lewobrzeżne: Kamenný potok, Retník, Kúpeľný potok, Lieskovský potok, Ľubický potok, Ostrý potok, Ruskinovský potok, Tvarožniansky potok.
Od 1952 r. do końca 2010 r. większa część doliny Ľubicy (jej górny i środkowy bieg) była niedostępna dla ludności, ponieważ obejmował ją funkcjonujący w tym czasie w Górach Lewockich wielki poligon wojskowy armii czechosłowackiej (słow. "Vojenský obvod Javorina").

</doc>
<doc id="2909144" url="https://pl.wikipedia.org/wiki?curid=2909144" title="Alojzy Capuano">
Alojzy Capuano

Alojzy Capuano (ur. 24 listopada 1743 w Wiedniu, zm. 24 marca 1791 we Lwowie) – profesor patologii na Uniwersytecie Lwowskim, rektor Uniwersytetu w latach 1790-1791.

</doc>
<doc id="2909145" url="https://pl.wikipedia.org/wiki?curid=2909145" title="Pałac w Mosznie">
Pałac w Mosznie



</doc>
<doc id="2909146" url="https://pl.wikipedia.org/wiki?curid=2909146" title="Chitra Visweswaran">
Chitra Visweswaran

Chitra Visweswaran (ur. 1950) - indyjska tancerka. 
Uznawana za jedną z czołowych współczesnych tancerek bharatanatjam. Prowadzi akademię Chidambaram w Ćennaj, kształcącą adeptów tańca klasycznego. Związana jest także z Ramana Sunritya Aalaya Trust (RASA), zajmującą się wspomaganiem, poprzez taniec i muzykoterapię, dzieci mających problemy z uczeniem się. 

</doc>
<doc id="2909147" url="https://pl.wikipedia.org/wiki?curid=2909147" title="Jan Ambros">
Jan Ambros

Jan Ambros Edler von Rechtenberg (ur. 21 czerwca 1744, zm. 20 maja 1815 we Lwowie) – profesor prawa kanonicznego i kryminalnego na Uniwersytecie Lwowskim, rektor Uniwersytetu w latach 1789-1790 oraz dyrektor Liceum Lwowskiego w latach 1805-1806. W 1790 otrzymał nobilitację szlachecką.
Doktor praw Uniwersytetu Wiedeńskiego.

</doc>
<doc id="2909149" url="https://pl.wikipedia.org/wiki?curid=2909149" title="Ardmore (Irlandia)">
Ardmore (Irlandia)

Ardmore (irl. Aird Mhór) – nadmorska miejscowość wypoczynkowa położona w hrabstwie Waterford w Irlandii, niedaleko Youghal, na południowym wybrzeżu Irlandii. Uznaje się, że jest najstarszą osadą chrześcijańską w Irlandii. Święty Declan żył jakiś czas w tym regionie w okresie lat 350-450 naszej ery i schrystianizował te obszary przed przybyciem świętego Patryka.
Kościelne ruiny.
Na wzgórzu nad miejscowością znajduje się dobrze zachowana okrągła wieża o wysokości 30 metrów z XII wieku oraz ruiny katedry i kaplicy pochodzące odpowiednio z XIII i VIII wieku. Jedna z zewnętrznych ścian katedry zawiera kilka rzeźb kamiennych pobranych z wcześniejszej budowli z IX wieku. Ryty zawierają między innymi bardzo wczesny obraz harfy, obrazy Adama i Ewy w ogrodzie i wizerunek "wyroku Salomona".

</doc>
<doc id="2909150" url="https://pl.wikipedia.org/wiki?curid=2909150" title="Ardmore (Waterford)">
Ardmore (Waterford)



</doc>
<doc id="2909152" url="https://pl.wikipedia.org/wiki?curid=2909152" title="Wina portugalskie">
Wina portugalskie

Wina portugalskie – wina produkowane w kontynentalnej części Portugalii i na Maderze. Portugalia jest ojczyzną klasycznych wzmacnianych win porto i madera, a także tradycyjnego rześkiego vinho verde. Z czasem uznanie zyskały również wina stołowe, przede wszystkim czerwone. Pod względem powierzchni upraw winorośli zajmuje z 243 tys. ha siódme miejsce na świecie, a pod względem produkcji wina – dziesiąte. Miejscowi winiarze wytwarzają go ok. 7 mln hl rocznie, z czego eksportuje się jedną trzecią.
Region winiarski Alto Douro (Górne Douro) był pierwszą oficjalnie ogłoszoną apelacją na świecie i znalazł się w 2001 roku na Liście Światowego Dziedzictwa Kulturowego i Przyrodniczego UNESCO.
Historia.
Już w czasach rzymskich uprawiono w Portugalii winorośl oraz zapewne eksportowano wino. Duży wkład w nasadzenia mieli licznie osiadający w kraju na początku średniowiecza cystersi. Za czasów króla Dionizego I, zwanego też Rolnikiem i pochodzącego z dynastii burgundzkiej, rolnictwo i winiarstwo rozwinęło się tak, że dochody pozwoliły na organizację floty handlowej i sfinansowały wyprawy portugalskich żeglarzy w epoce wielkich odkryć geograficznych. Za panowania Henryka Żeglarza zasadzono winorośl na Maderze.
Od XIV wieku prowadzono ożywiony handel z Anglią. Kamieniami milowymi były wynegocjowanie przywilejów celnych z imperium brytyjskim (traktat z 1703) i wyznaczenie strefy produkcji porto w 1756. Potrzebę ograniczenia obszaru pochodzenia winogron tak argumentował współautor projektu, João de Mansilha:
Klęska filoksery w XIX wieku nie oszczędziła winnic portugalskich. Odnowienie upraw z wykorzystaniem odpornych podkładek trwało do początku XX wieku. Winnice na Azorach nie zostały odtworzone niemal w ogóle. Choć winnice na kontynencie obsadzono na nowo, winiarstwo podupadło ze względu na przestarzałe metody produkcji i słabe dopasowanie do zmieniającego się rynku.
Areał winnic znacząco skurczył się na przełomie XX i XXI wieku: z  ha w 1990 do w 2010. Podniosła się za to jakość produktów. W latach 90. XX wieku dzięki zastrzykom z programów Unii Europejskiej winiarze unowocześnili metody produkcji, a produkowane w nowym stylu wina zyskały (zwłaszcza po zbiorach w 1994 i 1995) światowe uznanie.
Wina.
Portugalscy winiarze korzystają z bogactwa dobrych rodzimych szczepów winorośli, z których wiele uprawianych jest tylko w Portugalii. Wina są produkowane przeważnie jako kupaże, wina jednoodmianowe są w zdecydowanej mniejszości. Prócz klasycznych win porto i madera popularność zyskały wina stołowe.
Odmiany winorośli.
Łączną liczbę uprawianych w Portugalii odmian winorośli szacuje się zwykle na 250-300, choć niektórzy podają nawet 500. Rzadko w winnicy uprawia się tylko jeden szczep. Wśród czerwonych odmian wyróżnia się touriga nacional, uważana za najszlachetniejszą z krajowych. Inne popularne to m.in. castelão frances, trincadeira, touriga franca, tinta barroca, aragonez (tempranillo, tinta roriz), alicante bouschet i alfrocheiro. Wśród białych rozpoznawalne są fernão pires, alvarinho, encruzado i znane jako surowiec na maderę verdelho.
Porto.
Po raz pierwszy określenie wino porto pojawiło się w kwicie handlowym z 1675. Wielkie piwnice winne zostały założone jeszcze w XVII wieku, a zyskały na znaczeniu w trakcie konfliktów angielsko-francuskich, kiedy to Portugalia stała się głównym dostawcą wina do Anglii. Wzmocnione, przede wszystkim czerwone porto stało się ważnym towarem eksportowym, a jego produkcja stała domeną przede wszystkim angielskich piwnic winnych, istniejących do dziś w Vila Nova de Gaia (np. Warre, Croft, Quarles Harris, Taylor's), choć swoje posiadali także m.in. Holendrzy i Niemcy. Fermentacja wina jest przerywana poprzez dodatek spirytusu winnego, znanego jako "aguardente", dodawanego wcześniej niż w sherry. Granice regionu produkcji porto zostały oficjalnie uznane 10 września 1756, a w terenie wyznaczone poprzez 335 granitowych znaczników geodezyjnych. Prócz wyznaczenia strefy upraw inicjator przedsięwzięcia, markiz de Pombal zakazał koloryzowania wina i nawożenia winnic. Sam spirytus winny może pochodzić z innego regionu. Aż do 1986 roku wino musiało dojrzewać w Vila Nova de Gaia, mieście położonym nad rzeką Douro, naprzeciwko Porto.
Do produkcji porto dozwolonych jest 48 szczepów winorośli, klasyfikowanych w grupy jakościowe. Najlepsze z nich to: touriga nacional, tinta cão, tinta roriz (tempranillo), tinta barroca, touriga francesa i trincadeira (tinta amarela). Tradycyjnie grona na moszcz były deptane ("lagar"), obecnie technika ta jest stosowana tylko na pokazach dla turystów. Winnice są założone w trudnym terenie, na terasowanych zboczach nad rzeką Douro, a ich krajobraz został uhonorowany miejscem na Liście Światowego Dziedzictwa Kulturowego i Przyrodniczego UNESCO.
Madera.
Winnice na Maderze założono za panowania Henryka Żeglarza. Dawały one surowiec na lekkie wina, wzmacniane spirytusem winnym w celu konserwacji i eksportowane później nawet na Daleki Wschód i do Australii. Podczas sześciomiesięcznego transportu w beczkach wino przegrzewało się do ok. 45 °C. Okazało się, że doskonale wpływa to na charakter trunku. Z czasem transport w okolice podzwrotnikowe zastąpiono specjalnymi systemami ogrzewania w piecach, zwanymi "estufas". Madera największą popularnością w XVIII wieku cieszyła się w amerykańskich koloniach, a w XIX w Rosji. Podstawowym szczepem przerabianym na to wino jest tinta negra mole.
Vinho verde.
Do początku XX wieku rolnicy z prowincji Minho traktowali uprawę winorośli jako poboczne zajęcie. Nadal charakterystyczne jest znaczne rozdrobnienie winnic, a krzewy rosną nawet na płotach i słupach. W 1908 oficjalnie został wyznaczony region produkcji Vinho Verde DOC. Za czasów dyktatury António Salazara nie można było prowadzić upraw na większą skalę. Vinho verde przeważało niegdyś jako wino czerwone, ale skorzystało z fali popularności win białych w latach 80. XX wieku i programów poprawy jakości, które umożliwiły eksport. Najważniejszą odmianą jest białe alvarinho.
Klasyfikacja win.
System klasyfikacji win jest zbliżony do systemów znanych z innych krajów europejskich. Najwyższą kategorią jest "Denominação de Origem Controlada", odpowiadająca np. francuskiemu "Appellation d’origine contrôlée". Nieco mniejsze wymagania stawia się winom kategorii IPR, "Indicação de Proveniencia Regulamentada". Liczne apelacje niegdyś mieszczące się w tej kategorii awansowały do grupy DOC. Wina pochodzące z ogólniej określonego regionu stanowią grupę "Vinho Regional". Często są to wina wysokiej jakości, które nie są produkowane z odmian wymienionych jako oficjalne w wyższych kategoriach albo produkowane w okolicach, gdzie winorośl uprawiana jest na zbyt małą skalę, by producenci starali się o własną apelację. Najprostsze wina stołowe oznaczane są jako "Vinho de Mesa".
Wina z konkretnego rocznika, mocniejsze niż minimum i leżakowane przynajmniej trzy lata (wina czerwone) albo rok (białe) mają prawo do predykatu jakościowego "garrafeira".

</doc>
<doc id="2909155" url="https://pl.wikipedia.org/wiki?curid=2909155" title="Ciarán O’Lionáird">
Ciarán O’Lionáird

Ciarán O'Lionáird (ur. 11 kwietnia 1988 w Corku) – irlandzki lekkoatleta specjalizujący się w biegach średnich i długich. 
Brązowy medalista europejskiego festiwalu młodzieży z 2005. W tym samym roku zajął 10. miejsce w biegu na 1500 metrów podczas mistrzostw świata juniorów młodszych w Marrakeszu. W 2011 był dziesiąty na 1500 metrów w trakcie mistrzostw świata w Daegu. W 2012 bez powodzenia startował na halowych mistrzostwach świata oraz na igrzyskach olimpijskich. W 2013 zdobył brązowy medal w biegu na 3000 metrów podczas halowych mistrzostw Europy w Göteborgu.
Medalista mistrzostw Irlandii oraz reprezentant kraju w pucharze Europy i drużynowym czempionacie Europy.

</doc>
<doc id="2909158" url="https://pl.wikipedia.org/wiki?curid=2909158" title="Ciaran O'Lionaird">
Ciaran O'Lionaird



</doc>
<doc id="2909159" url="https://pl.wikipedia.org/wiki?curid=2909159" title="Ciarán O'Lionaird">
Ciarán O'Lionaird



</doc>
