<doc id="2918778" url="https://pl.wikipedia.org/wiki?curid=2918778" title="Brutil Hosé">
Brutil Hosé

Brutil Fridarius Hosé (ur. 9 października 1979 w Willemstad) – piłkarz z Antyli Holenderskich grający podczas kariery na pozycji napastnika. W barwach reprezentacji Antyli Holenderskich strzelił 2 gole w 4 meczach.
Kariera klubowa.
Hosé seniorską karierę rozpoczął w 1997 roku w Ajaxie Amsterdam. W czasie gry dla Ajaxu zdobył dwa mistrzostwa Holandii oraz trzy puchary Holandii. W 2001 roku, będąc zawodnikiem Ajaxu Amsterdam, został wypożyczony do De Graafschap. Rok później znów został wypożyczony, tym razem do HFC Haarlem. W 2002 roku ostatni raz został wypożyczony. Przeszedł na rok do Sparty Rotterdam. W lecie 2003 roku został nowym zawodnikiem FC Dordrecht. Jednak już w zimie tego samego sezonu został sprzedany do greckiego Poseidon Nuon Perron, lecz tak samo jak w poprzedni klubie, grał tutaj tylko pół roku. W lecie 2004 roku zawodnika kupił katarski Al-Wakrah SC. Po roku grania w tym klubie przeszedł do malezyjskiego Sarawak FA. Rok później wrócił do Holandii by grać w VV Haaglandia. Grał tam do 2013. Był to jego ostatni klub w karierze.
Kariera reprezentacyjna.
Hosé w reprezentacji Antyli Holenderskich zadebiutował w 2004 roku. W czterech rozegranych dla tej reprezentacji meczach zawodnik strzelił dwie bramki.

</doc>
<doc id="2918779" url="https://pl.wikipedia.org/wiki?curid=2918779" title="Spartak Jurmała">
Spartak Jurmała



</doc>
<doc id="2918780" url="https://pl.wikipedia.org/wiki?curid=2918780" title="Brandon Belt">
Brandon Belt

Brandon Kyle Belt (ur. 20 kwietnia 1988) – amerykański baseballista występujący na pozycji pierwszobazowego w San Francisco Giants.
Przebieg kariery.
Belt został wybrany w 2009 roku w piątej rundzie draftu przez San Francisco Giants i początkowo występował w klubach farmerskich tego zespołu, między innymi we Fresno Grizzlies, reprezentującym poziom Triple-A. W Major League Baseball zadebiutował 31 marca 2011 w meczu przeciwko Los Angeles Dodgers, w którym zaliczył uderzenie. W 2012 wystąpił we wszystkich spotkaniach World Series, w którym Giants pokonali Detroit Tigers 4–0.
W 2014 zdobył drugi tytuł mistrzowski, występując we wszystkich meczach World Series, w których Giants pokonali Kansas City Royals 4–3. W lipcu 2016 otrzymał najwięcej głosów w ostatecznym głosowaniu kibiców do Meczu Gwiazd.

</doc>
<doc id="2918782" url="https://pl.wikipedia.org/wiki?curid=2918782" title="Konstytucja Korei Północnej">
Konstytucja Korei Północnej

Konstytucja Korei Północnej (kor. 조선민주주의인민공화국 사회주의헌법) – najwyższy akt prawny obowiązujący w Korei Północnej. Obecna wersja została przyjęta w 2009 roku.
Poprzednie wersje konstytucji były przyjmowane w 1948, 1972, 1992 i w 1998 roku. Obecnie obowiązująca została przyjęta w kwietniu 2009 roku i stanowi podstawę dla działalności rządu i funkcji rządzącej w Korei partii – Partii Pracy Korei – w relacji do działań rządu. Konstytucja jest podzielona na 166 artykułów, podzielonych pomiędzy trzy sekcje.
Konstytucja ustanawia oficjalną nazwę oraz ustrój socjalistyczny państwa. Artykuł 12 definiuje kraj jako „dyktaturę demokracji ludowej” pod przewodnictwem partii. Konstytucja zapewnia prawa obywatelskie i polityczne, tj. wolność słowa, prawo udziału w wyborach, prawo do sprawiedliwego procesu i wolność wyznania. Ponadto gwarantuje każdemu obywatelowi prawo do pracy, edukacji, jedzenia i opieki zdrowotnej. Jednakże artykuł 81 wymaga, aby każdy Koreańczyk „mocno ochraniał polityczną i ideologiczną jedność i solidarność narodu”, ponadto artykuł wymaga, aby obywatele przestrzegali „socjalistycznych standardów życia”.
Poprawki w 2009 i 2012 roku.
Nowa, przyjęta w 2009 roku wersja konstytucji posiada sześć artykułów więcej niż wersja poprzednia z 1998 roku. Sekcja 2 Rozdziału VI „Przewodniczący i Narodowa Komisja Obrony” jest całkowicie nowa. W artykułach 29 i 40 (odpowiednio Ekonomia i Kultura) słowo „komunizm” zostało usunięte. Konstytucja ponownie została poprawiona w 2012 roku podczas 5. Sesji, 12. Zgromadzenia Narodowego. Dokonano zmian w preambule, które stwierdzają spuściznę Kim Dzong Ila w budowaniu narodu i Korei Północnej jako „państwa nuklearnego”, Sekcja 2 Rozdziału VI oraz kilka artykułów i klauzuli zostało poprawionych zgodnie z klauzulami artykułu 91 i 95.

</doc>
<doc id="2918786" url="https://pl.wikipedia.org/wiki?curid=2918786" title="Józef Sprawiedliwy">
Józef Sprawiedliwy



</doc>
<doc id="2918787" url="https://pl.wikipedia.org/wiki?curid=2918787" title="Muzeum Policji w Poznaniu">
Muzeum Policji w Poznaniu

Muzeum Policji – muzeum historyczne, zlokalizowane w Poznaniu, przy ul. Taborowej 22, na terenie jednostki pomocniczej Osiedle Grunwald Południe, w rejonie Grunwaldu.
Charakterystyka.
Muzeum powstało w 2011, jako pierwsze w Polsce (i dotąd jedyne) muzeum policji. Głównym inicjatorem założenia placówki był podinsp. Zbigniew Rogala z Poznania – kolekcjoner pamiątek policyjnych i milicyjnych. Zbiór ten stał się zaczątkiem kolekcji muzealnej.
Zbiory podzielone są tematycznie, według okresów historycznych:
W ramach ekspozycji oglądać można mundury, wyposażenie policjantów, pojazdy służbowe, radary, urządzenia techniki śledczej, odznaki, dokumenty, broń, akcesoria kibiców sportowych i inne.

</doc>
<doc id="2918790" url="https://pl.wikipedia.org/wiki?curid=2918790" title="Laurie Scott">
Laurie Scott

Lawrence Scott (ur. 23 kwietnia 1917 w Sheffield, zm. 7 lipca 1999) – angielski piłkarz występujący podczas kariery na pozycji obrońcy.
Kariera klubowa.
Laurie Scott piłkarską karierę rozpoczął w trzecioligowym Bradford City w 1935. W lutym 1937 przeszedł do pierwszoligowego Arsenalu. Z "Kanonierami" zdobył mistrzostwo Anglii w 1948 oraz Puchar Anglii w 1950. Ogółem w barwach "Kanonierów" rozegrał 191 spotkań. W latach 1951-1952 występował w trzecioligowym Crystal Palace, gdzie pełnił rolę grającego-trenera.
Kariera reprezentacyjna.
W reprezentacji Anglii Scott zadebiutował 28 września 1946 w wygranym 7-2 meczu w British Home Championship z Irlandią Północną. Ostatni raz w reprezentacji wystąpił 18 listopada 1948 w wygranym 1-0 meczu w British Home Championship z Walią. Ogółem Cockburn rozegrał w reprezentacji 17 spotkań. W 1950 Scott uczestniczył w mistrzostwach świata. Na turnieju w Brazylii był rezerwowym i nie wystąpił w żadnym meczu.

</doc>
<doc id="2918792" url="https://pl.wikipedia.org/wiki?curid=2918792" title="João Paulo de Silva">
João Paulo de Silva

João Paulo de Leiria e Silva (ur. 13 listopada 1964 r.) – angolski strzelec specjalizujący się w trapie, olimpijczyk z Sydney i Rio de Janeiro.
De Silva był jedynym strzelcem reprezentującym Angolę na igrzyskach w Sydney i drugim ze swojego kraju, który kiedykolwiek wziął udział w igrzyskach olimpijskich (pierwszym był Paulo Morais). Do dziś pozostaje on ostatnim strzelcem z Angoli, który startował na igrzyskach olimpijskich.
Na igrzyskach wystartował w tej samej konkurencji co jego poprzednik, czyli w trapie. W kwalifikacjach uzyskał jednak najgorszy wynik, który dał mu ostatnie, 41. miejsce (zdobył jedynie 99 punktów na 125 możliwych). Szesnaście lat później w Rio de Janeiro powtórnie zamknął stawkę, zajmując 33. pozycję z wynikiem 98 punktów.
Angolski strzelec czterokrotnie brał udział w mistrzostwach świata. Najwyższe, 111. miejsce zajął na mistrzostwach w Monachium w 2010 roku. W 2006 roku zajął 112. pozycję, natomiast w 1998 roku najniższe w karierze 121. miejsce. W 2015 roku w Lonato zajął 124. pozycję.
De Silva siedmiokrotnie brał udział w zawodach o Puchar Świata. Najwyższe miejsce zajął w 2005 roku w Americanie, kiedy to uplasował się na 23. miejscu. Strzelec ten był bliski zdobycia medalu na mistrzostwach Afryki, gdzie dwukrotnie zajmował czwartą lokatę i dwukrotnie szóstą.
Wyniki szczegółowe.
Poniżej znajdują się wyniki de Silvy na najważniejszych światowych i kontynentalnych imprezach. Zostały one uszeregowane według rangi zawodów i roku startu.

</doc>
<doc id="2918795" url="https://pl.wikipedia.org/wiki?curid=2918795" title="Choroba Plummera">
Choroba Plummera



</doc>
<doc id="2918798" url="https://pl.wikipedia.org/wiki?curid=2918798" title="Zespół Patersona-Browna-Kelly’ego">
Zespół Patersona-Browna-Kelly’ego



</doc>
<doc id="2918799" url="https://pl.wikipedia.org/wiki?curid=2918799" title="Dysfagia syderopeniczna">
Dysfagia syderopeniczna



</doc>
<doc id="2918800" url="https://pl.wikipedia.org/wiki?curid=2918800" title="Paulo Morais">
Paulo Morais

Paulo Sergio França Morais (ur. 23 sierpnia 1972) – angolski strzelec, pierwszy reprezentant Angoli w strzelectwie na igrzyskach olimpijskich. Jeden z dwóch strzelców-olimpijczyków ze swojego kraju (po nim na igrzyskach startował tylko João Paulo de Silva). 
Reprezentował Angolę na igrzyskach olimpijskich w 1996 roku (Atlanta). Startował w eliminacjach w trapie, w których zajął 45. pozycję ex aequo z trzema zawodnikami i nie awansował do części finałowej.
W 1997 roku, na mistrzostwach Afryki w Bloemfontein, zajął 14. miejsce w trapie – zdobył wówczas 107 punktów 125 możliwych.

</doc>
<doc id="2918801" url="https://pl.wikipedia.org/wiki?curid=2918801" title="Pirochlor">
Pirochlor

Pirochlor – minerał o dużej zawartości niobu. Ruda pirochloru zawiera zazwyczaj co najmniej 0,05% radioaktywnych uranu i toru. Nazwa pochodzi od greckiego słowa πΰρ (pyr) – ogień, i χλωρός (chloros) – zielony, ponieważ minerał ten przy spalaniu często staje się zielony.
Miejscami występowania pirochloru są: Veshnovorgorsk (Obwód czelabiński), Mbeya (Tanzania), hrabstwo El Paso w Kolorado, okolice miejscowości Fredriksvarn, Larvik i Brevik w Norwegii; Alnön (Szwecja); dawne hrabstwo Quebec i hrabstwo Hastings w Kanadzie. Po raz pierwszy opisany został w roku 1826.
Skład procentowy pirochloru:
Może zawierać także tytan, tantal oraz cyrkon.
Minerałami współwystępującymi są cyrkon, egiryn, apatyt, perowskit i kolumbit.

</doc>
<doc id="2918802" url="https://pl.wikipedia.org/wiki?curid=2918802" title="Altyngia wyniosła">
Altyngia wyniosła

Altyngia wyniosła ("Altingia excelsa") – gatunek drzewa z rodziny altyngiowatych występujący w południowej i południowo-wschodniej Azji, szczególnie częste w górskich lasach Jawy i Sumatry.

</doc>
<doc id="2918803" url="https://pl.wikipedia.org/wiki?curid=2918803" title=".srt">
.srt



</doc>
<doc id="2918804" url="https://pl.wikipedia.org/wiki?curid=2918804" title="Virslīga (2013)">
Virslīga (2013)

Sezon 2013 był 22. edycją Virslīgi – najwyższej klasy rozgrywkowej na Łotwie. Sezon rozpoczął się 29 marca, a zakończył 3 października 2013. Od tego sezonu liga nosi nazwę sponsorską SMScredit.lv Virsliga. W rozgrywkach bierze udział 10 zespołów, grając systemem kołowym. Obrońcą tytułu jest FC Daugava
Tabela.
Baraże o Virslīgę.
9. zespół ligi musiał po zakończeniu sezonu zmierzyć się w dwumeczu barażowym, z wicemistrzem sezonu 2013 1. līgi - o prawo gry w sezonie 2014 Virslīgi.
"FS METTA/LU wygrała w dwumeczu 5:2 i utrzymała się w Virslīdze"
Wyniki.
Pierwsza część sezonu.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga część sezonu.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2918805" url="https://pl.wikipedia.org/wiki?curid=2918805" title="Lekkoatletyka na Letnich Igrzyskach Olimpijskich 1912 – dziesięciobój mężczyzn">
Lekkoatletyka na Letnich Igrzyskach Olimpijskich 1912 – dziesięciobój mężczyzn

Dziesięciobój mężczyzn była jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie.
Przed 1911, wieloboje atletyczne kładły nacisk na konkurencje siłowe. Lecz na igrzyska w Sztokholmie przygotowano specjalny, złożony z dziesięciu konkurencji, wielobój lekkoatletyczny, który kładł nacisk głównie na szybkość i skoczność zawodników. Pierwsze znane zawody w dziesięcioboju lekkoatletycznym zostały rozegrane 15 października 1911 roku w Munster, w Cesarstwie Niemieckim (wygrana Karla von Halta) oraz w Göteborgu, w Szwecji (wygrana Hugo Wieslandera). W czerwcu 1912 roku, Wieslander wygrał także dwa dziesięcioboje przygotowawcze do startu na igrzyskach. Był faworytem gospodarzy do złota.
Rywalizację rozpoczęto 13 lipca biegiem na 100 metrów. Tego samego dnia rozegrano jeszcze skok w dal i pchnięcie kulą. 14 lipca miały miejsce: skok wzwyż, bieg na 400 metrów, rzut dyskiem i bieg na 110 metrów przez płotki. Ostatniego dnia, 15 lipca, rozegrano skok o tyczce, rzut oszczepem, a cały dziesięciobój zakończono biegiem na 1500 metrów.
Tydzień po zdobyciu złota Jim Thorpe zdobył kolejne, tym razem w pięcioboju. W dziesięcioboju pokonał Wieslandera prawie 700 punktami. Thorpe zwyciężył w trzech konkurencjach, w jednej zajął drugie miejsce, w czterech - trzecie, a w dwóch - czwarte.
W styczniu 1913 roku ogłoszono, że Thorpe w latach 1909-1910 grał w lidze baseballowej i przyjmował za to pieniądze, co wiązało się obowiązującą zasadą amatorstwa. MKOL zareagował szybko, odebrał mu wszystkie tytuły i zażądał zwrotu wszystkich zdobytych trofeów. Złoto i tytuł mistrzowski przyznane zostały Wieslanderowi.
W 1982 roku Thorpe został zrehabilitowany i ogłoszony współmistrzem razem z Wieslanderem. W 2022 Międzynarodowy Komitet Olimpijski ogłosił, że w porozumieniu ze Szwedzkim Komitetem Olimpijskim uznaje Thorpe’a za jedynego złotego medalistę w tej konkurencji.
Wyniki.
Skok wzwyż.
Sześciu zawodników z 29 startujących nie pojawiło się na starcie czwartej konkurencji.
Bieg na 400 metrów.
Kolejnych pięciu zawodników, wliczając zajmującego szósta pozycję po skoku wzwyż Nilssona, nie pojawiło się na starcie. W zawodach pozostało 18 uczestników.
Skok o tyczce.
Dwóch zawodników nie pojawiło się na starcie ósmej konkurencji. W zawodach pozostało szesnastu zawodników.
Rzut oszczepem.
Kolejnych dwóch zawodników nie pojawiło się na starcie, zmniejszając tym samym do czternastu liczbę zawodników pozostających w zawodach.
Bieg na 1500 metrów.
W zawodach pozostało jedynie dwunastu zawodników. Złoto zdobył Thorpe.

</doc>
<doc id="2918807" url="https://pl.wikipedia.org/wiki?curid=2918807" title="FS METTA/LU">
FS METTA/LU



</doc>
<doc id="2918809" url="https://pl.wikipedia.org/wiki?curid=2918809" title="Kościół św. Barbary w Odolanowie">
Kościół św. Barbary w Odolanowie

Kościół Świętej Barbary w Odolanowie – rzymskokatolicki kościół parafialny w mieście Odolanów. Należy do dekanatu Odolanów diecezji kaliskiej. Mieści się w Odolanowie na przedmieściu Górka, w powiecie ostrowskim, w województwie wielkopolskim.
Historia, architektura i wyposażenie.
Jest to drewniana świątynia wzniesiona w 1784 roku. Budowla była kilkakrotnie przebudowywana. W 1928 roku została dobudowana do niej 30-metrowa wieża, na której został zamontowany dzwon z XVIII wieku odlany we Wrocławiu. Jest to konstrukcja drewniana, typu szkieletowego, z zewnątrz oszalowana poziomo. Składa się z jednej nawy. Mieści się pośrodku cmentarza. Jest to charakterystyczna wizytówka tej części Odolanowa i jej mieszkańców. Istnieje bardzo silny związek kościoła z jego patronką. Św. Barbara patronka górników podobno ukazała się mieszkańcom Górki na początku XVII stulecia. Z tego okresu pochodzi obraz z wizerunkiem patronki malowany na desce (1618 rok). Nie zachowały się żadne pozostałości po kościele wzniesionym z fundacji Gryzeldy Rozdrażewskiej w latach 1620-21. Rekompensowane jest to przez wnętrze obecnej świątyni, w którym rzeźby są często starsze niż sama budowla. Wnętrze jest ozdobione barokową polichromią i ciekawymi rzeźbami z XVII stulecia, chrzcielnica pochodzi z połowy XVIII stulecia natomiast rzeźba św. Barbary została wykonana przez Pawła Brylińskiego w 1876 roku.

</doc>
<doc id="2918810" url="https://pl.wikipedia.org/wiki?curid=2918810" title="Ryzyko (ujednoznacznienie)">
Ryzyko (ujednoznacznienie)



</doc>
<doc id="2918812" url="https://pl.wikipedia.org/wiki?curid=2918812" title="Landbouwkrediet">
Landbouwkrediet



</doc>
<doc id="2918815" url="https://pl.wikipedia.org/wiki?curid=2918815" title="Medal of Honor (gra komputerowa)">
Medal of Honor (gra komputerowa)



</doc>
<doc id="2918817" url="https://pl.wikipedia.org/wiki?curid=2918817" title="Frans Hogenberg">
Frans Hogenberg

Frans Hogenberg (ur. w 1535 w Mechelen, zm. w 1590, prawdopodobnie w Kolonii, Niemcy) – malarz, sztycharz, grafik, kartograf, wydawca. Początkowo wykonywał portrety i krajobrazy. Przebywał i tworzył m.in. we Francji (1560), w Kolonii (po 1570), Hamburgu (1585), Danii (1588).
Przygotowywał ilustracje do dzieł kartografów:
Współpracując z G. Braunem i A. Orteliusem wykonywał – poza widokami miast – alegorie, scenki rodzajowe i batalistyczne, projektował strony tytułowe wydawnictw.

</doc>
<doc id="2918818" url="https://pl.wikipedia.org/wiki?curid=2918818" title="Harry Hebner">
Harry Hebner

Harry Joseph Hebner (ur. 15 czerwca 1891 w Chicago, zm. 12 października 1968 w Michigan City) – amerykański pływak i piłkarz wodny z początków XX wieku. Mistrz olimpijski ze Sztokholmu na dystansie 100 m stylem grzbietowym oraz srebrny i brązowy medalista olimpijski w sztafecie 4 × 200 metrów stylem dowolnym.
Kariera.
W latach 1910 – 1917, Hebner pobił wszystkie rekordy świata w stylu grzbietowym. Zdobył 35 tytułów Amateur Athletic Union (AAU) w pływaniu w stylach dowolnym i grzbietowym, wliczając w to dystans 150 jardów grzbietem, gdzie Hebner wygrał siedem razy z rzędu od 1910 roku. Hebner był także piłkarzem wodnym i jako członek drużyny Illinois AC zdobył siedem tytułów mistrzowskich AAU w latach 1914-1924.
Trzykrotnie wystartował na igrzyskach olimpijskich. Po raz pierwszy na igrzyskach w Londynie w 1908 roku, gdzie zdobył brązowy medal w sztafecie 4 × 200 metrów stylem dowolnym. Cztery lata później na igrzyskach w Sztokholmie w 1912 roku zdobył swoje jedyne mistrzostwo olimpijskie na dystansie 100 metrów grzbietem. Zdobył także tytuł wicemistrzowski w sztafecie 4 × 200 metrów stylem dowolnym. Na igrzyskach w Antwerpii w 1920 wystartował w turnieju piłki wodnej, gdzie zajął z drużyną szóste miejsce.
Bibliografia.
]

</doc>
<doc id="2918820" url="https://pl.wikipedia.org/wiki?curid=2918820" title="Margaret Booth">
Margaret Booth

Margaret Booth (ur. 14 stycznia 1898 w Los Angeles, zm. 28 października 2002 w Los Angeles) – amerykańska montażystka filmowa nagrodzona w 1978 Oscarem za całokształt twórczości. Wcześniej, w 1936 otrzymała swoją jedyną w karierze nominację do Oscara za najlepszy montaż filmu "Bunt na Bounty" (1935; reż. Frank Lloyd). W sumie pracowała przy montażu przeszło 50 filmów.
Zmarła w wieku 104 lat w swoim domu w Los Angeles. Przyczyną śmierci były komplikacje po wylewie.

</doc>
<doc id="2918822" url="https://pl.wikipedia.org/wiki?curid=2918822" title="Ulica Mokra w Poznaniu">
Ulica Mokra w Poznaniu

Ulica Mokra "(do 1918 oraz w latach 1939-1945 „Nassegasse”") – ulica w Poznaniu w północnej części Starego Miasta, na osiedlu Stare Miasto. Swój bieg rozpoczyna od skrzyżowania Wroniecka/Masztalarska, a kończy na skrzyżowaniu z ulicą Żydowską. Jej obecny przebieg został ustalony pod koniec XIX wieku. Na ulicy istnieje kontrapas dla rowerów.
Historia.
Nazwa pochodzi prawdopodobnie od terenów bagiennych znajdujących się tuż za murem miejskim. Polska nazwa została ustalona 16 czerwca 1919 roku. W 1926 kamienice należały do czterech różnych właścicieli. Kamienica pod numerem pierwszym należała do piekarza Toeppena, pod numerem drugim do Heleny Karwat, pod numerem trzecim do spadkobierców Marji Krzymińskiej, a numer czwarty należał do Heleny Wending.

</doc>
<doc id="2918825" url="https://pl.wikipedia.org/wiki?curid=2918825" title="Martti Jylhä">
Martti Jylhä

Martti Samuel Jylhä (ur. 3 czerwca 1987 w Sotkamo) – fiński biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Martti Jylhä pojawił się 25 stycznia 2005 roku podczas VII Zimowego Olimpijskiego Festiwalu Młodzieży Europy w Monthey, gdzie zdobył srebrny medal w biegu na 7,5 km technika klasyczną. Rok później wystartował na mistrzostwach świata juniorów w Kranju, ale nie stanął na podium w żadnej z konkurencji. Na mistrzostwach świata juniorów w Tarvisio w 2007 roku wypadł lepiej, zdobywając złoto w biegu na 10 km stylem dowolnym oraz srebro w sprincie klasykiem. W międzyczasie, 7 marca 2006 roku w szwedzkim Borlänge, zadebiutował w Pucharze Świata, zajmując 27. miejsce w sprincie stylem dowolnym. Tym samym już w swoim debiucie zdobył pierwsze pucharowe punkty. Więcej w sezonie 2005/2006 już jednak nie punktował i w klasyfikacji generalnej zajął ostatecznie 167. miejsce. Najlepsze wyniki w Pucharze Świata osiągnął w sezonie 2010/2011, kiedy zajął 62. pozycję w klasyfikacji generalnej. Na początku sezon 2013/2014, 15 grudnia 2013 roku w Davos po raz pierwszy stanął na podium zawodów pucharowych, zajmując drugie miejsce w sprincie stylem dowolnym. W 2009 roku wziął udział w mistrzostwach świata w Libercu, jednak odpadł już w eliminacjach sprintu. Na rozgrywanych dwa lata później mistrzostwach świata w Oslo rywalizację w sprincie techniką dowolną ukończył na 22. miejscu.

</doc>
<doc id="2918828" url="https://pl.wikipedia.org/wiki?curid=2918828" title="Brutil Hose">
Brutil Hose



</doc>
<doc id="2918829" url="https://pl.wikipedia.org/wiki?curid=2918829" title="Mały Przysłop (Tatry Bielskie)">
Mały Przysłop (Tatry Bielskie)

Mały Przysłop (ok. 1165 m) – mało wybitny, lesisty szczyt w grani głównej Tatr na północnej stronie Tatr Bielskich. Taką nazwę i wysokość podaje Władysław Cywiński, autor jedynego szczegółowego przewodnika po Tatrach Bielskich, i za nim "Atlas satelitarny". W "Wielkiej encyklopedii tatrzańskiej" brak takiego wzniesienia, podobnie na mapie Polkartu.
Od wznoszącego się na północ Długiego Wierchu (ok. 1128 m) Mały Przysłop oddzielony jest Podspadzkim Siodłem (1103 m), od znacznie wyższej Starej Jaworzynki (1505 m) na południu – Błotnym Siodłem (ok. 1155 m). W kierunku wschodnim odchodzi od wierzchołka długi, łagodnie nachylony grzbiet – Zdziarskiego Wierchu oddzielający Dolinkę Błotną od Doliny Średnicy.
Administracyjnie Mały Przysłop położony jest na terenie słowackiej miejscowości Zdziar. Znajduje się również w granicach TANAP-u. Najwygodniejsza droga na wierzchołek prowadzi od Błotnego Siodła i nie przedstawia żadnych trudności. Szczyt nie jest jednak dostępny dla turystów, znajduje się bowiem na obszarze ochrony ścisłej Tatrzańskiego Parku Narodowego.
Istnieją rozbieżności między topografią tego rejonu podaną przez W. Cywińskiego, a podaną przez W.H. Paryskiego w "Wielkiej encyklopedii tatrzańskiej" ("Wet"). Topografia W. Cywińskiego jest bardziej dokładna, podaje on też inne nazwy. Różnice:

</doc>
<doc id="2918830" url="https://pl.wikipedia.org/wiki?curid=2918830" title="Kościół św. Antoniego w Wałczu">
Kościół św. Antoniego w Wałczu

Kościół Świętego Antoniego w Wałczu – rzymskokatolicki kościół parafialny należący do parafii św. Antoniego w Wałczu, dekanatu Wałcz, diecezji koszalińsko-kołobrzeskiej, metropolii szczecińsko-kamieńskiej, zlokalizowany w Wałczu, w powiecie wałeckim, w województwie zachodniopomorskim. Obecnie należy do Kapucynów.
Architektura.
Obecna świątynia została wzniesiona w latach 1900-1903 przez wałecką gminę ewangelicko-augsburską. Jest to budowla wybudowana w stylu neogotyckim. Posiada bardzo interesującą, rozbudowaną bryłę i jednolite wyposażenie wnętrza.
Świątynia została zbudowana z cegły ceramicznej z wątkami krzyżowymi i główkowymi. Do budowy została użyta zaprawa wapienna. Kościół został zaplanowany na rzucie krzyża, z prostokątną nawą, przeciętą przez szeroki transept, czyli nawę poprzeczną. 
Od strony wschodniej jest dobudowane do nawy prostokątne prezbiterium i niewielka zakrystia, natomiast od strony zachodniej – smukła wieża o czterech kondygnacjach pokryta hełmem w kształcie ostrosłupa. Bryła świątyni jest opasana przyporami, nad północnym i południowym transeptem znajdują się szczyty.
Wnętrze posiada okrągłe klatki schodowe, prowadzące do empor bocznych oraz osobną klatkę wiodącą na wieżę.

</doc>
<doc id="2918840" url="https://pl.wikipedia.org/wiki?curid=2918840" title="Alibi (film 1929)">
Alibi (film 1929)

Alibi – amerykański film z 1929 roku w reżyserii Rolanda Westa, zrealizowany w erze Pre-Code.

</doc>
<doc id="2918841" url="https://pl.wikipedia.org/wiki?curid=2918841" title="Chase Field">
Chase Field

Chase Field – stadion baseballowy w Phoenix w stanie Arizona, na którym swoje mecze rozgrywa zespół Arizona Diamondbacks.
Budowę obiektu rozpoczęto w 1995 roku i ukończono w 1998. Pierwszy mecz Diamondbacks rozegrali 31 marca 1998. Początkowo stadion nosił nazwę Bank One Ballpark, którą zmieniono na Chase Field w 2005 roku. W 2011 był areną Meczu Gwiazd.

</doc>
<doc id="2918843" url="https://pl.wikipedia.org/wiki?curid=2918843" title="Alibi (ujednoznacznienie)">
Alibi (ujednoznacznienie)



</doc>
<doc id="2918845" url="https://pl.wikipedia.org/wiki?curid=2918845" title="Harper's Bazaar">
Harper's Bazaar



</doc>
<doc id="2918846" url="https://pl.wikipedia.org/wiki?curid=2918846" title="Bławatnikowiec">
Bławatnikowiec

Bławatnikowiec ("Phibalura flavirostris") – gatunek średniej wielkości ptaka z rodziny bławatnikowatych (Cotingidae). Występuje w południowo-wschodniej Brazylii i przyległych obszarach wschodniego Paragwaju i skrajnie północno-wschodniej Argentyny, izolowana populacja w zachodniej Boliwii.
Podgatunki.
Wyróżniono dwa podgatunki "P. flavirostris":
Upierzenie tych dwóch podgatunków różni się. Samce podgatunku "boliviana" posiadają dłuższe sterówki, a dymorfizm płciowy nie jest bardzo widoczny. Tęczówkę podgatunku nominatywnego cechuje barwa czerwona, a "boliviana" koloru musztardy. "P. f. boliviana" jest także osiadły i zagrożony wyginięciem, w przeciwieństwie do drugiego podgatunku.
W niektórych ujęciach systematycznych podgatunki te traktowane są jak osobne gatunki.
Morfologia.
Samce cechuje jaskrawsze ubarwienie. Ptak ten ma szary wierzch głowy oraz żółte gardło. Dziób jest jasnoróżowy. Zielonkawy wierzch ciała w obszarze skrzydeł pokrywają pióra o czarno-żółtych zakończeniach, podobne występują na pokrywach ogonowych. Same sterówki są rozwidlone, jak u jaskółek. Pióra na brzuchu są białe z czarno-żółtymi zakończeniami.
Ekologia.
Zasiedla lasy, zadrzewienia, tereny otwarte, a także ogrody z drzewami. Podgatunek "P. f. flavirostros" występuje na wysokościach poniżej 1400 m n.p.m., a "P. f. boliviana" w przedziale wysokości 1400–2000 m n.p.m.
Pożywienie stanowią owady i owoce.
Gniazdo bardzo małe, w kształcie czarki, wykonane z mchu, mieści się na gałęzi. Bławatnikowce gniazdują w małych koloniach oddalonych od siebie o około 100 m. Oboje rodzice opiekują się pisklętami. Ich pokarmem są larwy owadów i drobne owoce. Opuszczają gniazdo nie w pełni samodzielne. Jajo ma wymiary 25×19 mm.
Status.
Międzynarodowa Unia Ochrony Przyrody (IUCN) od 2012 roku uznaje bławatnikowca brazylijskiego i bławatnikowca boliwijskiego za osobne gatunki.
Bławatnikowiec brazylijski od 2022 roku jest klasyfikowany jako gatunek najmniejszej troski (LC – "Least Concern"); wcześniej był uznawany za gatunek bliski zagrożenia (NT – "Near Threatened"). Liczebność jego populacji wstępnie szacuje się na 20–50 tysięcy osobników dorosłych. Trend liczebności populacji uznaje się za spadkowy.
Bławatnikowiec boliwijski jest uznawany za gatunek zagrożony (EN – "Endangered"). Jego liczebność szacuje się na 600–800 osobników (czyli około 400–530 osobników dorosłych), a jej trend oceniany jest jako spadkowy ze względu na utratę siedlisk.

</doc>
<doc id="2918847" url="https://pl.wikipedia.org/wiki?curid=2918847" title="Lekkoatletyka na Letnich Igrzyskach Olimpijskich 1912 – skok o tyczce mężczyzn">
Lekkoatletyka na Letnich Igrzyskach Olimpijskich 1912 – skok o tyczce mężczyzn

Skok o tyczce mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie.
W tym czasie zawodnicy amerykańscy całkowicie dominowali nad resztą świata. Potwierdzeniem tego jest ośmiu Amerykanów na jedenastu zawodników w finale. Nie było zdecydowanego faworyta.
Rekord świata należał do Marca Wrighta. Wynosił 4,02 m i został ustanowiony na wschodnich eliminacjach olimpijskich 8 czerwca 1912 roku. 
Konkurs wygrał Harry Babcock rezultatem 3,95 metra. Srebro przyznane dwóm zawodnikom amerykańskim - Frankowi Nelsonowi i Marcowi Wrightowi, którzy zakończyli konkurencję z wynikiem 3,85 metra. Brąz przyznano trzem zawodnikom, którzy ukończyli konkurencję z wynikiem 3,80 metra. Byli to Amerykanin Frank Murphy, Kanadyjczyk William Halpenny oraz Szwed Bertil Uggla.

</doc>
<doc id="2918849" url="https://pl.wikipedia.org/wiki?curid=2918849" title="Sylwan (Wjurow)">
Sylwan (Wjurow)

Sylwan, imię świeckie Aleksandr Anatoljewicz Wjurow (ur. 20 lutego 1972 w Kaliningradzie) – rosyjski biskup prawosławny.
Życiorys.
Chrzest przyjął w wieku siedemnastu lat. Rok wcześniej, w 1988, ukończył szkołę średnią, po czym podjął pracę jako ślusarz. W latach 1989–1994 studiował na wydziale filologicznym uniwersytetu w Kalinigradzie, uzyskując dyplom w zakresie filologii rosyjskiej. W 1993 został hipodiakonem biskupa bałtijskiego Pantelejmona, funkcję tę pełnił przez rok. W 1994 udał się do eparchii magadańskiej i czukockiej na zaproszenie jej ordynariusza, biskupa Rościsława (hierarcha ten udzielał mu sakramentu chrztu) i 24 sierpnia 1994 złożył przed nim wieczyste śluby mnisze. 4 września 1994 został wyświęcony na hierodiakona, zaś 23 października 1994 – na hieromnicha.
Od stycznia do lipca 1995 prowadził pracę misyjną w Czukockim Okręgu Autonomicznym. Następnie do grudnia 1998 był proboszczem parafii Kazańskiej Ikony Matki Bożej w Magadanie. Rok później, w lutym, został p.o. namiestnika monasteru Zaśnięcia Matki Bożej i św. Aleksego w Tomsku, w październiku 1999 Święty Synod nadał mu tę godność na stałe. W tym samym roku otrzymał godność igumena. W 1999 został ponadto zatrudniony w seminarium duchownym w Tomsku. W latach 2006–2012 zasiadał w Izbie Społecznej obwodu tomskiego, w latach 2008–2012 należał do kolegium departamentu kultury tegoż obwodu. Równocześnie od 2007 do 2010 był członkiem składu sądu eparchialnego eparchii tomskiej i asinowskiej. W 2009 był delegatem mnichów i mniszek eparchii na Sobór Lokalny Rosyjskiego Kościoła Prawosławnego. Od 2010 był dziekanem dekanatu tomskiego miejskiego, zaś w 2012 otrzymał godność archimandryty.
Edukację teologiczną uzyskał w seminarium duchownym w Tomsku (w trybie zaocznym, dyplom w 2009); studia kontynuował (również w trybie zaocznym) w Moskiewskiej Akademii Duchownej, którą ukończył w 2013 r.
Nominację biskupią otrzymał na posiedzeniu Świętego Synodu Rosyjskiego Kościoła Prawosławnego w dniu 12 marca 2013. Został wówczas wyznaczony na pierwszego ordynariusza nowo erygowanej eparchii kołpaszewskiej. Jego chirotonia biskupia odbyła się w cerkwi Przemienienia Pańskiego w Moskwie-Bogorodskim 31 marca 2013.
W 2022 r. powierzono mu stanowisko zastępcy kanclerza Patriarchatu Moskiewskiego, przenosząc go równocześnie do eparchii moskiewskiej jako jednego z jej biskupów pomocniczych, z tytułem biskupa pawłowsko-posadzkiego.

</doc>
<doc id="2918861" url="https://pl.wikipedia.org/wiki?curid=2918861" title="SW-4">
SW-4



</doc>
<doc id="2918862" url="https://pl.wikipedia.org/wiki?curid=2918862" title="Płomykówka seramska">
Płomykówka seramska

Płomykówka seramska ("Tyto almae") – gatunek niedawno odkrytego ptaka z rodziny płomykówkowatych (Tytonidae). Jest endemiczny dla indonezyjskiej wyspy Seram. Międzynarodowy Komitet Ornitologiczny (IOC) uznaje ją za podgatunek płomykówki moluckiej ("Tyto sororcula").
Po raz pierwszy okaz tego gatunku został schwytany w lutym 2012 roku w sieć ornitologiczną w wilgotnym lesie, na wysokości 1350 m n.p.m. Jedyne obserwacje prowadzone były w Parku Narodowym Manusela, który zajmuje 10% powierzchni Seramu. Informacje ukazały się 25 marca 2013 w czasopiśmie „Zootaxa”. Prawdopodobnie "Tyto almae" nie jest zagrożona.
Dla jednej z zebranych samic wymiary są następujące: skrzydło 252 mm, ogon 116 mm, skok 63,85 mm, długość dzioba 37,75 mm, zaś jego szerokość 13,7 mm. Masa ciała wynosi 540 gramów. Szlara różowawocynamonowa, szara w okolicach oczu. Wierzch głowy, kark, grzbiet i pokrywy skrzydłowe ochrowopomarańczowe w czarno-białe wzory. Duże pokrywy II rzędu posiadają szarobrązowe paski. Spód ciała żółtoochrowy z białymi nasadami piór i małymi plamkami. Skok opierzony żółtoochrowo aż do nasady palców. Tęczówka brązowa, dziób o barwie rogu.

</doc>
<doc id="2918864" url="https://pl.wikipedia.org/wiki?curid=2918864" title="Guts Ishimatsu">
Guts Ishimatsu

, ur. jako – japoński bokser, zawodowy mistrz świata kategorii lekkiej.
Rozpoczął karierę boksera zawodowego w 1966. Do 1962 walczył wyłącznie w Japonii z japońskimi przeciwnikami. 6 czerwca 1970 stoczył pierwsza walkę zawodową za granicą, kiedy zmierzył się z Ismaelem Laguną w Panamie o tytuł zawodowego mistrza świata wagi lekkiej federacji WBC, ale przegrał przez techniczny nokaut w 13. rundzie. 10 października tego roku w Melbourne pokonał go były mistrz świata w wadze koguciej Lionel Rose, a 29 października w Honolulu były mistrz świata w wadze junior lekkiej Rene Barrientos. W 1971 usiłował zdobyć tytuł mistrza Japonii w wadze lekkiej, ale zremisował z obrońcą tytułu Masataką Takayamą. W styczniu 1972 zdobył tytuł mistrza wagi lekkiej federacji OPBF ("Oriental Pacific Boxing Federation").
8 września 1973 w Panamie po raz drugi próbował zdobyć pas mistrza świata wagi lekkiej, tym razem federacji WBA, ale został pokonany przez obrońcę tytułu Roberto Durána przez techniczny nokaut w 10 rundzie.
Trzecia próba zdobycia mistrzostwa świata okazała się udana. 11 kwietnia 1974 w Tokio znokautował w 6. rundzie dotychczasowego mistrza Rodolfo Gonzáleza i został nowym czempionem federacji WBC w wadze lekkiej. W obronie tytułu zremisował z Arturo Pinedą 12 września 1974 w Nagoi, pokonał ponownie Gonzáleza przez nokaut w 12. rundzie 28 listopada tego roku w Osace, wygrał na punkty z Kenem Buchananem 27 lutego 1975 w Tokio i z Arturo Pinedą 5 czerwca tego roku w Osace oraz znokautował Alvaro Rojasa w 14. rundzie 4 grudnia 1975 w Tokio.
Stracił tytuł po porażce na punkty z Estebanem de Jesúsem 8 maja 1976 w Bayamón. Była to jego jedyna walka w tym roku. 2 kwietnia 1977 w Tokio próbował odebrać tytuł mistrza świata WBC w wadze junior półśredniej Saensakowi Muangsurinowi, ale został znokautowany w 6. rundzie. Potem stoczył tylko jedną walkę w 1978 i zakończył karierę bokserską.
Od 1975 występował w filmach, głównie grając role epizodyczne. Zagrał m.in. w "Imperium Słońca" Stevena Spielberga w 1987 i w "Czarnym deszczu" Ridleya Scotta w 1989.

</doc>
<doc id="2918865" url="https://pl.wikipedia.org/wiki?curid=2918865" title="Duncan Gillis">
Duncan Gillis

Duncan Gillis (ur. 3 stycznia 1883 w Mabou, zm. 2 maja 1963 w Vancouver) – kanadyjski młociarz i dyskobol z początków XX wieku. Wicemistrz olimpijski ze Sztokholmu w rzucie młotem.
Gillis wystartował podczas IV Letnich Igrzysk Olimpijskich w 1912 roku w dwóch konkurencjach. W konkursie rzutu dyskiem z wynikiem 39,01 metra zajął czternaste miejsce i nie awansował do finału. W konkursie rzutu młotem w trzeciej próbie uzyskał wynik 48,39 metra i zdobył srebrny medal, przegrywając jedynie z Mattem McGrathem ze Stanów Zjednoczonych. W czasie ceremonii otwarcia igrzysk pełnił funkcję chorążego reprezentacji.
Był mistrzem Kanady w rzucie młotem z 1909 i w rzucie dyskiem w 19139

</doc>
<doc id="2918870" url="https://pl.wikipedia.org/wiki?curid=2918870" title="Aras Ozbiliz">
Aras Ozbiliz



</doc>
<doc id="2918874" url="https://pl.wikipedia.org/wiki?curid=2918874" title="Mahamrytjundźaja mantra">
Mahamrytjundźaja mantra

Mahamrytjundźaja mantra (sanskryt महामृत्युंजय मंत्र „Wielka mantra zwyciężająca śmierć”) – popularna mantra hinduistyczna, zgodnie z tradycją śpiewana 108 razy w trakcie praktyki religijnej, zwanej dźapa. Mantra ta pochodzi z Rygwedy (wers 7.59.12). Według tradycji mantra została ułożona przez rysziego Markandeję. Skierowana jest do bóstwa określanego jako „Trjambaka” (o trzech oczach), będącym epitetem wedyjskiego boga Rudry, utożsamionego w późniejszym okresie z Śiwą. Wers ten powtarzony jest również w Jadżurwedzie (TS 1.8.6.i; VS 3.60).
Tekst w dewanagari:
Transliteracja

</doc>
<doc id="2918876" url="https://pl.wikipedia.org/wiki?curid=2918876" title="Patriota (film 1928)">
Patriota (film 1928)

Patriota (ang. "The Patriot") – amerykański dramat historyczny z 1928 roku w reżyserii Ernsta Lubitscha.

</doc>
<doc id="2918880" url="https://pl.wikipedia.org/wiki?curid=2918880" title="EverBlu">
EverBlu

EverBlu – bezprzewodowa technologia komunikacji do rozwiązań AMR, przy użyciu infrastruktury punkt-wielopunkt. Charakteryzuje się niskim poborem mocy oraz zasięgiem do około 300 m w sieci o topologii siatki (mesh). Działa bez licencji na częstotliwości 433/868 MHz. Jest przeznaczona do odczytu danych w sieciach miejskich, podmiejskich oraz wiejskich. Technologia wykorzystywana jest głównie we Francji, Wielkiej Brytanii, we Włoszech oraz Austrii.

</doc>
<doc id="2918882" url="https://pl.wikipedia.org/wiki?curid=2918882" title="Jadżurweda">
Jadżurweda



</doc>
<doc id="2918883" url="https://pl.wikipedia.org/wiki?curid=2918883" title="Ulica Murna w Poznaniu">
Ulica Murna w Poznaniu

Ulica Murna "(w latach 1878-1919 i 1939-1946 „Mauerstrasse”)" – ulica w Poznaniu na Starym Mieście. Swój bieg zaczyna przy ulicy Paderewskiego, a kończy na skrzyżowaniu z Kozią.
Nazwa ulicy pochodzi od przebiegającego w pobliżu muru miejskiego. Niemiecka urzędowa nazwa została nadana w 1878, a polska 16 czerwca 1919 roku.
W nieistniejącej kamienicy pod numerem czwartym urodził się Arkady Fiedler.

</doc>
<doc id="2918884" url="https://pl.wikipedia.org/wiki?curid=2918884" title="Cmentarz św. Rocha w Zabłudowie">
Cmentarz św. Rocha w Zabłudowie

Cmentarz św. Rocha w Zabłudowie – zabytkowy cmentarz rzymskokatolicki położony w Zabłudowie przy ulicy Świętego Rocha 4, w powiecie białostockim, w województwie podlaskim.
Historia.
Początki dzisiejszego cmentarza należy łączyć ze szpitalem parafialnym uposażonym przez księdza Klemensa Labickiego w 1688 roku. Na początku XVIII wieku wskutek epidemii cholery szpital szybko zapełniał się śmiertelnie chorymi, dlatego zaczęto szukać nowych miejsc pochówków.
Plac stał się więc zaczątkiem dzisiejszego cmentarza, na terenie którego chowano zasłużonych mieszkańców miasta, szlachciców, właścicieli majątków. Początkowo znajdował się on poza granicami miasta.
Z powodu postępującej rozbudowy Zabłudowa w 1850 roku Kazimierz Ostaszewski (1786-1855) ufundował kamienne ogrodzenie.
W 1936 roku pisarz Ferdynand Antoni Ossendowski tak opisywał cmentarz w Zabłudowie: "Na nowym cmentarzu znajduje się kaplica św. Rocha; w jej jasnem, radosnem wnętrzu, w oknach gotyckich, poza obrazem artystycznej roboty, zwraca uwagę portret fundatora, a był nim mieszczanin zabłudowski, rotmistrz huzarów rosyjskich, Kazimierz Ostaszewski w r. 1850. Druga kapliczka św. Magdaleny stoi na starym zupełnie zarośniętym cmentarzu. Wzniósł ją również ten sam nabożny huzar." 
Na cmentarzu pochowana jest m.in. najstarsza Polka, Katarzyna Piotrowska. Napis na jej pomniku głosi: "Sto trzynaście lat przeżywszy na ziemi, pod tym głazem spoczywam po między grzesznemi, ziomku, zostaw nabożne za duszę westchnienie, niech stwórcę oglądają nasze grzeszne cienie. Pomnik ten ufundował własnym kawaler Kazimierz Ostaszewski, major od Huzarów wojsk Rosyjskich i Kawaler, w roku 1853, przez wzgląd na pobożną i przykładną 113-letnią na tym padole pielgrzymkę ś.p. Panny Katarzyny Piotrowskiej, zeszłej w 1852 roku, Czerwca 13 dnia."
Cmentarz został zamknięty w 1905 roku, jednak ostatniego pochówku dokonano na prośbę rodziny zmarłego w roku 1940.
Stan obecny.
Istnieje zagrożenie całkowitej dewastacji nagrobków, a także zarośnięcia terenu zabytkowego cmentarza. Dlatego młodzi mieszkańcy miasta, członkowie Koła Historycznego przy Szkole Podstawowej w Zabłudowie kilka lat temu objęli go symboliczną opieką biorąc udział w ogólnopolskim programie „Chrońmy ślady przeszłości”, stworzonym w Centrum Edukacji Obywatelskiej w Warszawie.

</doc>
<doc id="2918885" url="https://pl.wikipedia.org/wiki?curid=2918885" title="Burzyk siodłaty">
Burzyk siodłaty

Burzyk siodłaty ("Puffinus bryani") – gatunek średniej wielkości ptaka z rodziny burzykowatych (Procellariidae). Wyodrębniony w Stanach Zjednoczonych w 2011 na podstawie okazu znalezionego w 1963 roku na wyspie Midway.
Taksonomia i pierwsze stwierdzenia.
W lutym 1963 roku na wyspie Midway znaleziono okaz ptaka, który był za mały na burzyka małego. Na podstawie badań genetycznych w 2011 dowiedziono, że jest to nowy gatunek. Człon "bryani" został nadany na cześć Edwina Horace’a Bryana Jr., kuratora kolekcji Bernice P. Bishop Museum w Honolulu w latach 1919–1968. W sezonach zimowych 1990/1991 i 1991/1992 na Midway w szczelinie między betonowymi elementami konstrukcji obserwowano ptaka, który okazał się później drugim znanym nauce (po holotypie z 1963) przedstawicielem "P. bryani". W grudniu 1991 nagrano jego głos, po czym ptak został schwytany, nagrany na kasecie wideo, sfotografowany, a następnie wypuszczony na wolność.
Morfologia.
Ma szaro-niebieski lub czarny dziób, niebieskie nogi i czarno-białe upierzenie. Jest najmniejszym znanym burzykiem. Ma 25–30 cm długości, a rozpiętość skrzydeł wynosi 55–60 cm.
Zasięg.
W chwili opisania gatunku jedynym pewnym miejscem jego występowania była wyspa Midway (Północno-Zachodnie Wyspy Hawajskie), nie wiedziano jednak, gdzie ptak ten się lęgnie. Odnotowano stwierdzenia małych niezidentyfikowanych burzyków w Japonii, u wybrzeży Kalifornii, w Zatoce Alaska oraz koło Hawajów, które mogły być obserwacjami przedstawicieli tego gatunku, ale jak ustalono, część tych obserwacji nie dotyczyła burzyka siodłatego, a inne nie zostały na tyle dobrze opisane bądź udokumentowane, by jednoznacznie ustalić gatunek obserwowanego ptaka. Wkrótce po opisaniu gatunku zidentyfikowano sześć jego okazów zebranych między 1997 a 2011 rokiem na wyspach archipelagu Ogasawara w Japonii (dawniej znanego pod nazwą Bonin), a ich przynależność do "P. bryani" potwierdziły badania DNA. Pięć z tych okazów odnaleziono martwych, z czego trzy zostały zagryzione przez szczury; szósty okaz zmarł w niewoli po kilku miesiącach rekonwalescencji. W 2013 jedynym pewnym stwierdzeniem gatunku na morzu była fotografia wykonana w pobliżu archipelagu Ogasawara we wrześniu 2009. Ostatecznie w lutym 2015 po raz pierwszy natknięto się na niewielką populację lęgową na wysepce Higashi-jima w tymże archipelagu. Zasięg występowania burzyka siodłatego na morzu nadal pozostaje praktycznie nieznany, choć wiadomo, że obejmuje co najmniej pas wód tropikalnych i subtropikalnych między archipelagiem Ogasawara i Północno-Zachodnimi Wyspami Hawajskimi.
Status.
Międzynarodowa Unia Ochrony Przyrody (IUCN) od 2014 roku uznaje burzyka siodłatego za gatunek krytycznie zagrożony (CR, "Critically Endangered"). Liczebność gatunku nie została oszacowana, ale ze względu na bardzo nieliczne stwierdzenia przypuszcza się, że populacja jest skrajnie mała i prawdopodobnie liczy nie więcej niż 249 dorosłych osobników. BirdLife International uznaje trend liczebności populacji za spadkowy głównie z powodu drapieżnictwa zawleczonych szczurów.

</doc>
<doc id="2918888" url="https://pl.wikipedia.org/wiki?curid=2918888" title="Łukasz Czuj">
Łukasz Czuj

Łukasz Czuj (ur. 24 listopada 1969 roku w Krakowie) – polski reżyser teatralny, dramaturg, twórca autorskich zdarzeń muzycznych, projektant wystaw muzealnych.
Autor ponad 45 spektakli teatralnych, widowisk muzycznych, projektów filmowych i multimedialnych - w większości stworzonych w oparciu o własne scenariusze. Swoje realizacje przygotowywał na zamówienie wielu teatrów zawodowych (Teatr Wybrzeże w Gdańsku, Teatr Współczesny we Wrocławiu, Teatr Piosenki we Wrocławiu, Teatr Studio, Teatr ROMA i Teatr na Woli w Warszawie, Teatr Rozrywki w Chorzowie, Teatr Ludowy w Krakowie, Teatr im. Modrzejewskiej w Legnicy, Teatr im. Horzycy w Toruniu, Teatr im. Fredry w Gnieźnie i innych) oraz międzynarodowych festiwali takich jak Konfrontacje Teatralne w Lublinie, Krakowskie Reminiscencje Teatralne, Festiwal Kultury Żydowskiej w Krakowie, polskie biuro wystawy Expo 2000 w Hanowerze.
Autor głośnych, cieszących się sławą „kultowych” widowisk muzycznych: „Opowieści Jedenastu Katów”, „Królowa Nocy” i „La dolce NRD” z Januszem Radkiem, „Balu u Wolanda” z Maciejem Maleńczukiem, „Leningradu” z Mariuszem Kilianem i Tomaszem Marsem, „Siekiery” i „Pana Kazimierza” z Tomaszem Marsem, „Berlin czwarta rano” z Katarzyną Zielińską i Kacprem Kuszewskim i wielu innych.
Autor projektu (razem z Michałem Urbanem) inscenizacji plastyczno-multimedialnej muzeum narracyjnego w Fabryce Schindlera w Krakowie (wystawa „Kraków czas okupacji” - nagrodzona „Sybillą 2011” dla najlepszej ekspozycji muzealnej w Polsce). Współautor projektu wystawy „Historia Górnego Śląska” nagrodzonego I nagrodą w konkursie ogłoszonym przez Muzeum Śląskie (wystawa została otwarta w roku 2015).
W latach 2016-2019 dyrektor artystyczny Teatru Miejskiego w Gliwicach. Od września 2021 dyrektor artystyczny Teatru im. Horzycy w Toruniu.

</doc>
<doc id="2918892" url="https://pl.wikipedia.org/wiki?curid=2918892" title="Nokia X3-00">
Nokia X3-00

Nokia X3-00 – telefon komórkowy produkowany przez Nokia. Zaprezentowany został we wrześniu 2009.

</doc>
<doc id="2918893" url="https://pl.wikipedia.org/wiki?curid=2918893" title="Płomykówka duża">
Płomykówka duża

Płomykówka duża ("Tyto novaehollandiae") – gatunek dużego ptaka z rodziny płomykówkowatych (Tytonidae). Zasiedla Australię (z wyjątkiem jej pustynnych części), południową Nową Gwineę i kilka mniejszych wysp. Samice podgatunku "castanops" są największymi sowami z rodzaju "Tyto".
Systematyka.
Systematyka gatunku jest kwestią sporną. Wyróżniono kilka podgatunków "T. novaehollandiae":
Zarówno Międzynarodowy Komitet Ornitologiczny (IOC), jak i autorzy "Handbook of the Birds of the World" do "T. novaehollandiae" zaliczają także płomykówkę tasmańską ("T. castanops"), przez część systematyków jest ona uznawana za odrębny gatunek. Zamieszkuje Tasmanię, introdukowana na wyspę Lord Howe w celu kontroli szczurów śniadych w tym obszarze.
Ponadto autorzy "Handbook of the Birds of the World" (a tym samym IUCN) do "T. novaehollandiae" zaliczają także inne taksony wydzielane przez innych systematyków do dwóch odrębnych gatunków: płomykówkę molucką ("T. sororcula") i płomykówkę atolową ("T. manusi").
Morfologia.
Płomykówka duża przypomina płomykówkę zwyczajną, jednak jest większa, a jej szlara jest okrąglejsza i ciemniej obrzeżona. Dziób i szpony są mocniejsze, a stopy całkowicie opierzone. Upierzenie samic ciemniejsze niż u samców. Na grzbiecie i skrzydłach można dostrzec szare i białawe kropki.
Środowisko.
Prześwietlone zadrzewienia, lasy, tereny uprawne ze starymi drzewami.
Rozród.
Terytorium wynosi około 1017–1178 ha. Gniazdo stanowi głęboka dziupla wyściełana ziemią, piaskiem lub wiórami drzewnymi. Jaja u tasmańskiego podgatunku są składane od połowy października do początków listopada. W lęgu są 2–4 białe jaja, wysiaduje je wyłącznie samica. U podgatunku "melvillensis" okres inkubacji wynosi 33–35 dni, w skrajnych wypadkach do 42. Po wykluciu pisklęta są w pełni opierzone po 10–12 tygodniach, a po 1–3 miesiącach od opierzenia stają się samodzielne.
Pożywienie.
Płomykówka duża to drapieżnik aktywny nocą. Poluje najczęściej na króliki europejskie ("Oryctolagus cuniculus"), ssaki lądowe, ptaki, jamraje pręgowane ("Perameles gunnii gunnii"), szczury błotne ("Rattus lutreolus") oraz pademelony rudobrzuche ("Thylogale billardierii") z rodziny kangurowatych.
Status.
Międzynarodowa Unia Ochrony Przyrody (IUCN) od 2014 roku stosuje szerokie ujęcie systematyczne, w którym płomykówka duża, tasmańska, atolowa i molucka stanowią jeden gatunek. Zalicza go do kategorii najmniejszej troski (LC, "Least Concern"). Ptak ten opisywany jest jako rzadki, choć na Tasmanii pospolity. Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za stabilny.

</doc>
<doc id="2918895" url="https://pl.wikipedia.org/wiki?curid=2918895" title="Władysław Wiktor Czaykowski">
Władysław Wiktor Czaykowski

Władysław Wiktor Czaykowski, lub Władysław Czajkowski herbu Gryf (ur. 23 grudnia 1844 w Dusanowie, zm. 3 października 1917 w Baden k. Wiednia) – ziemianin, polityk konserwatywny, poseł na galicyjski Sejm Krajowy i do austriackiej Rady Państwa, dożywotni członek austriackiej Izby Panów.
Życiorys.
Studiował prawo na uniwersytetach we Lwowie (1865-1867) i Wiedniu (1878-1869). Doktorat z prawa uzyskał na uniw, lwowskim (1870).
Ziemianin, od 1868 właściciel wsi: Medwedowce, Nowostawce, Podlesie, Janówka w pow. buczackim, Rudki w pow. rohatyńskim, Czahrów w pow. stanisławowskim, a od 1891 (po śmierci swego brata Michała Alfonsa) także Dusanowa. Członek i działacz Galicyjskiego Towarzystwa Gospodarskiego, członek Komitetu GTG (28 czerwca 1884 - 15 czerwca 1892).
Członek Rady Powiatu (1869-1914) i Wydziału Powiatowego (1881-1886) w Buczaczu, w latach 1884-1886 jego prezes. Poseł do Sejmu Krajowego Galicji VI kadencji (3 marca 1892 - 17 lutego 1894), VII kadencji (28 grudnia 1895 - 9 lipca 1901), VIII kadencji (28 grudnia 1901 - 12 października 1907), IX kadencji (11 stycznia 1910 - 14 lutego 1912). W VI kadencji wybrany został w wyborach uzupełniających w IV kurii (gmin wiejskich) w okręgu wyborczym nr 30 Buczacz w miejsce zmarłego w 1891 Władysława Wolańskiego. W VII i VIII kadencji był wybierany w kurii I (wielkiej własności) w obwodzie nr 5 (czortkowskim) zaś w kadencji IX uzyskał mandat w wyborach uzupełniających w kurii I (wielkiej własności) z obwodu nr 14 (stanisławowskiego) w miejsce zmarłego w 1909 Wojciecha Dzieduszyckiego, z mandatu zrezygnował w 1912, w jego miejsce wybrany został Władysław Dzieduszycki. Należał do prawicy sejmowej; na arenie sejmowej występował stale jako rzecznik porozumienia polsko-ruskiego.
Poseł do austriackiej Rady Państwa VII kadencji (22 września 1885 - 23 stycznia 1891), VIII kadencji (9 kwietnia 1891 - 22 stycznia 1897) i X kadencji (31 stycznia 1901 - 30 stycznia 1907). W VII i VIII kadencji wybrany został w kurii IV (gmin wiejskich) z okręgu wyborczego nr 26 (Trembowla-Grzymałów-Husiatyn-Kopyczyńce) zaś w kadencji X z kurii I (wielkiej własności) z okręgu wyborczego nr 19 (31 stycznia 1901 - 30 stycznia 1907). W parlamencie należał do grupy posłów konserwatywnych Koła Polskiego w Wiedniu.
Członek dożywotny Izby Panów od 14 czerwca 1907.
Rodzina.
Urodził się w rodzinie ziemiańskiej. Syn Mikołaja Czaykowskiego i Rozalii z Petrowiczów. Miał starszego brata Alfonsa Czaykowskiego. We wrześniu 1906 ożenił się z Różą Wiktoryną Marią z domu Rumerskirch, córką hrabiego Maurycego Rumerskircha i Leontyny z Leśniowskich. Dzieci nie mieli
Odznaczenia.
Odznaczony Krzyżem Komandorskim Orderu Franciszka Józefa (Austro-Węgry, 1917).

</doc>
<doc id="2918896" url="https://pl.wikipedia.org/wiki?curid=2918896" title="Antoni Wodzicki">
Antoni Wodzicki

Antoni Wodzicki, hrabia herbu Leliwa (ur. 2 września 1848 w Zakrzewie w powiecie jarocińskim, zm. 23 lutego 1918 w Krakowie) – ziemianin, polityk konserwatywny, poseł do Sejmu Krajowego Galicji i austriackiej Rady Państwa, członek Izby Panów. 
Życie.
Ukończył gimnazjum św. Anny w Krakowie (1867) oraz studiował prawo na Uniwersytecie Jagiellońskim (1867-1869). Służbę wojskową odbył w 1 c. k. galicyjskim Pułku Ułanów (Galizisches Ulanen-Regiment Ritter von Brudermann Nr. 1) - zakończył ją w stopniu ppor.
Ziemianin, od 1876 zarządca a od 1884 właściciel klucza Wielka Poręba w pow. limanowskim oraz dóbr Kościelec z Piłą pod Chrzanowem. Był także przez swoją matkę jednym z dwóch prawnych spadkobierców swego kuzyna, ostatniego z rodu Sułkowskich – ordynata Antoniego Stanisława. Rząd pruski nie uznał jednak zapisu i zlikwidował ordynację. 
Zaangażowany w życie publiczne i społeczne. W latach 1883–1890 delegat Galicyjskiego Towarzystwa Kredytowego Ziemskiego. Był także działaczem Towarzystwa Rolniczego w Krakowie, m.in. członek jego komitetu (1885–1893) i wiceprezes (1897–1902). Członek Rady Nadzorczej Towarzystwa Wzajemnych Ubezpieczeń w Krakowie (1892–1908). W 1908 był prezesem Związku Turystycznego. W latach 1911–1912 był honorowym prezesem Towarzystwa Prywatnego Gimnazjum Realnego w Chrzanowie. W latach 1902–1912 pełnił funkcję prezesa Towarzystwa Tatrzańskiego. 
Konserwatysta, polityk związany ze stańczykami następnie działacz Stronnictwa Prawicy Narodowej i członek Wydziału SPN w 1910. W latach 1891–1918 członek Rady miasta Krakowa, W roku 1893 kandydował na prezydenta miasta Krakowa, ale nie został wybrany. Był członkiem Rady Powiatowej w Chrzanowie (1882–1913), pełnił w niej funkcje zastępca prezesa (1885), i prezesa (1891–1913). Poseł do Sejmu Krajowego Galicji VI kadencji (10 października 1889 – 4 lutego 1892) wybrany 3 lipca 1889 w kurii IV (gmin wiejskich) z okręgu wyborczego nr 49 (Kraków), zrezygnował z mandatu w 1892 na jego miejsce obrano Franciszka Paszkowskiego). Powtórnie wybrany do Sejmu Krajowego VII kadencji (28 grudnia 1895 – 9 lipca 1901) w kurii IV w okręgu wyborczym nr 65 (Limanowa).
Poseł do austriackiej Rady Państwa VII kadencji (22 września 1885 – 23 stycznia 1891), VIII kadencji (9 kwietnia 1891 – 22 stycznia 1897) i X kadencji (31 stycznia 1901 – 30 stycznia 1907) wybierany z kurii I - wielkiej własności okręg wyborczy nr 1 Kraków-Chrzanów. W 1907 członek delegacji wspólnych. W parlamencie austriackim należał do grupy posłów konserwatywnych Koła Polskiego w Wiedniu. 
Od 27 sierpnia 1880 był c. k. szambelanem, od 1 sierpnia 1901 tajnym radcą. Mianowany przez cesarza Franciszka Józefa członkiem dożywotnim austriackiej Izby Panów (od 1 grudnia 1905 do 23 lutego 1918).
Rodzina i życie prywatne.
Syn Henryka Wodzickiego i Teresy Karoliny z Sułkowskich. 10 lipca 1877 ożenił się z Ludwiką z Żurowskich (1858–1907), z którą miał trójkę dzieci: syna Aleksandra (1878–1928), córki Marię Starzeńską (1879–1963) i Magdalenę (1890–1940). Pochowany na Cmentarzu Rakowickim w Krakowie.
Odznaczenia.
30 listopada 1898 został odznaczony Krzyżem Komandorskim z Gwiazdą Orderu Franciszka Józefa, w 1910 Krzyżem Wielkim tego orderu. Od 1902 był honorowym obywatelem Chrzanowa.

</doc>
<doc id="2918897" url="https://pl.wikipedia.org/wiki?curid=2918897" title="Julian Puzyna">
Julian Puzyna

Julian Puzyna, książę (kniaź) herbu Oginiec (ur. 4 stycznia 1839 w Gwoźdzcu - zm. 12 kwietnia 1895 w Czarnołoźcach) – ziemianin, polityk konserwatywny, poseł na galicyjski Sejm Krajowy i do austriackiej Rady Państwa.
Życiorys.
Ziemianin, właściciel dóbr Czarnołoźce (wniesionym w posagu przez żonę), w pow. tłumackim i Chwaliboga w pow. kołomyjskim. Mieszkał wraz z rodziną w drewnianym dworze zbudowanym w XVIII w. Po jego śmierci Czarnołoźce stały się własnością Róży Puzyny. Członek Rady Powiatu (1877-1895) i prezes Wydziału Powiatowego (1877-1881) w Tłumaczu.
Poseł do austriackiej Rady Państwa VI kadencji (7 października 1879 - 23 kwietnia 1885), wybrany w kurii IV (gmin wiejskich) z okręgu wyborczego nr 22 (Stanisławów-Halicz-Bohorodczany-Sołotwina-Tłumacz-Tyśmienica-Nadwórna-Delatyn). W parlamencie należał do grona posłów konserwatywnych (podolaków) w Kole Polskim w Wiedniu. Poseł do Sejmu Krajowego Galicji VI kadencji (10 października 1889 - 17 lutego 1894) i VII kadencji (28 grudnia 1895 - 9 lipca 1901), wybrany z IV kurii (gmin wiejskich) z okręgu wyborczego nr 47 (Cieszanów).
Rodzina.
Urodził się w arystokratycznej rodzinie ziemiańskiej. Był synem Romana Stanisława (1788-1861) i Hortensji z Dwernickich (1806-1879). Miał braci Józefa (1835-1874), Romana Longina (1837-1901) i biskupa lwowskiego Jana Duklana (1842-1911). Ożenił się w 1880 z Rozalią ze Ścibor-Rylskich, mieli jedną córkę Marię zmarłą po narodzinach. Był zięciem Eustachego Ścibor-Rylskiego.

</doc>
<doc id="2918899" url="https://pl.wikipedia.org/wiki?curid=2918899" title="Zwierzenia królowej">
Zwierzenia królowej

Zwierzenia królowej (ang. "Confessions of a Queen") – amerykański niemy film dramatyczny z 1925 roku w reżyserii Victora Sjöströma stworzony na podstawie powieści "Les Rois en Exil" autorstwa Alphonsea Daudeta. Do dzisiejszych czasów przetrwała jedynie niekompletna kopia filmu.
Fabuła.
Król Illyris (Lewis Stone) poślubia okoliczną księżniczkę (Alice Terry), która dowiaduje się, że jej mąż ma kochankę, Sephorę (Helena D'Algy). Królowa buntuje się i zwraca się o pomoc do swojego przyjaciela, księcia Alexeia (John Bowers). Zamieszanie zwiększa się, gdy rewolucja zaczyna domagać się abdykacji króla, czemu królowa stanowczo się sprzeciwia.

</doc>
<doc id="2918900" url="https://pl.wikipedia.org/wiki?curid=2918900" title="Józef Męciński (poseł)">
Józef Męciński (poseł)

Józef Gabriel Męciński z Kurozwęk herbu Poraj (ur. 1839 w Kawęczynie, zm. 19 kwietnia 1921 w Andrychowie) – hrabia, powstaniec styczniowy, poseł do Sejmu Krajowego Galicji (1873–1914), właściciel dóbr Partyń. 
Życiorys.
Urodził się w 1839 w Kawęczynie w ówczesnej guberni lubelskiej. Był synem Stanisława i Ludwiki, właścicieli Łowczy i Malinowa. Uczył się w gimnazjum w Lublinie, a później ukończył studia na wydziale prawnym Uniwersytetu Kijowskiego.
Po wybuchu powstania styczniowego w 1863 przystąpił do walk po stronie polskiej. Początkowo walczył w oddziale Mariana Langiewicza, biorąc udział w bitwach pod Małagoszewą, Staszowem, Skałą, Chrobosem, Grochowiskami. Później służył w oddziale Dionizego Czachowskiego, miesiącami przebywającego w lasach. Dowodził szwadronem kawalerii. U boku Czachowskiego uczestniczył w bitwach pod Sosnówką, Chrobrzą, Grochowiskami, Jurkowicami, Rybnicą, Lipem. Służył w stopniu rotmistrza. 6 listopada 1863 walczył pod Krępą w ostatnim boju swojego dowódcy Czachowskiego, poległego tego dnia. W tej walce stracił lewą rękę i otrzymał 23 rany. Leżał w pobojowisku wśród poległych, a po powrocie Rosjan z zamiarem ograbienia pokonanych, został wykryty jako żywy i celem dobicia postrzelony w głowę. Wtedy rosyjski oficer Asiejew (podczas walk nawoływał Polaków do poddania się), w szacunku do waleczności Polaka polecił zaopiekować się rannym Męcińskim i przewieźć go do majątku Leszczyńskich w Wierzchowiskach. Po wyleczeniu Azsiejew polecił odwieźć Męcińskiego do granicy z Austro-Węgrami (Galicją).
W późniejszym czasie Męciński przebywał w Dreźnie, a potem powrócił do Królestwa. W 1866 ożenił się z Heleną Dobrzyńską i zamieszkał na ziemi tarnowskiej. Po wprowadzeniu autonomii galicyjskiej był członkiem Rady Powiatu Tarnowskiego od pierwszej kadencji, był członkiem wydziału, wiceprezesem i prezesem. Później zastąpiony na stanowisku prezesa przez Eustachego Sanguszkę, został prezesem Rady Powiatu Dąbrowskiego, zaś przez 1,5 roku jednocześnie pozostawał na obu posadach prezesa.
Pełnił mandat posła na Sejm Krajowy Galicji; w trakcie III kadencji (1870–1876) został wybrany 19 listopada 1873 w miejsce Augustyna Piotrowskiego w I kurii w obwodzie tarnowskim. Później wybierany w IV kurii w okręgu Dąbrowa-Żabno w IV kadencji (1877–1882), w V kadencji (1882–1889), następnie w okręgu Dąbrowa-Żabno w VI kadencji (1889–1895). Następnie ponownie został posłem wybranym w I kurii w obwodzie tarnowskim w VII kadencji (1895–1901), w VIII kadencji (1901–1907), w IX kadencji (1908–1913) i w X kadencji (1913–1914). 
Przez 16 lat był członkiem rady nadzorczej Banku Krajowego, a później został wiceprezesem. Działał w Towarzystwie Wzajemnych Ubezpieczeń w Krakowie, gdzie w 1870 został wybrany członkiem rady nadzorczej, od około 1892 był wiceprezesem, a od 1897 do 1914 prezesem. 15 maja 1903 został wybrany prezesem towarzystwa rolniczego w Tarnowie. W styczniu 1904 został wybrany prezesem lwowskiego Towarzystwa uczestników powstania 1863.
W 1908 został odznaczony Krzyżem Komandorskim z Gwiazdą Orderu Franciszka Józefa.
Zmarł 19 kwietnia 1921 w Andrychowie. 25 kwietnia 1921 został pochowany w Partyniu pod Tarnowem. W 1922 pośmiertnie odznaczony Krzyżem Srebrnym Orderu Virtuti Militari.
Miał dwie córki: hr. Bobowską (żona właściciela Andrychowa) i Helenę Zborowską (pisarka, ps. „Blanka Halicka”).

</doc>
<doc id="2918901" url="https://pl.wikipedia.org/wiki?curid=2918901" title="Marian Mazaraki">
Marian Mazaraki

Marian Mazaraki (ur. 1820, zm. 1893) – poseł do Sejmu Krajowego Galicji VI kadencji (1889-1893), właściciel dóbr Strutyn koło Doliny.
Wybrany do Sejmu Krajowego z IV kurii okręgu wyborczego Dolina. Na jego miejsce 5 października 1893 obrano Wincentego Witosławskiego.

</doc>
<doc id="2918902" url="https://pl.wikipedia.org/wiki?curid=2918902" title="Giovanni Sforza">
Giovanni Sforza

Giovanni Sforza (ur. 5 lipca 1466 w Pesaro, zm. 27 lipca 1510 tamże) – włoski kondotier, pan na Pesaro i Gradarze od 1483 roku aż do śmierci. Najbardziej znany z małżeństwa z Lukrecją Borgią, które zostało anulowane oficjalnie z powodu jego impotencji w marcu 1497 roku.
Życie i małżeństwa.
Jako nieślubny syn Costanzego I Sforzy, był członkiem potężnego rodu Sforzów. Po śmierci ojca w 1483 odziedziczył ziemię Pesaro i Gradary.
W 1489 Giovanni ożenił się z Magdaleną Gonzagą, córką Federica I Mantui, która zmarła w następnym roku. Rodzina Borgiów postrzegała go jako wartościową partię do sojuszu z Księstwem Mediolanu i z pomocą kuzyna Giovanniego, kardynała Ascanio Sforza, w lutym 1492 zakończyła negocjacje w sprawie małżeństwa pomiędzy 26-letnim Giovannim i Lukrecją Borgią – trzynastoletnią, nieślubną córką papieża Aleksandra VI. Porozumienie miało miejsce w dniu 12 czerwca tego roku, a umowa przewidywała, że do wesela z Lukrecją Giovanni zatrzyma się w Rzymie i nie skonsumuje małżeństwa przez rok. Panna młoda wniosła posag w wysokości 31 tysięcy dukatów. Oficjalny ślub odbył się w Watykanie w 1493 roku.
Razem z Lukrecją w Pesaro spędził dwa lata, a w tym czasie dla ambitnej rodziny Borgiów wartość sojuszu z Mediolanem i Romanią zmniejszyła się. Ród Sforzów próbował wykorzystać jego bliskość z Borgiami na korzyść Mediolanu. Giovanni działał jako szpieg, ale został zdemaskowany przez Aleksandra VI. Tymczasem powstały inne korzyści polityczne (szczególnie sojusz z Neapolem), czyniąc strategiczne małżeństwo bezużytecznym. Lukrecja, przyzwyczajona do uprzywilejowanego życia na dworze papieskim, nie dostosowała się do prowincjonalnej atmosfery Pesaro. W Boże Narodzenie 1495 roku Giovanni i Lukrecja obecni były w sądzie w Rzymie.
Sforza był świadomy, że jego majątek był niepewny. Opuścił Rzym, aby kontynuować kampanię wojskową, a po powrocie (w lutym 1497 r.) szybko uciekł z miasta w przebraniu. Niektóre źródła mówią, że powodem tej decyzji było to, że papież i jego syn Cezar wymyślili spisek morderstwa Giovanniego, ale Lukrecja została poinformowana o nim przez brata i ostrzegła męża. Te informacje nie zostały udowodnione, ale pozostają nadal popularnym wyjaśnieniem.
Unieważnienie małżeństwa i późniejsze życie.
Papież zwrócił się o stwierdzenie nieważności w imieniu Lukrecji w 1497 roku. Kardynał Ascanio Sforza został wezwany do mediacji między jego bratankiem a Borgiami. Starał się przekonać Giovanniego do zaakceptowania unieważnienia. Jednak Giovanni odmówił z co najmniej dwóch powodów: po pierwsze, został zobowiązany do zwrotu sporego posagu, który wniosła Lukrecja, a po drugie, wymagało to podpisania się pod stwierdzeniem, że był impotentem. Niektóre źródła podają nawet, że Giovanni był ojcem nieślubnych dzieci przed jego małżeństwem z Lukrecją. Zaważywszy też na jego wiek prawdziwa impotencja byłaby mało prawdopodobna.
W odpowiedzi Sforza oskarżył Lukrecje o kazirodztwo rodzicielskie i braterskie. To oskarżenie było najpierw dokonywane wyłącznie w stosunku do papieża, ale później zostało rozszerzone na wszystkich braci Lukrecji. Pomówienie stało się później popularnym przykładem zepsucia rodziny Borgiów, mimo braku sprawdzalności.
Małżeństwo zostało ostatecznie unieważnione w 1497 ze względu na nieskonsumowanie. Pozwolono mu zachować posag, ale wciąż wymagane było podpisanie potwierdzenia impotencji. Sforza zgodził się na warunki, a sześć miesięcy później pod przysięgą złożył zeznanie, że Lukrecja była dziewicą. Jak na ironię, córka papieża była wtedy rzekomo w ciąży. Jest jednak pewne, że to nie Sforza był ojcem dziecka.
W 1500 roku Giovanni został ekskomunikowany, a jego podwładni próbowali go zabić. Poprzez częste ataki Cezara Borgi (miał na celu zdobycie ziem Sforzów) został zmuszony do porzucenia Pesaro. Prosił o pomoc wszystkie wielkie mocarstwa tamtych czasów – w tym Francję i Świętego Cesarstwa Rzymskie – ale na próżno. Giovanni Sforza mógł wrócić do Pesaro dopiero po śmierci Aleksandra VI i choroby Cezara Borgia (1503 r.). W następnym roku nowy papież, Juliusz II, potwierdził jego prawa do Pesaro.
Ożenił się ponownie z Ginevrą Tiepolo, która dała mu dziedzica, Costanza II.
Zmarł w Pesaro w 1510 roku.
Giovanni Sforza w kulturze masowej.
W wyprodukowanym dla HBO serialu "Rodzina Borgiów" występuje postać Giovanniego Sforzy, w którego rolę wcielił się brytyjski aktor Ronan Vibert.

</doc>
<doc id="2918903" url="https://pl.wikipedia.org/wiki?curid=2918903" title="Adam Skrzyński">
Adam Skrzyński

Adam Tomasz Aleksander Skrzyński herbu Zaremba (ur. 1 stycznia 1853 w Libuszy, zm. 26 lutego 1905 w Marienbadzie) – poseł do Sejmu Krajowego Galicji V, VI, VII, VIII kadencji (1882-1905), hrabia, właściciel dóbr Zagórzany. Był także w latach 1891-1897 posłem do austriackiej Rady Państwa. Wybrany do Sejmu Krajowego z IV kurii okręgu wyborczego Gorlice.
Był właścicielem majątku w Libuszy, Kobylance i Krygu oraz od 1885 Zagórzan. Politycznie związany był ze środowiskiem krakowskich konserwatystów, w sejmie jako właściciel kopalń i rafinerii dał się poznać jako specjalista z zakresu przemysłu naftowego. 14 stycznia 1895 został mianowany przez cesarza Franciszka Józefa I dziedzicznym hrabią austriackim. W latach 1886-1892 był prezesem Towarzystwa Rolniczego w Gorlicach. Od 1880 do śmierci zasiadał również w Radzie Powiatowej w Gorlicach. Od 1892 prezesem Okręgowego Towarzystwa Rolniczego w Jaśle oraz prezesem Rady Nadzorczej Banku Związkowego we Lwowie. Pochowany w grobowcu rodzinnym zaprojektowanym przez Teodora Talowskiego w Zagórzanach.
Życie prywatne.
15 czerwca 1880 zawarł związek małżeński z Oktawią Tarnowską (1862-1931), był ojcem trojga dzieci. Córka Izabela Maria (1881-1972) wyszła w 1905 za mąż za Jana Szembeka. Syn Aleksander Skrzyński był ministrem spraw zagranicznych i premierem w czasie II RP, a najmłodsza córka Maria Joanna (1887-1948) poślubiła w 1910 Adama Sobańskiego.

</doc>
<doc id="2918904" url="https://pl.wikipedia.org/wiki?curid=2918904" title="Edmund Klemensiewicz">
Edmund Klemensiewicz

Edmund Klemensiewicz (ur. 16 września 1839 w Bochni, zm. 7 lipca 1916 w Krakowie) – prawnik, notariusz, urzędnik, poseł do Sejmu Krajowego Galicji.
Życiorys.
Był synem Wincentego urzędnika kopalni soli i Teofilii z domu Borzęckiej. W 1859 zdał maturę w Gimnazjum św. Anny w Krakowie. W latach 1859- 1863 studiował prawo na Uniwersytecie Jagiellońskim. Brał udział w powstaniu styczniowym 1863. Służył w oddziale Kurowskiego. Brał udział w walkach pod Sosnowcem i Miechowem. Został ranny. Po wzięciu do niewoli spędził "pewien czas na Sybirze".
Po powrocie dokończył studia. zaliczył praktyki i 17 lipca 1872 uzyskał nominację na notariusza. Pracował jako c.k. notariusz w Grybowie do 1896 roku. Gdy 17 stycznia 1895 powstało w Grybowie gniazdo Polskiego Towarzystwa Gimnastycznego „Sokół” został jego pierwszym prezesem. Działał też w krakowskim „Sokole” pełniąc funkcję zastępcy prezesa.
Od 1897 przeniesiony do Krakowa, gdzie dodatkowo przez wiele lat zasiadał w Radzie m. Krakowa, w Kasie Oszczędności miasta Krakowa pełnił funkcję prezesa. Od 1899 był prezesem wydziału muzycznego Towarzystwa „Harmonia”.
Sprawował mandat posła do Sejmu Krajowego Galicji VI i VII kadencji (1889-1901), wybrany z IV kurii okręgu wyborczego Grybów. Był przewodniczącym zarządu Polskiego Towarzystwa Demokratycznego w Krakowie. Należał do Towarzystwa Strzeleckiego, a w 1912 został Królem kurkowym.
W 1912 otrzymał Order Korony Żelaznej III klasy. W testamencie zapisał dom przy ul. św. Anny 5 Towarzystwu Szkoły Ludowej. Pochowany na Cmentarzu Rakowickim w Krakowie.

</doc>
<doc id="2918909" url="https://pl.wikipedia.org/wiki?curid=2918909" title="Białe cienie">
Białe cienie

 Białe cienie (ang. "White Shadows in the South Seas") – amerykański film z 1928 roku w reżyserii W.S. Van Dyke’a oraz Roberta J. Flaherty’ego.

</doc>
<doc id="2918910" url="https://pl.wikipedia.org/wiki?curid=2918910" title="Zmarli w kwietniu 2013">
Zmarli w kwietniu 2013



</doc>
<doc id="2918911" url="https://pl.wikipedia.org/wiki?curid=2918911" title="Romuald Palch">
Romuald Palch

Romuald Palch (ur. 21 maja 1842 w Jaśle - zm. 6 października 1920) – poseł do Sejmu Krajowego Galicji VI kadencji (1889-1895), aptekarz w Jaśle, radny c. k. rady powiatu jasielskiego w latach 1896–1900, radny Rady Miejskiej Jasła.
Pochodził z rodziny aptekarskiej w ósmym roku życia został sierotą. Nauki pobierał w Nowym Sączu, potem terminował w aptece Fortunata Gralewskiego w Krakowie. Studiował farmację w Wiedniu, i tam uzyskał tytuł magistra farmacji. Początkowo, jako nieletni, nie mógł prowadzić rodzinnej apteki i była ona wynajmowana dzierżawcom, jednym z nich był Ignacy Łukasiewicz. 
Wybrany do Sejmu Krajowego z IV kurii okręgu wyborczego Jasło. Od 1896 do 1900 zasiadał w Radzie Powiatowej w Jaśle. Założyciel ochotniczej straży pożarnej w Jaśle.
Jego bliskim znajomym był Jan Bienias - społecznik. 
W 1899 otrzymał honorowe obywatelstwo Jasła.

</doc>
<doc id="2918912" url="https://pl.wikipedia.org/wiki?curid=2918912" title="Tomasz Kriezel">
Tomasz Kriezel

Tomasz Kriezel (ur. 5 listopada 1993) – polski futsalista, piłkarz plażowy, zawodnik z pola, obecnie występuje w FC Toruń, reprezentant Polski i były kapitan reprezentacji Polski U-21, uczestnik UEFA Futsal EURO 2018.
Kariera klubowa.
Tomasz Kriezel w wieku dziewięciu rozpoczął swoje występy w juniorskiej drużynie Borowiaka Czersk. Dalszy ciąg kariery to występy w młodzieżowej drużynie Red Devils Chojnice. W 2010 r. został włączony do pierwszej drużyny Red Devils i 29 października tego roku zadebiutował w meczu przeciwko Grembachowi Zgierz w rozgrywkach Futsal Ekstraklasy. W sezonie 2012/2013 wywalczył z Red Devils wicemistrzostwo Polski. Łącznie w barwach Red Devils do zakończenia sezonu 2012/2013 w oficjalnych meczach strzelił 25. bramek. W sezonie 2013/2014 był wypożyczony do AZS UG Gdańsk. Sezon później z Red Devils dotarł do półfinału Pucharu Polski, w którym jego drużyna przegrała 2:4 z Rekordem Bielsko-Biała. Wraz z drużyną z Chojnic zawodnik bierze udział w rozgrywkach I ligi oraz w Pucharze Polski w piłce nożnej plażowej. Z Red Devils Chojnice w sezonie 2015/16 wywalczył Puchar Polski oraz został nagrodzony tytułem MVP turnieju finałowego. W sezonie 2016/17 ponownie zdecydował się na grę w barwach AZS UG Gdańsk, z gdańszczanami w Ekstraklasie zajął 10 miejsce które skutkowało grą w barażach. W latach 2017-2020 podpisał zawodnik FC Toruń, z którym zdobył wicemistrzostwo Polski. Przed sezonem 2020/2021 został zawodnikiem Constractu Lubawa.
Kariera reprezentacyjna.
Kriezel jest kapitanem reprezentacji Polski U-21 w futsalu. Został powołany do tej reprezentacji w 2011 na Turniej Trzech Państw i w swoim debiucie przeciwko reprezentantom Litwy strzelił swoją pierwszą bramkę w barwach narodowych, a reprezentacja Polski U-21 wygrała ten turniej. W 2012 zagrał w towarzyskim dwumeczu reprezentacji U-19 przeciwko reprezentacji Ukrainy, jednak znajdował się w tej reprezentacji w 2010 i 2011 w meczach przeciwko drużynom klubowym. W 2013 został powołany przez selekcjonera reprezentacji Polski Klaudiusza Hirscha na towarzyski dwumecz przeciwko reprezentacji Ukrainy.

</doc>
<doc id="2918915" url="https://pl.wikipedia.org/wiki?curid=2918915" title="Eparchia nowogródzka">
Eparchia nowogródzka

Eparchia nowogródzka – jedna z eparchii Egzarchatu Białoruskiego Patriarchatu Moskiewskiego, z siedzibą w Nowogródku. Jej obecnym ordynariuszem jest arcybiskup nowogródzki i lidzki Guriasz (Apalko), zaś funkcje katedry pełni sobór św. Mikołaja w Nowogródku.
Eparchii podlegają parafie i klasztory na terenie części rejonów obwodu grodzieńskiego. Wyjątkiem jest monaster Zaśnięcia Matki Bożej w Żyrowiczach, który posiada status stauropigialnego, tj. podlega bezpośrednio egzarsze białoruskiemu, metropolicie mińskiemu i zasławskiemu. Biskup nowogródzki jest jedynie jego namiestnikiem.
W marcu 2012 w strukturach eparchii działało 97 parafii zgrupowanych w dziewięciu dekanatach. Czynnych było 156 cerkwi i 11 kaplic, zaś pracę duszpasterską prowadziło 105 kapłanów. Działały także 3 klasztory:
W 2014 z terytorium eparchii wyodrębniona została nowa administratura – eparchia lidzka. Od tego czasu w skład eparchii nowogródzkiej wchodzą 4 dekanaty: 
W 2021 r. żeński dom zakonny św. Ambrożego z Optiny w Rusakowie (podlegający dotychczas monasterowi Zwiastowania w Słonimie) został przekształcony w samodzielny klasztor.

</doc>
<doc id="2918921" url="https://pl.wikipedia.org/wiki?curid=2918921" title="Perttu Hyvärinen">
Perttu Hyvärinen

Perttu Hyvärinen (ur. 5 czerwca 1991 w Kuopio) – fiński biegacz narciarski, srebrny medalista mistrzostw świata i trzykrotny medalista mistrzostw świata juniorów.
Kariera.
Po raz pierwszy na arenie międzynarodowej Perttu Hyvärinen pojawił się 7 grudnia 2008 roku w zawodach FIS Race w miejscowości Kontiolahti. Zajął wtedy 26. miejsce w 15 km techniką dowolną. Trzy miesiące później wystąpił na mistrzostwach świata juniorów w Praz de Lys-Sommand, ale nie zdobył medalu. W 2009 roku wystartował także na europejskim festiwalu młodzieży w Szczyrku, gdzie był najlepszy w biegu na 10 km stylem dowolnym i trzeci na dystansie 7.5 km techniką klasyczną. Na rozgrywanych w 2011 roku mistrzostwach świata juniorów w Otepää zdobył trzy brązowe medale: w biegu łączonym na 20 km, na 10 km techniką dowolną oraz w sztafecie. Pierwszy raz w Pucharze Świata pojawił się 7 marca 2010 roku w Lahti, gdzie razem z kolegami zajął jedenaste miejsce w sztafecie. W zawodach indywidualnych zadebiutował nieco ponad rok później – 12 marca 2011 roku w Lahti wystąpił w biegu łączonym na 20 km, ale został zdublowany. Wystartował ponadto na mistrzostwach świata młodzieżowców w 2012 i 2013 roku, ale ani razu nie stanął na podium. Pierwsze pucharowe punkty wywalczył podczas PŚ w Novym Měscie, gdzie uplasował się na pozycji 24 i zdobył 7 punktów.
Osiągnięcia.
Puchar Świata.
Miejsca na podium chronologicznie.
Jak dotąd Hyvärinen nie stał na podium indywidualnych zawodów Pucharu Świata.

</doc>
<doc id="2918923" url="https://pl.wikipedia.org/wiki?curid=2918923" title="Podział administracyjny Egzarchatu Białoruskiego Patriarchatu Moskiewskiego">
Podział administracyjny Egzarchatu Białoruskiego Patriarchatu Moskiewskiego



</doc>
<doc id="2918924" url="https://pl.wikipedia.org/wiki?curid=2918924" title="Tor teletransmisyjny">
Tor teletransmisyjny

Tor teletransmisyjny – kabel rozważany w kategoriach obwodu elektrycznego, wykorzystywany wraz z urządzeniami teletransmisyjnymi do tworzenia kanałów telekomunikacyjnych. Przydatność toru teletransmisyjnego do tworzenia kanału telekomunikacyjnego jest w pierwszej mierze uzależniona od jego impedancji falowej.
Równanie określające impedancję falową toru teletransmisyjnego jest wyznaczane z modelu linii długiej. W transmisji analogowej jest istotne, aby impedancja falowa linii nie zmieniała się wraz ze zmianą częstotliwości sygnału, gdyż w przeciwnym przypadku sygnał zostanie zniekształcony. Zniekształcenia sygnału są spowodowane tym, że jego różne częstotliwości składowe są opóźniane oraz wzmacniane w różnym stopniu (rys. 3 ilustruje zniekształcenia tego typu — sygnał odbierany nie przypomina sygnału nadanego). Jeżeli natomiast impedancja falowa linii jest stała, wtedy wszystkie częstotliwości składowe sygnału będę tłumione oraz opóźniane w takim samym stopniu, a przebieg sygnału odbieranego będzie w pełni pokrywać się z przebiegiem sygnału nadawanego.

</doc>
<doc id="2918926" url="https://pl.wikipedia.org/wiki?curid=2918926" title="Tallinna FC Infonet">
Tallinna FC Infonet

Tallinna FC Infonet – nieistniejący estoński klub piłkarski z siedzibą w Tallinnie. Klub został założony 29 stycznia 2002 roku. Pod koniec 2010 roku klub przeprowadził fuzję z FC Atletik Tallinn i FC Bercy Tallinn. W 2016 drużyna zdobyła pierwsze w swojej historii mistrzostwo Estonii. W 2017 klub połączył się z Levadią Tallinn i przestał istnieć.

</doc>
<doc id="2918927" url="https://pl.wikipedia.org/wiki?curid=2918927" title="Lashkar-e-Jhangvi">
Lashkar-e-Jhangvi



</doc>
<doc id="2918928" url="https://pl.wikipedia.org/wiki?curid=2918928" title="Wasilios Lambropulos">
Wasilios Lambropulos

Wasilios Lambropulos (gr. Βασίλειος Λαμπρόπουλος; ur. 31 marca 1990 w Pirgos) – grecki piłkarz grający na pozycji obrońcy w niemieckim klubie VfL Bochum.
11 listopada 2012 roku podczas meczu ligowego z Atromitosem Ateny doznał poważnej kontuzji - zerwał więzadło krzyżowe, co wykluczyło go z gry na około pół roku.

</doc>
<doc id="2918930" url="https://pl.wikipedia.org/wiki?curid=2918930" title="Herkules A">
Herkules A

Herkules A (3C 348) – galaktyka aktywna w gwiazdozbiorze Herkulesa.
W świetle widzialnym wygląda jak zwykła galaktyka eliptyczna, ale w widmie radiowym widać dżety plazmy o długości ponad 1 miliona lat świetlnych. Szczegółowe analizy wyznaczają jej masę na 1000 razy większą niż masa naszej Galaktyki (ok. 1015 mas Słońca), zaś supermasywna czarna dziura w jej centrum jest ok. 1000 razy masywniejsza (ok. 4 miliardy mas Słońca), niż czarna dziura w centrum Drogi Mlecznej. Prawdopodobnym źródłem dżetów jest materia opadająca na czarną dziurę.

</doc>
<doc id="2918931" url="https://pl.wikipedia.org/wiki?curid=2918931" title="Hercules A">
Hercules A



</doc>
<doc id="2918934" url="https://pl.wikipedia.org/wiki?curid=2918934" title="KSSPR Końskie">
KSSPR Końskie

Koneckie Stowarzyszenie Sportowe Piłki Ręcznej w Końskich – polski męski klub piłki ręcznej z Końskich. Od 2008 występuje w I lidze.
Historia.
W 1968 w Stali Końskie utworzono sekcję piłki ręcznej, która przystąpiła do rozgrywek w lidze wojewódzkiej. W 1992, po połączeniu z Neptunem Końskie, klub przyjął nazwę MKS Końskie. W latach 90. koneccy piłkarze ręczni występowali w II lidze, przekształconej w 1998 w I ligę B. W sezonie 1999/2000, w którym wygrali 14 z 22 meczów, zajęli w tych rozgrywkach 3. miejsce, natomiast w sezonie 2000/2001 uplasowali się na 1. miejscu (17 zwycięstw, cztery remisy, pięć porażek; jeden punkt przewagi na drugim w tabeli Chrobrym Głogów), oznaczającym awans do Ekstraklasy. Najlepszym strzelcem koneckiego klubu był Oleg Kobzar, który w 22 meczach zdobył 110 bramek.
W Ekstraklasie MKS Końskie zadebiutował 8 września 2001, przegrywając we własnej hali z Zagłębiem Lubin (22:33). Pierwsze zwycięstwo koneccy szczypiorniści odnieśli w 8. kolejce, pokonując mistrza Polski Wybrzeże Gdańsk (26:24). W rundzie zasadniczej, którą zakończyli na ostatnim miejscu w tabeli, zwyciężyli jeszcze raz – 8 grudnia 2001 pokonali Chrobrego Głogów (29:26). W grupie spadkowej MKS nie wygrał żadnego meczu. Otrzymał jednak cztery punkty, przyznane walkowerem za dwa spotkania z Metalplastem Oborniki, który wycofał się z rozgrywek. Sezon 2001/2002 piłkarze ręczni z Końskich zakończyli na 12. miejscu (bilans bramkowy: 722-921), oznaczającym spadek do I ligi. Najskuteczniejszym zawodnikiem MKS-u był jego wychowanek Michał Przybylski, który zdobył 149 goli.
W latach 2002–2006 klub występował w I lidze (w sezonie 2003/2004 jako KSSPR MKS-Końskie, a od sezonu 2004/2005 jako KSSPR Końskie). Przez następne dwa lata koneccy szczypiorniści rywalizowali w II lidze. W sezonie 2007/2008 zajęli w niej 10. miejsce, lecz ze względu na wycofanie z pierwszoligowych rozgrywek Vive II Kielce, otrzymali prawo do gry na tym poziomie ligowym w sezonie 2008/2009. W sezonach 2009/2010 i 2014/2015 uplasowali się w I lidze na 3. miejscu, natomiast w sezonie 2013/2014 zajęli w tych rozgrywkach 2. pozycję (18 zwycięstw, cztery remisy i cztery porażki). W maju 2014 przystąpili do barażu o awans do Superligi, w którym przegrali z Nielbą Wągrowiec (22:28; 20:31).
Szkolenie młodzieży.
Klub zajął się również szkoleniem młodzieży, która od drugiej połowy lat 70. zaczęła odnosić sukcesy na arenie krajowej. W 2003 MKS Końskie wywalczył mistrzostwo Polski juniorów młodszych. W zespole prowadzonym przez Mariana Panka występowali wówczas m.in.: Rafał Stachera, Kamil Sadowski, Paweł Swat i Piotr Swat, którzy zostali później zawodnikami drużyn ekstraklasy. Juniorzy młodsi KSSPR wywalczyli mistrzostwo kraju również w sezonach 2008/2009 i 2009/2010. W 2012 konecki klub został z kolei mistrzem Polski w kategorii juniorów.
W 2012 wychowanek KSSPR Końskie Hubert Kornecki trafił do klubu grającego w Superlidze. Przed sezonem 2013/2014 trzech innych wychowanków koneckiej drużyny przeszło do zespołów występujących w najwyższej klasie rozgrywkowej. Byli to: Rafał Biegaj, Mateusz Kornecki i Wiktor Kubała. W 2015 bramkarzem drużyny Superligi został Przemysław Witkowski.
Czterech wychowanków koneckiego klubu wystąpiło w reprezentacji Polski. Byli to: Marek Przybylski, który zagrał w 26 meczach kadry i uczestniczył w mistrzostwach świata w Czechosłowacji (1990), Radosław Matyjasik (cztery spotkania w latach 1996–1997), Krzysztof Fatalski (trzy mecze w 2000) i Mateusz Kornecki (zadebiutował w 2017, uczestniczył w mistrzostwach świata we Francji).

</doc>
<doc id="2918937" url="https://pl.wikipedia.org/wiki?curid=2918937" title="Polyalthia longifolia">
Polyalthia longifolia



</doc>
<doc id="2918938" url="https://pl.wikipedia.org/wiki?curid=2918938" title="FK Windawa">
FK Windawa



</doc>
<doc id="2918939" url="https://pl.wikipedia.org/wiki?curid=2918939" title="Tehri">
Tehri



</doc>
<doc id="2918943" url="https://pl.wikipedia.org/wiki?curid=2918943" title="Dynamit (film 1929)">
Dynamit (film 1929)

Dynamit (ang. "Dynamite") – amerykański film z 1929 w reżyserii Cecila B. DeMille’a.

</doc>
<doc id="2918946" url="https://pl.wikipedia.org/wiki?curid=2918946" title="Dynamit (film)">
Dynamit (film)



</doc>
<doc id="2918947" url="https://pl.wikipedia.org/wiki?curid=2918947" title="Oneohtrix Point Never">
Oneohtrix Point Never

Daniel Lopatin (ur. w 1982 roku w Bostonie) – amerykański muzyk elektroniczny, występujący pod pseudonimem Oneothrix Point Never, wcześniej członek zespołów Ford &amp; Lopatin i Games. Współzałożyciel wytwórni Software. Występował w Polsce na Off Festivalu.
Urodził się w rodzinie rosyjskich emigrantów, a dzieciństwo spędził w Nowej Szkocji. Jego matka uczyła gry na fortepianie, a ojciec do 1969 r. udzielał się muzycznie. Na 18 urodziny Lopatin dostał w prezencie sampler i zaczął komponować. Po krótkim pobycie na Berkeley University, niezadowolony ze szkoły, przeniósł się do Brooklynu, gdzie rezyduje do dziś. Ukończył Pratt Institute, gdzie zdobył tytuł magistra z bibliotekarstwa i zarządzania informacją. Jego przyjęty w 2006 r. pseudonim wywodzi się od bostońskiej stacji Magic FM; natomiast pierwszy album dla dużej wytwórni nagrał w 2010 – był to Returnal, wydany przez Editions Mego. Rok później pojawiła się Replica, wykorzystująca sample reklam telewizyjnych z lat 80.

</doc>
<doc id="2918948" url="https://pl.wikipedia.org/wiki?curid=2918948" title="Daniel Lopatin">
Daniel Lopatin



</doc>
<doc id="2918949" url="https://pl.wikipedia.org/wiki?curid=2918949" title="Altingia excelsa">
Altingia excelsa



</doc>
<doc id="2918951" url="https://pl.wikipedia.org/wiki?curid=2918951" title="Sindre Bjørnestad Skar">
Sindre Bjørnestad Skar

Sindre Bjørnestad Skar (ur. 22 stycznia 1992 w Bærums Verk) – norweski biegacz narciarski, sześciokrotny medalista mistrzostw świata juniorów.
Kariera.
Po raz pierwszy na arenie międzynarodowej Sindre Bjørnestad Skar pojawił się 17 lutego 2009 roku podczas europejskiego festiwalu młodzieży w Szczyrku, gdzie był najlepszy w sprincie stylem dowolnym i na dystansie 7.5 km techniką klasyczną. Na rozgrywanych w 2011 roku mistrzostwach świata juniorów w Otepää zdobył złote medale w biegu 10 km techniką dowolną oraz w sztafecie. Rok później, podczas mistrzostw świata juniorów w Erzurum zdobył medale we wszystkich konkurencjach: srebrny w sprincie stylem dowolnym oraz brązowe w sztafecie, biegu łączonym na 20 km oraz na dystansie 10 km klasykiem. W międzyczasie zadebiutował w Pucharze Świata – 20 lutego 2011 roku w Drammen, zajmując 28. miejsce w sprincie stylem dowolnym. Tym samym już w swoim debiucie zdobył pierwsze pucharowe punkty. Więcej w sezonie 2010/2011 nie punktował i w klasyfikacji generalnej zajął ostatecznie 167. pozycję. W 2013 roku wystąpił na mistrzostwach świata młodzieżowców Libercu, ale ani razu nie stanął na podium.

</doc>
<doc id="2918954" url="https://pl.wikipedia.org/wiki?curid=2918954" title="Kościoły stacyjne w Rzymie">
Kościoły stacyjne w Rzymie

Kościoły stacyjne w Rzymie − kościoły, w których zgodnie z tradycją Kościoła rzymskiego, zrodzoną w IV-V w., kultywowany jest zwyczaj stacji wielkopostnych, celebrowanych każdego dnia w innej świątyni Wiecznego Miasta. W dawnej organizacji kościelnej najważniejsze parafie rzymskie, wzniesione zazwyczaj w miejscach związanych ze świadectwem wiary pierwszych chrześcijan-męczenników Chrystusa, nazywano „titulus”. W tych właśnie najstarszych rzymskich kościołach „tytularnych” zaczęto regularnie w okresie Wielkiego Postu gromadzić się na modlitwę i sakramenty, zwykle pod przewodnictwem papieża lub jednego z tytularnych proboszczów Wiecznego Miasta (kardynałów). Tradycyjnie gromadzono się w jednym kościele i procesyjnie, śpiewając litanię do wszystkich świętych, przechodzono do wyznaczonego na dany dzień kościoła stacyjnego. Praktyka upadła w okresie niewoli awiniońskiej papieży. Do zwyczaju zaczęto powracać w XVI w., a ostatecznie powrócono do niego w XX w. W 1959 Jan XXIII powrócił do tradycji odprawiania przez papieża liturgii Środy Popielcowej. W 1993 roku diecezja rzymska wprowadziła nowy rytuał celebracji stacji wielkopostnych oraz okresu wielkanocnego.
Lista kościołów stacyjnych.
Oficjalna lista kościołów stacyjnych publikowana przez Papieską Akademię Kultu Męczenników:
Wielki Post:
Wielki Tydzień:
Okres wielkanocny:

</doc>
<doc id="2918956" url="https://pl.wikipedia.org/wiki?curid=2918956" title="Domaników (przystanek kolejowy)">
Domaników (przystanek kolejowy)



</doc>
<doc id="2918959" url="https://pl.wikipedia.org/wiki?curid=2918959" title="Wierzba ostrolistna">
Wierzba ostrolistna

Wierzba ostrolistna, wierzba kaspijska ("Salix acutifolia") – gatunek krzewu należący do rodziny wierzbowatych. Rośnie dziko w Europie wschodniej (na wschód od Finlandii, Litwy, Białorusi i Ukrainy), w zachodniej Syberii i w Azji środkowej (Kazachstan, Kirgistan i Tadżykistan). W Polsce jest zadomowionym antropofitem.

</doc>
<doc id="2918960" url="https://pl.wikipedia.org/wiki?curid=2918960" title="D’oh!">
D’oh!

D’oh! (wym. ) – popularne powiedzenie Homera Simpsona z amerykańskiej kreskówki "Simpsonowie" (później powiedzenie przejęli inni członkowie rodziny). Używane przez postać wykrzyknienie pojawia się, gdy bohater zrobi sobie krzywdę lub zda sprawę z własnej głupoty. Dan Castellaneta, aktor dubbingujący Homera, użył wykrzyknienia, gdy w scenariuszu miał zapisany po prostu „zirytowany okrzyk”. Naśladował w ten sposób aktora Jimmy’ego Finlaysona, który krzyczał "d-...oh!" za każdym razem, gdy nie chciał wymówić przekleństwa "damn!". W 2001 roku wyrażenie pojawiło się w Oxford English Dictionary.

</doc>
<doc id="2918961" url="https://pl.wikipedia.org/wiki?curid=2918961" title="Salix acutifolia">
Salix acutifolia



</doc>
<doc id="2918962" url="https://pl.wikipedia.org/wiki?curid=2918962" title="Wierzba kaspijska">
Wierzba kaspijska



</doc>
<doc id="2918963" url="https://pl.wikipedia.org/wiki?curid=2918963" title="Janusz Owsiany">
Janusz Owsiany

Janusz Owsiany (ur. w 1961 w Głogowie) – polski artysta, rzeźbiarz. Mieszka i pracuje w Chociemyśli (gmina Kotla, województwo dolnośląskie), gdzie prowadzi pracownię rzeźby. 
Twórczość.
Jest pomysłodawcą i organizatorem Ogólnopolskich i Międzynarodowych Spotkań Twórczych Chociemyśl, odbywających się corocznie od 1991 r. Zajmuje się rzeźbą w kamieniu, drewnie i metalu. Swoje prace prezentuje na wystawach zbiorowych i indywidualnych od 1983 roku, w kraju i zagranicą (Niemcy, Czechy, Słowacja, Szwecja, Hiszpania).

</doc>
<doc id="2918964" url="https://pl.wikipedia.org/wiki?curid=2918964" title="Markus Weeger">
Markus Weeger

Markus Weeger (ur. 25 września 1991) – niemiecki biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Markus Weeger pojawił się 8 grudnia 2007 roku w zawodach FIS Race w Oberstaufen, gdzie zajął 28. miejsce na dystansie 10 km techniką klasyczną. Na rozgrywanych w 2011 roku mistrzostwach świata juniorów w Otepää zdobył dwa medale: złoty w biegu łączonym na 20 km oraz srebrny na 10 km techniką dowolną. W Pucharze Świata zadebiutował 3 stycznia 2015 podczas Tour de Ski w Niemczech, a konkretniej w Oberstdorfie, gdzie na dystansie 4 km stylem dowolnym zajął 65. miejsce.
Osiągnięcia.
Puchar Świata.
Miejsca na podium.
Weeger nigdy nie stał na podium indywidualnych zawodów Pucharu Świata.

</doc>
<doc id="2918968" url="https://pl.wikipedia.org/wiki?curid=2918968" title="Zabytki w powiecie monieckim">
Zabytki w powiecie monieckim

Zabytki w powiecie monieckim – mimo że ta jednostka administracyjna ma stosunkowo krótkie dzieje, obejmuje tereny mogące poszczycić się historycznymi obiektami. Na terenie powiatu monieckiego znajdują się m.in. dwa miasta o kilkusetletniej tradycji, Goniądz i Knyszyn. Stolica powiatu, Mońki, jest miastem od 1965 r.
Podany artykuł prezentuje zabytki wpisane do wojewódzkiego rejestru lub ewidencji zabytków. Niektóre z obiektów mogą już nie istnieć lub zatracić cechy swoiste.
Zabytki wpisane do wojewódzkiej ewidencji zabytków.
Uwaga – część wpisów w ewidencji może powtarzać się z wpisami w rejestrze lub ewidencji. Poniższe tabele mogą różnić się od ewidencji w miejscach, gdzie wydają się powtórzeniami (także względem ewidencji).
Gmina Goniądz.
Uwaga – w wojewódzkiej ewidencji zabytków użyto nazyw Osowiec zarówno dla oznaczenia obiektów znajdujących się we wsi Osowcu – Twierdzy, jak i we wsi Osowiec. Tak więc np. stacja kolejowa znajduje się we wsi Osowiec – Twierdza, zaś kościół – Osowiec. Oczywiste pomyłki są naprawione.

</doc>
<doc id="2918970" url="https://pl.wikipedia.org/wiki?curid=2918970" title="Ignace-Michel-Louis-Antoine d’Irumberry de Salaberry">
Ignace-Michel-Louis-Antoine d’Irumberry de Salaberry

Ignace-Michel-Louis-Antoine d’Irumberry de Salaberry (ur. 4 lipca 1752, zm. 22 marca 1828) – syn Michela de Salaberry’ego, pierwszy członek rodziny, który zdołał na stałe osadzić się w Kanadzie. Pozostał tam, gdy jego rodzice zdecydowali się powrócić do Francji i jako dorosły został członkiem szlachty Dolnej Kanady. Był ojcem Charlesa de Salaberry’ego.
Salaberry zawarł przyjaźń z Edwardem Augustem Hanowerskim, synem Jerzego III Hanowerskiego, która przyniosła zarówno jemu jak i jego rodzinie znaczne korzyści.
W 1792 roku wziął udział w pierwszych wyborach do Zgromadzenia Ustawodawczego Dolnej Kanady i wygrał je w dwóch okręgach. Zdecydował się reprezentować dystrykt Dorchester, w którym drugim zwycięskim kandydatem był Gabriel-Elzéar Tascherea.
Jego pozycja i królewski patronaż dały mu wiele możliwości rozwoju, włączając nominację do Rady Ustawodawczej Dolnej Kanady w 1817 roku.

</doc>
<doc id="2918971" url="https://pl.wikipedia.org/wiki?curid=2918971" title="Kunio Kun no Nekketsu Soccer League">
Kunio Kun no Nekketsu Soccer League



</doc>
<doc id="2918981" url="https://pl.wikipedia.org/wiki?curid=2918981" title="Heintje – Ein Herz geht auf Reisen">
Heintje – Ein Herz geht auf Reisen

Heintje – Ein Herz geht auf Reisen – film muzyczny z 1969 roku, w reżyserii Wernera Jacobsa.
Opis fabuły.
Po śmierci rodziców Heintje Gruber znajduje się pod opieką swojej ciotki, Moniki Klausen, z którą spotyka się Günter. Ten uważa chłopca za przeszkodę w jego związku z Moniką. Chciałby, aby Heintje został oddany do sierocińca. Tymczasem Heintje odwiedza pewną stadninę koni. Szczególną uwagę poświęca koniowi o imieniu Hektor. Pewnego razu dostrzega, jak grupka jego rówieśników znęca się nad końmi i staje w ich obronie. Poznaje też opiekuna stadniny, Alfreda Teichmanna. Wkrótce zostaje napadnięty przez ową grupę, lecz przypadkowym świadkiem zdarzenia jest właśnie Alfred, który go ratuje przed pobiciem. Odtąd Alfred uczy go jazdy konnej i opieki nad zwierzętami.
Pewnej nocy Heintje, nie mogąc znaleźć kluczy od mieszkania, nie wraca na noc do ciotki i przychodzi do stadniny. Alfred odwozi go do domu i dostrzega, że Günter źle traktuje chłopca. Następnego dnia Monika i Günter pojawiają się u opiekunki z Jugendamtu (niemieckiego urzędu ds. nieletnich), pani Hanny Schwarz. Günter nalega, by Heintjego umieszczono w domu dziecka, gdyż Monika nie może się nim nadal opiekować. Podczas odwiedzin chłopca u Alfreda zjawia się pani Schwarz i informuje Heintjego, że jego ciotka nie może sprawować nad nim dalszej opieki i że za dwa dni zostanie umieszczony w odpowiedniej placówce opiekuńczej. Natomiast Alfred Teichmann wyjeżdża ze swoją narzeczoną na urlop do Szwajcarii.
Jakiś czas później, podczas grupowej wycieczki, Heintje wykorzystuje okazję i ucieka z domu dziecka. Chce odnaleźć Alfreda. Podróżuje po kraju autostopem, korzystając z różnych środków lokomocji, m.in. samochód, traktor, wóż ciągnięty przez konie, podając przy tym podwożącym go zmyślone informacje na swój temat. Przy granicy szwajcarskiej spotyka przemytników. Nie wiedząc kim są, mówi im że nazywa się Johannes Vogelsang, wybiera się do Locarno, gdzie czekają na niego krewni oraz że zgubił dokumenty i że w związku z tym nie może przekroczyć granicy. Przemytnicy wykorzystują tę sposobność, by za jego pośrednictwem przerzucić do Szwajcarii radioaktywny kobalt. Bez jego wiedzy wkładają mu do plecaka paczkę i wskazują mu, gdzie może przekroczyć granicę. Sami zaś pozostają po stronie niemieckiej.
Heintje pomyślnie przekracza strumień na granicy, ale zostaje też zauważony przez niemiecką straż graniczną. Teraz jest poszukiwany zarówno przez władze, jak też przez przemytników chcących odzyskać paczkę. Po pewnym czasie odnajduje Alfreda i jego narzeczoną. Alfred zawiadamia telefonicznie Jugendamt o przybyciu Heintjego. Ci żądają natychmiastowego przywiezienia go z powrotem. Sugerują, że Alfred brał współudział w jego ucieczce. Alfred odmawia natychmiastowego powrotu z Heintjem do Niemiec. Narzeczona go opuszcza.
W pewnej kawiarni Heintje dorabia, śpiewając przy akompaniamencie szafy grającej piosenki: "Scheiden tut so weh" oraz "Heidschi Bumbeidschi". Po pewnym czasie powraca do Alfreda jego narzeczona i informuje go, że Heintje jest w posiadaniu niebezpiecznej paczki. Już od pewnego czasu Alfred i Heintje wiedzieli o niej, ale nie znali jej zawartości, gdyż nie byli w stanie jej otworzyć. Wkrótce przemytnicy odnajdują go i chcą odzyskać towar. Ponieważ paczkę ma obecnie Alfred, chłopak zostaje wzięty za zakładnika. Niebawem dochodzi do próby wymiany. Przestępcy odzyskują paczkę, ale nie uwalniają Heintjego. Zaraz potem zostają schwytani przez policję.
Alfred i jego narzeczona decydują się na ślub i adopcję. Tego samego dnia i w tym samym miejscu ślub wzięli też Monika i Günter.

</doc>
<doc id="2918982" url="https://pl.wikipedia.org/wiki?curid=2918982" title="Frieda Berson">
Frieda Berson



</doc>
<doc id="2918989" url="https://pl.wikipedia.org/wiki?curid=2918989" title="Osiedle Milenijne">
Osiedle Milenijne

Osiedle Milenijne – jedno z osiedli w zielonogórskim Jędrzychowie, przed ulicą Mieczykową.
Osiedle powstało w 2007 roku. Pomiędzy blokami, znajdują się alejki spacerowe. Jest to pierwsze osiedle monitorowane w Zielonej Górze. Osiedle Milenijne uchodzi za najbardziej ekskluzywne i atrakcyjne osiedle w Zielonej Górze.
Co niektóre ulice:

</doc>
<doc id="2918991" url="https://pl.wikipedia.org/wiki?curid=2918991" title="JerAZ 762">
JerAZ 762

JerAZ 762 (ros. ЕрАЗ-762) – samochód dostawczy produkowany w latach 1966-1991 w ZSRR, a następnie do 1995 roku w Armenii, przez armeńskie zakłady JerAZ w Erywaniu. Stanowił wersję pochodną mikrobusu RAF-977. Podstawową wersją nadwozia był furgon, pod koniec produkcji produkowano także wersje towarowo-osobowe.
Historia powstania.
Do końca lat 50. XX wieku w ZSRR nie produkowano samochodów dostawczych średniej ładowności (do 1 tony), skupiając się na samochodach ciężarowych ładowności 1,5 tony i większych, potrzebnych dla gospodarki narodowej i wojska. Należy podkreślić, że przez cały czas trwania ZSRR, samochody użytkowe nie były w ogóle sprzedawane dla prywatnych użytkowników. Centralnie planowany radziecki przemysł motoryzacyjny rozpoczął prace nad samochodami dostawczymi dopiero po zaspokojeniu głównych potrzeb w zakresie samochodów ciężarowych, zwłaszcza, że w tym czasie władze doszły do wniosku, że przewożenie niewielkich ładunków ciężarówkami jest nieekonomiczne. Jako pierwszy samochód dostawczy opracowano wersję z tylnym napędem terenowego furgonu UAZ-450, oznaczoną UAZ-451, lecz zakłady UAZ miały priorytet produkcji dla wojska i ich produkcja na rynek cywilny była niewystarczająca.
W 1962 roku ryskie zakłady RAF opracowały prototypowy furgon RAF-977K na bazie produkowanego mikrobusu RAF-977D, opartego o podzespoły, w tym silnik samochodu osobowego GAZ-21 Wołga. Przedział ładunkowy, pozbawiony okien, został w nim oddzielony od przedziału kierowania przegrodą. Miał on jednoskrzydłowe drzwi z tyłu oraz z prawej strony. Podłoga i ściany były usztywnione od wewnątrz drewnianymi listwami. Ładowność wynosiła 850 kg. Konwersja nie była szczególnie udana, gdyż mikrobus miał wady w postaci małej wytrzymałości samonośnego nadwozia i przeciążenia przedniej osi, lecz była to jedyna dostępna gotowa konstrukcja. Z powodu ograniczonych możliwości produkcyjnych zakładów w Rydze, które produkowały mikrobusy i karetki, produkcję furgonu postanowiono uruchomić gdzie indziej. Wybór władz przemysłu motoryzacyjnego padł na nowo budowane zakłady wózków widłowych Awtopogruzczik w Erywaniu w Armeńskiej SRR, przekształcone w 1965 roku w Erywańskie Zakłady Samochodowe (JerAZ - "Jeriewanskij Awtomobilnyj Zawod"). 
Produkcja i rozwój.
Pierwsze dwa furgony JerAZ-762 wyprodukowano w kwietniu 1966, ale produkcja początkowo szła wolno i do końca roku zbudowano ich 66. Do 1968 roku możliwości produkcyjne wynosiły tylko 1000 samochodów rocznie. Elementy podwozia były dostarczane z fabryki GAZ, a silniki z Zawołżanskiej Fabryki Silników (ZMZ). Do czasu otwarcia własnej tłoczni w 1970 roku, blachy nadwozia były sprowadzane z fabryki RAF. Przystąpiono następnie do rozbudowy zakładów, zainstalowano taśmę produkcyjną i w 1973 roku możliwości produkcyjne sięgnęły 6500 samochodów. Po kolejnej rekonstrukcji zakładów i wprowadzeniu nowoczesnej podwieszanej linii produkcyjnej, w 1976 roku produkcja wzrosła do 10 000, a w 1980 roku do 13 000. W 1982 wyprodukowano stutysięczny samochód zakładów JerAZ (JerAZ-762W). 
We wrześniu 1971 wdrożono do produkcji zmodernizowaną wersję furgonu JerAZ-762A. Usztywniono w niej nadwozie, dodając po trzy przetłoczenia w ścianach bocznych (prostokątne z zaokrąglonymi rogami), odpowiadające położeniem oknom w wersji mikrobusu. W 1976 roku zastąpiła ją wersja JerAZ-762B (ros. ЕрАЗ-762Б), w której dla dalszego usztywnienia nadwozia dodano trzy wystające przetłoczenia wzdłużne (żebra) w dolnej części ścian.
W 1979 roku wprowadzono do produkcji ostateczną wersję furgonu JerAZ-762W (ros. ЕрАЗ-762В; W – trzecia litera rosyjskiego alfabetu). Z zewnątrz odróżniała się wgłębionymi wzdłużnymi przetłoczeniami w miejsce wypukłych. Ponadto, wewnątrz przetłoczeń odpowiadających oknom pojawiły się dodatkowe mniejsze wypukłe przetłoczenia (na zdjęciach te przetłoczenia widoczne są także na części samochodów JerAZ-762B). Wymieniono także silnik ZMZ-21A, pochodzący z pierwszej Wołgi GAZ-21, na nowszy ZMZ-24-01 z Wołgi GAZ-24, o tej samej pojemności. Moc wzrosła z 75 do 85 KM, a ładowność do 1150 kg. Później zastosowano jeszcze nowszy silnik ZMZ-402.10 (ze zmodernizowanej Wołgi GAZ-24-10) oraz tylny most i skrzynię biegów od UAZa.
Od 1968 roku produkowano wersję JerAZ-62I z nadwoziem izotermicznym do przewozu artykułów spożywczych – nie miała ona bocznych drzwi, a wnętrze nadwozia miało izolację termiczną i wewnętrzne poszycie z blachy aluminiowej. Produkowano je następnie w niewielkich seriach także na bazie kolejnych modeli; ostatnim był JerAZ-762WI. W 1969 powstał model z instalacją chłodniczą JerAZ-762R (od ros. "refriżerator"), lecz nie wszedł do produkcji.
W latach 90. fabryka JerAZ znalazła się w niepodległej Armenii i podobnie jak inne poradzieckie zakłady, musiała konkurować na wolnym rynku, w zmienionej sytuacji ekonomicznej. W celu zwiększenia konkurencyjności, próbowano rozszerzyć gamę modeli. Furgon przeszedł odwrotną metamorfozę do jego powstania, gdyż opracowano mikrobus 762WJe, analogiczny do RAF-977. Nie był on jednak produkowany seryjnie, w odróżnieniu od wersji towarowo-osobowej JerAZ-762WGP, która zyskała stosunkowo dużą popularność ze względu na zwiększoną uniwersalność (ros. ЕрАЗ-762ВГП, od: "W gruzo-pasażerskaja"). Mieściła ona 7 osób wraz z kierowcą i miała częściowo przeszklone nadwozie, a w tylnej części przedział bagażowy. Jej ładowność wynosiła 575 kg. W 1994 roku pojawiła się też wersja ciężarówki skrzyniowej ładowności 775 kg z długą 5-osobową kabiną JerAZ-762WDP. W latach 90. zastosowano nowocześniejsze detale, jak czarna plastikowa krata atrapy chłodnicy, nowe zderzaki z plastikowymi nakładkami, lusterka, elementy wnętrza, lecz bez większych modernizacji samej konstrukcji. Mimo atrakcyjnej ceny samochodów, produkcja i sprzedaż jednak spadała, na co wpływ miała niska jakość i przestarzała konstrukcja samochodu, połączone z ogólnymi problemami ekonomicznymi zakładów, inflacją, koniecznością sprowadzania części z zagranicy (innych krajów poradzieckich) i trudnościami w sprzedaży za granicą. W 1994 roku cała produkcja zakładów (łącznie z nowszą generacją modeli) wyniosła jedynie 316 pojazdów. Produkcja modelu 762 zakończyła się na początku 1995 roku, a wkrótce potem zakłady JerAZ upadły.

</doc>
<doc id="2918993" url="https://pl.wikipedia.org/wiki?curid=2918993" title="Corel VENTURA">
Corel VENTURA



</doc>
<doc id="2918996" url="https://pl.wikipedia.org/wiki?curid=2918996" title="Zygmunt K. Jagodziński">
Zygmunt K. Jagodziński



</doc>
<doc id="2919000" url="https://pl.wikipedia.org/wiki?curid=2919000" title="Górka Pabianicka (gromada)">
Górka Pabianicka (gromada)

Górka Pabianicka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Górka Pabianicka siedzibą GRN w nie wchodzącym w jej skład mieście Pabianice (nazwa jednostki pochodzi od wsi Górka Pabianicka) utworzono 1 stycznia 1959 w powiecie łaskim w woj. łódzkim z obszaru zniesionych gromad Petrykozy i Porszewice (bez wsi Florentynów i Katarzynów, parceli Florentynów i Bechcice oraz kolonii Józefów i Prusinowice); równocześnie do gromady Górka Pabianicka przyłączono wieś Gorzew, osadę włościańską i osadę młyńską Pliszka oraz wieś i parcelację Okołowice ze zniesionej gromady Łaskowice, a także wieś Karolew i wieś Klimkowizna ze zniesionej gromady Chechło.
W 1961 roku (styczeń) gromadzka rada narodowa składała się z 27 członków.
31 grudnia 1961 do gromady Górka Pabianicka przyłączono wieś i parcelę Janowice, wieś Wola Żytowska, wieś Wyszeradz, wieś i kolonię Żytowice oraz wieś Żytowice Małorolne ze zniesionej gromady Żytowice.
Gromada przetrwała do końca 1972 roku, czyli do kolejnej reformy gminnej.
Zobacz też: gmina Górka Pabianicka.

</doc>
<doc id="2919001" url="https://pl.wikipedia.org/wiki?curid=2919001" title="Warta (gromada)">
Warta (gromada)

Warta – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Warta siedzibą GRN w mieście Warcie (nie wchodzącym w jej skład) utworzono 1 stycznia 1959 w powiecie sieradzkim w woj. łódzkim z obszaru zniesionych gromad Bartochów i Zagajew; równocześnie do gromady Warta przyłączono kolonię i osadę pokarczemną Baszków, wieś Jakubice, kolonię Nałęczów A-B, wieś, kolonię i PGR Sędzice oraz wieś, kolonię i parcelację Piotrowice ze zniesionej gromady Jakubice.
W 1961 roku (styczeń) gromadzka rada narodowa składała się z 27 członków.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie sieradzkim utworzono gminę Warta.

</doc>
<doc id="2919003" url="https://pl.wikipedia.org/wiki?curid=2919003" title="Biała (gromada w powiecie rawskim)">
Biała (gromada w powiecie rawskim)

Biała – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954-1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Biała siedzibą GRN w mieście Białej Rawskiej (nie wchodzącym w jej skład) utworzono 1 stycznia 1959 w powiecie rawskim w woj. łódzkim z obszaru zniesionych gromad Chrząszczewek, Porady Górne i Wólka Lesiewska; równocześnie, do gromady Biała przyłączono wieś i parcelację Koprzywna z gromady Stara Wieś w tymże powiecie.
31 grudnia 1959 z gromady Biała wyłączono wieś i kolonię Lesiew, włączając je do gromady Regnów.
W 1961 roku (styczeń) gromadzka rada narodowa składała się z 27 członków.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie rawskim utworzono gminę Biała Rawska.

</doc>
<doc id="2919004" url="https://pl.wikipedia.org/wiki?curid=2919004" title="Biała Rawska (gromada)">
Biała Rawska (gromada)



</doc>
<doc id="2919010" url="https://pl.wikipedia.org/wiki?curid=2919010" title="Sherwin Felesie">
Sherwin Felesie

Sherwin Felesie (ur. 15 lutego 1987) – piłkarz z Antyli Holenderskich grający na pozycji pomocnika. Przez całą swoją dotychczasową karierę reprezentuje VESTĘ Willemstad. W barwach reprezentacji Antyli Holenderskich zagrał w dwóch meczach.

</doc>
<doc id="2919011" url="https://pl.wikipedia.org/wiki?curid=2919011" title="Grecja na Zimowych Igrzyskach Olimpijskich 1992">
Grecja na Zimowych Igrzyskach Olimpijskich 1992

Grecję na Zimowych Igrzyskach Olimpijskich 1992 reprezentowało ośmioro zawodników – siedmiu mężczyzn i jedna kobieta, którzy wystartowali w trzech konkurencjach.
Był to dwunasty start Grecji na zimowych igrzyskach olimpijskich.
Narciarstwo alpejskie.
Kobiety
Mężczyźni

</doc>
<doc id="2919012" url="https://pl.wikipedia.org/wiki?curid=2919012" title="Malena Alterio">
Malena Alterio

Malena Alterio (ur. 21 stycznia 1974) – argentyńska aktorka filmowa i telewizyjna.
Filmografia.
seriale
film
Nagrody i nominacje.
Za rolę Violety Pecholaty w filmie Palo, El została nominowana do nagrody Goya.

</doc>
<doc id="2919013" url="https://pl.wikipedia.org/wiki?curid=2919013" title="Héctor Alterio">
Héctor Alterio

Hector Alterio (ur. 21 września 1929) – argentyński aktor filmowy i telewizyjny.
Filmografia.
seriale
film
Nagrody.
Za rolę Jose w filmie A un dios desconocido został uhonorowany nagrodą San Sebastian.

</doc>
<doc id="2919018" url="https://pl.wikipedia.org/wiki?curid=2919018" title="Strzelectwo na Letnich Igrzyskach Olimpijskich 1912 – karabin dowolny, trzy postawy, 300 m">
Strzelectwo na Letnich Igrzyskach Olimpijskich 1912 – karabin dowolny, trzy postawy, 300 m

Strzelanie z karabinu dowolnego w trzech postawach z odległości 300 metrów był jedną z konkurencji strzeleckich rozgrywanych podczas V Igrzysk Olimpijskich w Sztokholmie.
Mimo słabego wyniku w strzelaniu w pozycji stojąc - trzynaste miejsce - reprezentant Francji Paul Colas zdołał wywalczyć złoty medal dzięki najlepszym wynikom w pozostałych dwóch pozycjach. Colas i zdobywca srebrnego medalu, Madsen, startowali w tej konkurencji cztery lata wcześniej podczas IV Letnich Igrzysk Olimpijskich w Londynie, gdzie Francuz zajął 25., a Duńczyk 14. miejsce.

</doc>
<doc id="2919021" url="https://pl.wikipedia.org/wiki?curid=2919021" title="Perła (edycja specjalna)">
Perła (edycja specjalna)



</doc>
<doc id="2919022" url="https://pl.wikipedia.org/wiki?curid=2919022" title="Czairski ezera">
Czairski ezera

Czairski ezera (bułg. "Чаирски езера") – grupa dziewięciu jezior w Bułgarii w paśmie górskim Piryn.
Jeziora położone są w wielkim cyrku lodowcowym nazywanym Czaira, w dolinie rzeki Sandanska Bistrica. Znajdują się między szczytami Mozgowiszki czukar i Prewałski czukar, na wysokości 2200–2450 m n.p.m.
Przez Czairski ezera przebiega zielony szlak ze schronisk Spano pole i Jane Sandanski.

</doc>
<doc id="2919024" url="https://pl.wikipedia.org/wiki?curid=2919024" title="George Whelan">
George Whelan

George William Whelan (ur. 6 maja 1859 w Kandy, zm. 12 listopada 1938 w Durbanie) – południowoafrykański strzelec sportowy z początków XX wieku.
Whelan wystartował podczas IV Letnich Igrzysk Olimpijskich w 1912 roku w trzech konkurencjach. W strzelaniu z karabinu dowolnego w trzech postawach z 300 metrów zajął sześćdziesiąte pierwsze (762 punkty). W strzelaniu z karabinu wojskowego w trzech postawach z 300 metrów uzyskał wynik 64 punktów i zajął siedemdziesiąte trzecie miejsce. W drużynowym konkursie strzelania z karabinu dowolnego w trzech postawach, zajął z drużyną szóste miejsce. Był najstarszym zawodnikiem reprezentacji Związku Południowej Afryki na tych igrzyskach.

</doc>
<doc id="2919026" url="https://pl.wikipedia.org/wiki?curid=2919026" title="Trynidad i Tobago na Igrzyskach Imperium Brytyjskiego 1938">
Trynidad i Tobago na Igrzyskach Imperium Brytyjskiego 1938

Trynidad i Tobago wystartowały na Igrzyskach Imperium Brytyjskiego w 1938 roku w Sydney jako jedna z 15 reprezentacji. Była to trzecia edycja tej imprezy sportowej oraz drugi start trynidadzkich zawodników. Reprezentacja nie zdobyła żadnego medalu.
Skład reprezentacji.
 Lekkoatletyka

</doc>
<doc id="2919030" url="https://pl.wikipedia.org/wiki?curid=2919030" title="Zdzisław Tyszkiewicz">
Zdzisław Tyszkiewicz

Zdzisław Tyszkiewicz, hrabia, herbu Leliwa (ur. 30 grudnia 1838 w Pieniakach, zm. 25 września 1894 w Wiedniu (Izersdorfie) – ziemianin, polityk konserwatywny, poseł do austriackiej Rady Państwa i do galicyjskiego Sejmu Krajowego.
Życiorys.
Studiował rolnictwo w Katolickim Uniwersytet w Lowanium (Louvain) w Belgii.Ziemianin, od 1862 właściciel odziedziczonych po ojcu i matce dóbr Kolbuszowa Górna wraz z Werynią. Chciał ze swego majątku utworzyć ordynację, dlatego dokupywał kolejne majątki: Widełkę, Kupno, Poręby Kupieńskie, Dymarkę, Dubas, Kolbuszową Dolną, Kłodniówkę, Mechowiec, Nową Wieś, Raniżów, Zembrzę, Kopcie i wreszcie w 1868 r. odkupił od wuja Rudzkiego Kolbuszową – miasto. Centrum tego kompleksu stanowił dwór w Weryni, który postanowił przebudować na pałac. Swoje działania w tym kierunku rozpoczął od uporządkowania parku, w którym w 1873 r. wystawiono neogotycką kaplicę. Stworzono także podstawy założenia parkowo – pałacowego które zachowały się do dzisiaj. Zebrał również część materiałów budowlanych na pałac, ale przedwczesna śmierć Zdzisława przerwała prace. Budowę pałacu ukończył już jego spadkobierca Jerzy Tyszkiewicz na podstawie projektu Tadeusza Stryjeńskiego, który zrealizował współpracujący z nim Franciszek Mączyński. 
Brał udział w powstaniu styczniowym 1863. W okresie autonomicznym polityk konserwatywny, związany ze stańczykami krakowskimi. Od około 1869 do końca życia był wybierany członkiem Rady c. k. powiatu kolbuszowskiego z grupy większych posiadłości w tym okresie pełnił stanowisko prezesa wydziału powiatowego. Poseł do austriackiej Rady Państwa V kadencji (10 listopada 1877 - 22 maja 1879), VI kadencji (7 października 1879 - 23 kwietnia 1885), VII kadencji (22 września 1885 - 23 stycznia 1891) i VIII kadencji (9 kwietnia 1891 - 25 września 1894). Wybierany w kurii IV (gmin wiejskich) w okręgu wyborczym nr 8 (Rzeszów-Tyczyn-Głogów-Strzyżów-Kolbuszowa-Sokołów) - pierwszy raz wybrany w wyborach uzupełniających po rezygnacji Ludwika Wodzickiego). W parlamencie należał do grupy posłów konserwatywnych (stańczyków) w Kole Polskim w Wiedniu. Był także posłem do Sejmu Krajowego Galicji IV kadencji (8 sierpnia 1877 - 21 października 1882), V kadencji (15 września 1883 - 26 stycznia 1889) i VI kadencji (10 października 1889 - 17 lutego 1894), wybieranym z IV kurii (gmin wiejskich) z okręgu wyborczego nr 69 (Ropczyce-Kolbuszowa). 
Otrzymał tytuły honorowego obywatelstw Majdanu, Sokołowa, Raniżowa i Kolbuszowej.
Zmarł we wrześniu 1894 w zakładzie leczniczym koło Wiednia. Został pochowany w zbudowanym przez niego w latach 1890-1892 grobowcu rodzinnym na cmentarzu parafii Wszystkich Świętych w Kolbuszowej 4 października 1894. 
Rodzina.
Urodził się w arystokratycznej rodzinie ziemiańskiej. Syn Jerzego Henryka Tyszkiewicza (1797-1862) i Felicjanny z Rejów (1807-1860). Jego braćmi byli: Ludwik (1791-1792), Henryk Jerzy (1792-1854), Wincenty Tomasz (1796-1856), Jerzy Henryk (1797-1862), Maurycy (ur. 1800), Jarosław (1806-1859), oraz siostry Klementynę (1800-1831) żonę Konstantego Ruckiego (1800-1878) i Adelę (1803-1854) żonę Pawła Nejmanowskiego, W 1869 ożenił się z Gabrielą Felicją z Mierów (1850-1938). Małżeństwo było bezdzietne. W 1875 małżonkowie rozwiedli się.Dobra kolbuszowskie odziedziczył po nim Jerzy Tyszkiewicz (zginął w łagrze na Syberii w 1945) wnuk jego stryja Wincentego Tomasza.

</doc>
<doc id="2919031" url="https://pl.wikipedia.org/wiki?curid=2919031" title="Korniłowiec">
Korniłowiec

„Korniłowiec” (ros. Бронеавтомобиль „Корниловец”) – rosyjski samochód pancerny Białych podczas wojny domowej w Rosji.
W poł. czerwca 1918 r. żołnierze Korniłowskiego Pułku Uderzeniowego w składzie Armii Ochotniczej gen. Antona I. Denikina zdobyli na bolszewikach ciężki samochód pancerny typu Garford-Putiłow. Otrzymał nazwę „Korniłowiec”. Jego dowódcą został sztabskpt. Igor D. Guńko. Załogę tworzyli podesauł Fiedosienko, por. Korotkow, por. Biezklubow, podoficer Nazarow i sztabkpt. Czirikow. Wspierał on wojska Białych podczas 2 Marszu Kubańskiego. Chrzest bojowy przeszedł podczas ataku oddziału gen. Aleksandra A. Borowskiego na wieś Biełaja Glina w nocy 22/23 czerwca. Utworzył wraz z pancerkami „Wiernyj” i „Partizan” dywizjon samochodów pancernych. 1 lipca wspierał atak 2 Drozdowskiego Pułku Konnego na chutor Tichorieckij. W październiku tego roku został uszkodzony pociskiem bolszewickiego pociągu pancernego podczas walk w rejonie Armawiru, a następnie pozostawiony. Załoga przeszła do kolejnego samochodu pancernego, dostarczonego przez Brytyjczyków, który nazwano „Witiaź”. Po jego zniszczeniu 31 października pod Stawropolem, kiedy poległ sztabskpt. I.D. Guńko, część pozostałych członków załogi obsadziła nową pancerkę, ponownie nazwaną „Korniłowiec”. Jej dowódcą został płk Appolinarij A. Riabinski. Weszła ona wraz z samochodem pancernym „Pamiat Witazia” w skład 4 Oddziału Pancernego.

</doc>
<doc id="2919033" url="https://pl.wikipedia.org/wiki?curid=2919033" title="Linia kolejowa nr 080 (Hiszpania)">
Linia kolejowa nr 080 (Hiszpania)



</doc>
<doc id="2919034" url="https://pl.wikipedia.org/wiki?curid=2919034" title="Linia kolejowa nr 010 (Hiszpania)">
Linia kolejowa nr 010 (Hiszpania)



</doc>
<doc id="2919036" url="https://pl.wikipedia.org/wiki?curid=2919036" title="Linia kolejowa nr 050 (Hiszpania)">
Linia kolejowa nr 050 (Hiszpania)



</doc>
<doc id="2919037" url="https://pl.wikipedia.org/wiki?curid=2919037" title="Jan Trzecieski">
Jan Trzecieski

Jan Wojciech Trzecieski herbu Strzemię (ur. 7 czerwca 1855 w Polance, zm. 19 marca 1909 w Krakowie) – poseł do Sejmu Krajowego Galicji VI, VII, VIII, IX kadencji (1889–1909), właściciel dóbr Miejsce koło Krosna.
Życiorys.
Jego przodkiem był Andrzej Trzecieski, ojcem Tytus Trzecieski, stryjem Franciszek Trzecieski. Jego siostrą była Maria (1853–1932, po mężu Kraińska).
Wybrany do Sejmu Krajowego z IV kurii okręgu wyborczego Krosno. Następnie wybierany z I kurii w obwodzie sanockim (jako reprezentant wielkiej własności ziemskiej). Zmarł w 1909 w trakcie IX kadencji.
Przyczynił się do powstania zakładu wychowawczego młodzieży opuszczonej i zaniedbanej w Miejscu (założył je ks. Bronisław Markiewicz). Został prezesem kasy powiatowej w Krośnie. Zasiadał w komisjach, radzie nadzorczej Towarzystwa Wzajemnych Ubezpieczeń. Jan Trzecieski był jednym z założycieli i członkiem Sodalicji Mariańskiej w Starej Wsi w 1892, pełnił funkcję sekretarza; po latach jego nazwisko zostało wymienione w grupie zasłużonych członków SM na tablicy ich upamiętniającej w tamtejszej bazylice Wniebowzięcia Najświętszej Maryi Panny.
Jego żoną została Anna Łętowska z Łętowa herbu Ogończyk (1865–1945; Kazimierz Piliński podał imię żony Urszula). Ich dziećmi byli Anna (1888-1926, zamężna z Adamem Rozwadowskim), Krystyna (1890-1957, żona Antoniego Tytusa Potockiego), córka (1894-1895) Elżbieta (1900-1952), córka (1902-1973), Tytus (1906-1967).
W 1907 została wydana jego praca pt. "Pamiątki i wspomnienia z sanockiej ziemi. Zebrał Jan Trzecieski. Część pierwsza". Po latach publikacja została wydana ponownie w 2008.

</doc>
<doc id="2919038" url="https://pl.wikipedia.org/wiki?curid=2919038" title="Tadeusz Romer (ziemianin)">
Tadeusz Romer (ziemianin)

Tadeusz Romer herbu Jelita - (ur. 1850) – polski ziemianin. Właściciel dóbr Jodłownik.
Brat Gustawa Romera. Poseł do Sejmu Krajowego Galicji VI kadencji (1889-1895). Wybrany do Sejmu Krajowego z IV kurii okręgu wyborczego Limanowa. W 1890 został wybrany do rady powiatu limanowskiego z grupy gmin wiejskich. We wrześniu 1895 bez powodzenia ubiegał się o reelekcję.

</doc>
<doc id="2919039" url="https://pl.wikipedia.org/wiki?curid=2919039" title="Bolesław Żardecki">
Bolesław Żardecki

Bolesław Cyprian Żardecki herbu Ciołek (ur. 1 sierpnia 1853 w Wiszniowie, 26 maja 1924 w Łańcucie) – bankowiec, wieloletni poseł do Sejmu Krajowego Galicji VI, VII, VIII, IX i X kadencji (1889-1914), dyrektor Towarzystwa Zaliczkowego w Łańcucie.
Był synem Piotra Żardeckiego (1803-1881) uczestnika powstania listopadowego i Wiosny Ludów. W 1873 ukończył wyższe studium ekonomiczno-finansowe Akademii Technicznej we Lwowie. Pracę bankowca zaczął od stanowiska kasjera w Banku Krajowym we Lwowie, w 1884 został dyrektorem Kasy Zaliczkowej w Łańcucie. W latach 1884-1914 był wicemarszałkiem Rady Powiatowej w Łańcucie. W 1889 został posłem do Sejmu Krajowego z IV kurii okręgu wyborczego Łańcut.
Założył Fabrykę Sukna w Rakszawie, Szkołę Tkacką w Łańcucie, wspólnie z księdzem Antonim Tyczyńskim Szkołę Gospodyń Wiejskich w Albigowej. W 1893 otrzymał tytuł Honorowego Obywatela Łańcuta. W 1907 doprowadził do utworzenia gimnazjum w Łańcucie. W 1908 został członkiem Rady Naczelnej PSL, od 1913 PSL "Piast". Na zlecenia Wincentego Witosa przygotował program reformy rolnej. Członek Towarzystwa Kółek Rolniczych we Lwowie, prezes jego Zarządu Powiatowego w Łańcucie (1914).
Został pochowany na cmentarzu komunalnym w Łańcucie.

</doc>
<doc id="2919041" url="https://pl.wikipedia.org/wiki?curid=2919041" title="Stanisław Jędrzejowicz">
Stanisław Jędrzejowicz

Stanisław Jędrzejowicz (ur. 2 listopada 1849 w Jasionce, zm. 23 listopada 1913 tamże) – poseł do Sejmu Krajowego Galicji V, VI i VII kadencji (1882-1901), właściciel dóbr Jasionka.
Życiorys.
Syn Henryka i Marii z domu Hoffman. Odbył studia agronomiczne w Gembloux w Belgii. Po powrocie osiadł w majątku w Jasionce i prowadził gospodarstwo. Jego żoną była Helena, z domu Stojowska. Został wybrany do Sejmu Krajowego z IV kurii okręgu wyborczego Nisko. Był marszałkiem rzeszowskiej Rady Powiatowej przez 20 lat, a w samej radzie zasiadał 35 lat.
Był członkiem Sodalicji Mariańskiej w Starej Wsi od 1893, pełnił urząd pierwszego asystenta prefekta Augusta Gorayskiego; po latach jego nazwisko zostało wymienione w grupie zasłużonych członków SM na tablicy ich upamiętniającej w tamtejszej bazylice Wniebowzięcia Najświętszej Maryi Panny.
8 sierpnia 1910 otrzymał Order Żelaznej Korony II klasy wraz z uwolnieniem od taksy. 25 marca 1913 został honorowym obywatelem Rzeszowa.

</doc>
<doc id="2919042" url="https://pl.wikipedia.org/wiki?curid=2919042" title="Ludwik Midowicz">
Ludwik Midowicz

Ludwik Józef Midowicz – (ur. 25 sierpnia 1841 w Starym Sączu - zm. 13 stycznia 1903) - poseł do Sejmu Krajowego Galicji VI kadencji (1889-1895), doktor praw, w latach 1890-1903 c.k. notariusz w Rzeszowie. Uczestnik powstania styczniowego, brał udział w między innymi w bitwie pod Fajsławicami.
Wybrany do Sejmu Krajowego z IV kurii okręgu wyborczego Pilzno. Pochowany został na cmentarzu Rakowickim (kwatera RB, rząd zach.). 

</doc>
<doc id="2919043" url="https://pl.wikipedia.org/wiki?curid=2919043" title="Franciszek Jędrzejowicz">
Franciszek Jędrzejowicz

Franciszek Jędrzejowicz (zm. w 1899) – poseł do Sejmu Krajowego Galicji VI i VII kadencji (1889-1899), właściciel dóbr Żurawce koło Lubyczy Królewskiej.
Wybrany do Sejmu Krajowego z IV kurii okręgu wyborczego Rawa.

</doc>
<doc id="2919045" url="https://pl.wikipedia.org/wiki?curid=2919045" title="Lucia Joas">
Lucia Joas

Lucia Joas z domu Anger (ur. 26 stycznia 1991 w Oberstdorfie) – niemiecka biegaczka narciarska, pięciokrotna medalistka mistrzostw świata juniorów.
Kariera.
Po raz pierwszy na arenie międzynarodowej Lucia Joas pojawiła się 18 stycznia 2007 roku w Oberstdorfie, gdzie w zawodach FIS Race była czwarta w sprincie techniką klasyczną. Rok później wystąpiła na mistrzostwach świata w Malles Venosta, gdzie była trzecia w biegu na 5 km stylem klasycznym oraz w sprincie stylem dowolnym. W 2009 roku zdobyła brązowy medal w sztafecie podczas mistrzostw świata juniorów w Praz de Lys – Sommand oraz srebrny w biegu na 5 km klasykiem podczas europejskiego festiwalu młodzieży w Szczyrku. Kolejne medale wywalczyła na mistrzostwach świata juniorów w Otepää w 2011 roku, gdzie ponownie zdobyła brązowy medal w sztafecie, a w sprincie stylem klasycznym była najlepsza. W międzyczasie, 11 marca 2010 roku w Drammen zadebiutowała w Pucharze Świata, zajmując 40. miejsce w sprincie klasykiem. Pierwsze pucharowe punkty wywalczyła dziewięć miesięcy później, 4 grudnia 2010 roku w Düsseldorfie, gdzie zajęła 25. pozycję w sprincie stylem dowolnym. W sezonie 2010/2011 punktowała jeszcze parokrotnie, w tym w trzecim etapie piątej edycji Tour de Ski (cyklu nie ukończyła). W 2011 roku wystartowała także w mistrzostwach świata w Oslo, gdzie w biegu na 10 km klasykiem zajęła 42. miejsce, a rywalizację w sprincie zakończyła w eliminacjach. Ponadto dwukrotnie startowała na mistrzostwach świata młodzieżowców, ale ani razu nie stanęła na podium.

</doc>
<doc id="2919046" url="https://pl.wikipedia.org/wiki?curid=2919046" title="Valerie Davies (pływaczka)">
Valerie Davies (pływaczka)

Elizabeth Valerie Davies po mężu Davies-Latham (ur. 29 czerwca 1912 w Cardiff, zm. 2 sierpnia 2001 w Newport) – walijska pływaczka reprezentująca Wielką Brytanię oraz Walię, medalista igrzysk olimpijskich, igrzysk Imperium Brytyjskiego oraz mistrzostw Europy.
Mimo że Davies była częścią zwycięskiej sztafety z Mistrzostw Europy w 1927 roku, nie została powołana do reprezentacji na igrzyska w Amsterdamie w 1928 roku. Musiała czekać do 1930 roku by wziąć udział w kolejnej dużej imprezie sportowej. W Hamilton, w Kanadzie na I Igrzyskach Imperium Brytyjskiego wywalczyła dwa srebrne i jeden brązowy medal w pływaniu stylem grzbietowym i dowolnym. Były to jedyne medale zdobyte przez reprezentację Walii na tych igrzyskach. Na kolejnych igrzyskach olimpijskich w 1932 roku, Davies wywalczyła dwa brązowe medale – jeden indywidualnie i jeden w sztafecie. Na II Igrzyskach Imperium Brytyjskiego w 1934 roku dołożyła jeszcze jeden brązowy medal do swojej kolekcji.

</doc>
<doc id="2919050" url="https://pl.wikipedia.org/wiki?curid=2919050" title="Wojciech Stręk">
Wojciech Stręk

Wojciech Stręk – (ur. w 1832 - zm. w 1909) - poseł do Sejmu Krajowego Galicji VI kadencji (1892-1895), włościanin z Olchowej koło Sędziszowa.
Wybrany do Sejmu Krajowego z IV kurii okręgu wyborczego Ropczyce.

</doc>
<doc id="2919052" url="https://pl.wikipedia.org/wiki?curid=2919052" title="Adam Jędrzejowicz">
Adam Jędrzejowicz

Adam Jędrzejowicz (ur. 17 grudnia 1847 w Zaczerniu, zm. 4 maja 1924 w Krakowie) – poseł do Sejmu Krajowego Galicji V, VI, VI, VII, VIII, IX i X kadencji (1882-1914), właściciel dóbr Staromieście koło Rzeszowa, prawnik. Był również posłem do Rady Państwa w Wiedniu, austriacki minister ds. Galicji.
Życiorys.
Syn Jana, oficera wojsk polskich w powstaniu listopadowym i kawalera Virtuti Miltari. Matka Maria Straszewska zmarła gdy miał 8 lat. Ukończył gimnazjum w Rzeszowie i 1866 roku zaczął studia na wydziale prawniczym Uniwersytetu Jagiellońskiego. Po ukończeniu studiów pracował w namiestnictwie, potem w ministerstwie rolnictwa w Wiedniu i delegaturze krakowskiej. Wybrany do Sejmu Krajowego z IV kurii okręgu wyborczego Rzeszów. W latach 1888- 1890 zasiadał w Wydziale Krajowym. Komisarz rządowy w Krakowie w 1879. W 1890 wybrany do Rady Państwa z okręgu miejskiego Rzeszów-Jarosław. Od marca 1898 do października 1899 mianowany ministrem ds. Galicji w austriackim rządzie Franza Thuna. W 1910 był radcą starostwa w Krakowie. Podczas I wojny bierze czynny udział w pracach komitetu narodowego i organizacjach Czerwonego Krzyża. W 1878 roku ożenił się hr. Gabrielą Mierówną z którą miał syna Jana. Od 1914 roku mieszkał w Krakowie po przekazaniu zarządu majątkiem synowi. Pochowany w Zaczerniu koło Rzeszowa.
Został odznaczony Krzyżem Komandorskim Orderu Franciszka Józefa, a w 1910 cesarz Franciszek Józef I nadał gwiazdę do tego orderu. Podczas I wojny światowej w 1917 jako minister poza służbą został odznaczony Odznaką Honorową Czerwonego Krzyża II klasy.

</doc>
<doc id="2919053" url="https://pl.wikipedia.org/wiki?curid=2919053" title="Ełbiek Tażyjeu">
Ełbiek Tażyjeu

Ełbiek Chudojnazarawicz Tażyjeu (błr. Элбек Худойназаравіч Тажыеў; ros. Элбек Худойназарович Тожиев, "Ełbiek Chudojnazarowicz Tożyjew"; uzb. "Elbek Xudoynazarovich Tojiyev"; ur. 7 stycznia 1986 w Kenagas) – białoruski zapaśnik w stylu klasycznym, wicemistrz świata, mistrz Europy.
Olimpijczyk z Londynu 2012, gdzie zajął szesnaste miejsce w kategorii 55 kg.
Złoty medalista mistrzostw Europy w 2013 roku w kategorii do 55 kg. W 2011 roku został srebrnym medalistą mistrzostw świata.
Piąty w Pucharze Świata w 2016; szósty w 2013 i dziesiąty w 2011 i 2012. Trzeci w wojskowych MŚ w 2010.
W latach 2003 - 2007 reprezentował barwy Uzbekistanu. Dziesiąty na Igrzyskach Azjatyckich w 2006. Mistrz świata juniorów w 2005 roku.

</doc>
<doc id="2919054" url="https://pl.wikipedia.org/wiki?curid=2919054" title="Siergiej Szpakowski">
Siergiej Szpakowski

Siergiej Arkadjewicz Szpakowski, ros. Сергей Аркадьевич Шпаковский (ur. 11 marca 1907 r. w Taszkencie, zm. 6 lutego 1977 r. w Buenos Aires) – jugosłowiański wojskowy, oficer 1 Kozackiej Dywizji Kawalerii podczas II wojny światowej, działacz emigracyjny i pisarz.
Jego rodzice wraz z wojskami Białych zostali ewakuowani z Krymu do Gallipoli. Na emigracji zamieszkali w Królestwie SHS. Siergiej A. Szpakowski w 1928 r. ukończył 1 Rosyjski Korpus Kadetów Księcia Konstantina Konstantinowicza. Następnie ukończył Królewską Akademię Wojskową. Służył w armii jugosłowiańskiej, dochodząc do stopnia kapitana gwardii królewskiej. Po ataku wojska niemieckich na Jugosławię w kwietniu 1941 r., dostał się do niewoli. Po wypuszczeniu na wolność wstąpił do kozackich oddziałów wojskowych w służbie niemieckiej. Został młodszym oficerem 1 Kozackiej Dywizji Kawalerii, w ramach której walczył na Bałkanach. Odznaczono go niemieckimi i chorwackimi medalami, w tym Żelaznym Krzyżem 1 klasy. Po zakończeniu wojny wyemigrował do Argentyny. Działał w Unii Kadetów Rosyjskich Korpusów Kadeckich i Unii Kozackiej, wchodząc w skład jego kierownictwa.

</doc>
<doc id="2919055" url="https://pl.wikipedia.org/wiki?curid=2919055" title="Natalja Żukowa (narciarka)">
Natalja Żukowa (narciarka)

Natalja Siergiejewna Żukowa (ros. Наталья Сергеевна Жукoвa, ur. 19 lipca 1992) − rosyjska biegaczka narciarska, dwukrotna medalistka mistrzostw świata juniorów.
Kariera.
Pierwszy raz na arenie międzynarodowej Natalja Żukowa pojawiła się 4 grudnia 2008 roku w Syktywkarze, gdzie zajęła 55. miejsce w sprincie techniką dowolną w zawodach FIS Race. Na rozgrywanych w 2012 roku mistrzostwach świata juniorów w Erzurum zdobyła złote medale w sztafecie oraz biegu na 5 km stylem klasycznym. Na rozgrywanych rok później mistrzostwach świata młodzieżowców w Libercu najbliżej medalu była w biegu łączonym na 15 km, który ukończyła na czwartej pozycji. W 2013 roku wystartowała także na mistrzostwach świata w Val di Fiemme, zajmując 33. pozycję w biegu na 10 km stylem dowolnym. W Pucharze Świata zadebiutowała 2 lutego 2013 roku Soczi, zajmując 10. miejsce w biegu łączonym na 15 km. Tym samym już w swoim debiucie zdobyła pierwsze pucharowe punkty. W sezonie 2012/2013 punktowała jeszcze dwukrotnie i w klasyfikacji generalnej zajęła ostatecznie 65. miejsce.

</doc>
<doc id="2919057" url="https://pl.wikipedia.org/wiki?curid=2919057" title="Juliusz Korytowski">
Juliusz Korytowski

Juliusz Leopold Franciszek Korytowski, Juliusz Korytowski lub Julian Korytowski (ur. 10 lutego 1844 we Lwowie lub , zm. 30 września 1916 w Wiedniu) – poseł z IV kurii okręgu Tarnopol do Sejmu Krajowego Galicji w kadencjach IV, V, VI ,VII, VII i VIII (1882–1907) oraz z I kurii z okręgu Tarnopol podczas IX kadencji (1908–1913). Hrabia, właściciel dóbr Płotycz koło Tarnopola.
W 1865 zaślubił Wandę z Młockich, właścicielkę dóbr ziemskich Bielawińce, Kurdwanówka, Petlikowce Nowe, Petlikowce Stare, córkę Franciszka i Sabiny z Dziokowskich herbu Trąby z odmianą.
Życiorys.
W 1891 roku za wyposażenie parafii, wybudowanie kościoła i domu parafialnego w Płotyczy papież Leon XIII nadał mu krzyż komandorski orderu św. Grzegorza. W 1908 roku w wyborach z IV kurii przegrał z posłem ukraińskim Dumką, ale został wybrany z I kurii z tego samego okręgu.
W maju 1913 złożył mandat. Zmarł w Wiedniu (według czasopisma „Deutsches Volksblatt” w wieku 71 lat).

</doc>
<doc id="2919059" url="https://pl.wikipedia.org/wiki?curid=2919059" title="Franciszek Sawa">
Franciszek Sawa

Franciszek Sawa (ur. 1833, zm. 22 kwietnia 1897) – poseł do Sejmu Krajowego Galicji V i VI kadencji (1882-1895), ksiądz rzymskokatolicki, proboszcz w Tłumaczu.
Prezes (marszałek) Rady powiatowej w Tłumaczu, kanonik honorowy. Wybrany do Sejmu Krajowego z IV kurii okręgu wyborczego Tłumacz.

</doc>
<doc id="2919060" url="https://pl.wikipedia.org/wiki?curid=2919060" title="Noreg">
Noreg



</doc>
<doc id="2919061" url="https://pl.wikipedia.org/wiki?curid=2919061" title="Oonagh Whitsett">
Oonagh Whitsett

Oonagh Whitsett – południowoafrykańska skoczkini.
Startowała na pierwszych i drugich igrzyskach Imperium Brytyjskiego. W Hamilton zdobyła złoto w konkurencji skoków z trampoliny z trzech metrów. Cztery lata później zajęła w tej samej konkurencji piąte miejsce.

</doc>
<doc id="2919063" url="https://pl.wikipedia.org/wiki?curid=2919063" title="Julian Olpiński">
Julian Olpiński

Julian Olpiński herbu Nałęcz (ur. 26 października 1847 w Trembowli, zm. 23 kwietnia 1908 tamże) – doktor medycyny, polityk demokratyczny, burmistrz Trembowli, poseł na galicyjski Sejm Krajowy i do austriackiej Rady Państwa
Życiorys.
Uczył się w gimnazjum Franciszka Józefa we Lwowie i gimnazjum w Tarnopolu, gdzie uzyskał maturę. W latach 1869–1876 studiował medycynę na Uniwersytecie Jagiellońskim, gdzie uzyskał tytuł doktora. Od 1877 prowadził gabinet lekarski w Trembowli, oraz był lekarzem kolejowym. Publikował artykuły na tematy medyczne w "Przeglądzie Lekarskim". Jeszcze jako student medycyny ogłosił pracę "Sprawozdanie, wykaz statystyczny i spostrzeżenia przypadków otyjatrycznych w klinice ruchomej chirurgicznej krakowskiej, leczonych odr. 1861-1873." Było to niezwykle wnikliwe opracowanie z Ambulatorium Kliniki Chirurgicznej UJ prowadzonej wówczas przez Antoniego Bryka obejmujące bogaty materiał obejmujący 256 przypadków. W 1875 opracował projekt wziernika usznego własnego projektu. W 1881 odbył służbę wojskową jako lekarz 71 batalionu Obrony Krajowej. Członek Krakowskiego Towarzystwa Lekarskiego.
Był także znanym kolekcjonerem monet - część swoich zbiorów ofiarował w 1897 Akademii Umiejętności w Krakowie.
Politycznie związany z polskimi demokratami. W latach 1882–1908 burmistrz Trembowli. Członek Rady Powiatu (1877-1908) i członek (1879-1896) i wiceprezes (1896-1897) Wydziału Powiatowego w Trembowli. Poseł do Sejmu Krajowego Galicji VI kadencji (10 października 1889 - 17 lutego 1894) i VII kadencji (28 grudnia 1895 - 9 lipca 1901), wybierany w IV kurii (gmin wiejskich) z okręgu wyborczego nr 40 Trembowla. W Sejmie był sekretarzem komisji sanitarnej. Był także posłem austriackiej Rady Państwa IX kadencji (27 marca 1897 - 7 września 1900), wybranym w kurii IV (gmin wiejskich) z okręgu wyborczego nr 26 (Trembowla-Grzymałów-Husiatyn-Kopyczyńce). W parlamencie należał do frakcji posłów demokratycznych Koła Polskiego.
Wyróżnienia.
Był honorowym obywatelem Trembowli
Rodzina.
Był synem poczmistrza w Trembowli Juliana Olpińskiego (1806-1861). Ożenił się w 1877 Bronisławą z Derpowskich (1849-1906), mieli córkę.

</doc>
<doc id="2919064" url="https://pl.wikipedia.org/wiki?curid=2919064" title="Iwo Angełow">
Iwo Angełow

Iwo Serafimow Angełow (bułg. "Иво Серафимов Ангелов") (ur. 15 października 1984 w Perniku) – bułgarski zapaśnik w stylu klasycznym, złoty i brązowy medalista mistrzostw świata, mistrz Europy.
Złoty medalista mistrzostw Europy w 2013 roku w kategorii do 60 kg. W 2011 roku został brązowym medalistą mistrzostw świata, a w 2013 mistrzem świata.
W 2012 startował w igrzyskach olimpijskich w Londynie, zajmując siódme miejsce w kategorii 60 kg. Ósmy na igrzyskach europejskich w 2019 roku.
Pokonał Sheng Jianga z Chin i Ellisa Colemana z USA a przegrał z Ałmatem Kebyspajewem z Kazachstanu i Omidem Nouruzim z Iranu.

</doc>
<doc id="2919065" url="https://pl.wikipedia.org/wiki?curid=2919065" title="Pietà w kościele św. Barbary w Krakowie">
Pietà w kościele św. Barbary w Krakowie



</doc>
<doc id="2919066" url="https://pl.wikipedia.org/wiki?curid=2919066" title="Stanisław Niedzielski (poseł na Sejm Krajowy Galicji)">
Stanisław Niedzielski (poseł na Sejm Krajowy Galicji)

Stanisław Niedzielski herbu Larysza - (ur. 12 lutego 1853 w Śledziejowicach, zm. 5 kwietnia 1938 tamże) – poseł do Sejmu Krajowego Galicji VI kadencji (1889-1895), doktor prawa, właściciel dóbr Śledziejowice koło Wieliczki.
Wybrany do Sejmu Krajowego z IV kurii okręgu wyborczego Wieliczka. Pochowany w grobowcu rodzinnym na cmentarzu w Wieliczce.

</doc>
<doc id="2919071" url="https://pl.wikipedia.org/wiki?curid=2919071" title="Longin Rożankowski">
Longin Rożankowski

Longin Rożankowski – poseł do Sejmu Krajowego Galicji VI kadencji (1889-1895), działacz ukraiński , adwokat w Złoczowie.
Wybrany do Sejmu Krajowego z IV kurii okręgu wyborczego Złoczów.

</doc>
<doc id="2919072" url="https://pl.wikipedia.org/wiki?curid=2919072" title="Mykoła Harasymowycz">
Mykoła Harasymowycz

Mykoła Harasymowycz – ukraiński działacz społeczny, poseł do Sejmu Krajowego Galicji VI kadencji (1889-1895), c.k. sędzia w Mikołajowie.
Wybrany do Sejmu Krajowego z IV kurii okręgu wyborczego Żydaczów.

</doc>
<doc id="2919073" url="https://pl.wikipedia.org/wiki?curid=2919073" title="Wojciech Mizia">
Wojciech Mizia

Wojciech Mizia – poseł do Sejmu Krajowego Galicji VI kadencji (1889-1895), włościanin z Jeleśni.
Wybrany do Sejmu Krajowego z IV kurii okręgu wyborczego Żywiec.

</doc>
<doc id="2919074" url="https://pl.wikipedia.org/wiki?curid=2919074" title="Alina Kowalowa">
Alina Kowalowa

Alina Kowalowa (ros. Алина Ковалева; ur. 18 lutego 1993) – rosyjska curlerka.
Kowalowa curling uprawia od 2008, jest zawodniczką klubu Adamant. W parze z Aleksiejem Cełousowem rywalizowała w Mistrzostwach Świata Par Mieszanych 2011. Rosjanie z 2. miejsca w grupie awansowali do ćwierćfinału, w którym pokonali 8:5 Japończyków (Kenji Tomabechi, Michiko Tomabechi). Wynikiem 9:7 byli również lepsi w półfinale od Szwedów (Anders Kraupp, Sabina Kraupp). Para ta zdobyła srebrne medale ulegając w ostatnim meczu 2:11 Szwajcarom (Sven Michel, Alina Pätz).
W Mistrzostwach Świata Juniorów 2013 Alina grając na trzeciej pozycji dowodziła reprezentacją kraju. Rosjanki do fazy finałowej zakwalifikowały się po wygranym meczu barażowym przeciwko Szwecji (Sara McManus). Zespół ten wygrywając trzy kolejne spotkania sięgnął po tytuły mistrzowskie. Curlerki z Rosji pokonały kolejno 4:2 Czeszki (Zuzana Hájková), 8:6 Japonki (Sayaka Yoshimura) i 6:5 broniące złotych medali Szkotki (Hannah Fleming). Rok później zespół Kowalowej awansował do fazy finałowej z 3. miejsca Round Robin. W meczu 3-4 Rosjanki uległy 4:5 Szwedkom (Isabella Wranå), w meczu o brązowe medale ponownie rywalizowały przeciwko drużynie "Trzech Koron", tym razem Rosjanki wygrały 11:4
Kowalowa wystąpiła na Mistrzostwach Europy Mikstów 2014. Reprezentacja Rosji przeszła przez rundę grupową i awansowała do ćwierćfinału, gdzie zmierzyła się ze Szwecją (Patric Mabergs). Rosjanie przegrywając 5:6 zajęli 5. miejsce.

</doc>
<doc id="2919075" url="https://pl.wikipedia.org/wiki?curid=2919075" title="Madame X (film 1966)">
Madame X (film 1966)

Madame X – amerykański dramat z 1966 roku w reżyserii Davida Lowella Richa.
Fabuła.
Żonie bogatego mężczyzny grozi ostracyzm ze względu na przypadkową śmierć jej adoratora. Zostawia więc męża i syna, przybierając nową tożsamość.

</doc>
<doc id="2919077" url="https://pl.wikipedia.org/wiki?curid=2919077" title="Przyrost złoża">
Przyrost złoża

Przyrost złoża – dodatkowe zasoby złoża kopaliny nieujęte w dokumentacji geologicznej złoża kopaliny, bądź też ujęte w dokumentacji, lecz jako nagromadzenie surowców (minerałów, pierwiastków) niespełniające granicznych wartości parametrów definiujących złoże, które to zasoby — w wyniku dokładniejszego rozpoznania — zostają zaliczone do zasobów bilansowych złoża (tj. nadających się do ich eksploatacji).
Przyrosty złoża mogą być — pod pewnymi warunkami — eksploatowane bez konieczności zmiany dokumentacji geologicznej czy planu ruchu zakładu górniczego.

</doc>
<doc id="2919078" url="https://pl.wikipedia.org/wiki?curid=2919078" title="Madame X (film 1929)">
Madame X (film 1929)

Madame X – amerykański film z 1929 roku w reżyserii Lionela Barrymore’a, zrealizowany w erze Pre-Code.

</doc>
<doc id="2919083" url="https://pl.wikipedia.org/wiki?curid=2919083" title="Sinanica (schronisko)">
Sinanica (schronisko)

Sinanica (bułg. "Синаница") – schronisko turystyczne w Bułgarii położone w paśmie górskim Piryn na wysokości 2185 m n.p.m., nad brzegiem jeziora Sinaniszkiego, w pobliżu szczytu Sinanica.
Schronisko zostało wybudowane w latach 1975-77 przez firmę Pirin mającą siedzibę w Kresnej.
Jest to budynek dwupiętrowy, o pojemności 50 miejsc. Posiada kuchnię, magazyn i sypialnie dla turystów. Oferuje wodę bieżącą, prąd; pomieszczenia są ogrzewane generatorami. Funkcjonują wewnętrzne węzły sanitarne. Przy schronisku znajduje się pole biwakowe działające w sezonie letnim.
Szlaki turystyczne.
Punkty wyjściowe:
Sąsiednie obiekty turystyczne:
Krótkie wycieczki:

</doc>
<doc id="2919085" url="https://pl.wikipedia.org/wiki?curid=2919085" title="Madame X (film 1920)">
Madame X (film 1920)

Madame X – amerykański film z 1920 roku w reżyserii Franka Lloyda.

</doc>
<doc id="2919086" url="https://pl.wikipedia.org/wiki?curid=2919086" title="Lagera">
Lagera

Lagera (bułg. Лагера) – schronisko turystyczne w Bułgarii, położone w paśmie górskim Piryn na wysokości 1085 m n.p.m., we Wyrbitem.
Schronisko to ma 50 miejsc.
Szlaki turystyczne.
Sąsiednie obiekty turystyczne:
Punkty wyjściowe:

</doc>
<doc id="2919087" url="https://pl.wikipedia.org/wiki?curid=2919087" title="Fred Apostoli">
Fred Apostoli

Alfredo „Fred” Apostoli (ur. 2 lutego 1913 w San Francisco, zm. 29 listopada 1973 tamże) – amerykański bokser, zawodowy mistrz świata kategorii średniej.
Miał trudne dzieciństwo. Matka zmarła, gdy miał siedem lat, a ojciec nie był w stanie utrzymać go i jego rodzeństwa. Mieszkał najpierw z babką, a potem w sierocińcu. W wieku 15 lat przeniósł się na farmę kurczaków, a potem powrócił do San Francisco. Pracował jako tynkarz, jubiler i windziarz.
Rozpoczął karierę boksera zawodowego w 1934. Po wygraniu pierwszych sześciu walk zmierzył się w 1935 z dużo bardziej doświadczonym Freddiem Steelem, który rok później został mistrzem świata, i przegrał przez techniczny nokaut w 10. rundzie. Potem znów odnosił zwycięstwa. W 1936 pokonał m.in. Eddiego Babe Risko i Lou Brouillarda. W 1937 przegrał z Kenem Overlinem i dwukrotnie pokonał Solly'ego Kriegera.
23 września 1937 w Nowym Jorku odbyła się gala bokserska zorganizowana przez Mike'a Jacobsa, nazwana "Carnival of Champions", podczas której cztery walki były reklamowane jako pojedynki o tytuł mistrza świata. Apostoli zmierzył się z Francuzem Marcelem Thilem, który był mistrzem świata wagi średniej uznawanym przez organizację IBU. Ponieważ NYSAC uznawała Freddiego Steele'a za mistrza, obaj pięściarze podpisali oświadczenie, że nie walczą o mistrzostwo. Apostoli zwyciężył przez techniczny nokaut w 10. rundzie.
7 stycznia 1938 w Nowym Jorku Apostoli zrewanżował się Steele'owi za wcześniejszą porażkę, wygrywając z nim w walce towarzyskiej przez techniczny nokaut w 9. rundzie. Następnie pokonał 4 lutego, również w Nowym Jorku, Glena Lee na punkty. 22 lutego w San Francisco uległ Young Corbettowi III, który po tej walce został uznany za mistrza świata przez stan Kalifornia. 1 kwietnia ponownie pokonał na punkty Glena Lee. Po tym zwycięstwie został uznany za mistrza świata przez NYSAC. 18 listopada tego roku zrewanżował się za porażkę Young Corbettowi III, wygrywając z nim w Nowym Jorku przez techniczny nokaut w 8. rundzie.
6 stycznia i 10 lutego 1939 w Nowym Jorku Apostoli walczył z mistrzem świata w wadze półciężkiej Billym Connem, ale oba razy przegrał na punkty. 28 tego roku sierpnia w Pittsburghu ponownie pokonał w towarzyskiej walce Glena Lee, a 2 października w Nowym Jorku stracił mistrzostwo świata po przegranej przez nokaut w 7. rundzie z Ceferino Garcią.
W 1940 Apostoli m.in. wygrał i przegrał z Melio Bettiną oraz został pokonany przez Tony'ego Zale'a. W 1941 walczył tylko 3 razy (wszystkie pojedynki wygrał), a w 1942 cztery razy, trzykrotnie wygrywając i remisując z Kenem Overlinem.
Później służył w United States Navy, jako artylerzysta na lekkim krążowniku "USS Columbia". Brał udział w walkach na Pacyfiku. Za swe zasługi został wybrany bokserem roku 1943 przez magazyn "The Ring". Za swą służbę otrzymał Brązową Gwiazdę.
Powrócił do uprawiania boksu w 1946. wygrał kolejnych 13 walk w 1946 i 1947, a w 1948 poniósł porażkę z Earlem Turnerem i zakończył karierę bokserską.
Zmarł w 1973. Został wybrany w 2003 do Międzynarodowej Bokserskiej Galerii Sławy.

</doc>
<doc id="2919088" url="https://pl.wikipedia.org/wiki?curid=2919088" title="Kwiecień 2013">
Kwiecień 2013



</doc>
<doc id="2919089" url="https://pl.wikipedia.org/wiki?curid=2919089" title="Strzelectwo na Igrzyskach Imperium Brytyjskiego i Wspólnoty Brytyjskiej 1966">
Strzelectwo na Igrzyskach Imperium Brytyjskiego i Wspólnoty Brytyjskiej 1966

Strzelectwo na Igrzyskach Imperium Brytyjskiego i Wspólnoty Brytyjskiej 1966, odbyło się w 1966 roku w stolicy Jamajki – Kingston. Zawody rozegrano w pięciu konkurencjach, w tym w trzech pistoletowych i dwóch karabinowych. W zawodach wystartowały co najmniej dwie kobiety (obydwie w konkurencjach karabinowych).
W tabeli medalowej zawodów strzeleckich tryumfowali reprezentanci Kanady. Indywidualnie najwięcej medali zdobyli: Kanadyjczyk Jules Sobrian i Anglik Tony Clark (po dwa medale).
Strzelectwo pojawiło się w programie igrzysk po raz pierwszy.

</doc>
<doc id="2919093" url="https://pl.wikipedia.org/wiki?curid=2919093" title="Gadus tacaud">
Gadus tacaud



</doc>
<doc id="2919094" url="https://pl.wikipedia.org/wiki?curid=2919094" title="Trisopterus fasciatus">
Trisopterus fasciatus



</doc>
<doc id="2919095" url="https://pl.wikipedia.org/wiki?curid=2919095" title="Gadus bibus">
Gadus bibus



</doc>
<doc id="2919096" url="https://pl.wikipedia.org/wiki?curid=2919096" title="Madame X (film 1916)">
Madame X (film 1916)

Madame X – amerykański film z 1916 roku w reżyserii George’a F. Mariona.

</doc>
<doc id="2919097" url="https://pl.wikipedia.org/wiki?curid=2919097" title="Morhua lusca">
Morhua lusca



</doc>
<doc id="2919098" url="https://pl.wikipedia.org/wiki?curid=2919098" title="Morhua barbata">
Morhua barbata



</doc>
<doc id="2919099" url="https://pl.wikipedia.org/wiki?curid=2919099" title="Gadus luscus">
Gadus luscus



</doc>
<doc id="2919100" url="https://pl.wikipedia.org/wiki?curid=2919100" title="Gadus colias">
Gadus colias



</doc>
<doc id="2919101" url="https://pl.wikipedia.org/wiki?curid=2919101" title="Gadus barbatus">
Gadus barbatus



</doc>
<doc id="2919102" url="https://pl.wikipedia.org/wiki?curid=2919102" title="Leonard Chrzanowski">
Leonard Chrzanowski

Leonard Chrzanowski (ur. 6 listopada 1890 w Złoczowie, zm. 25 listopada 1991 w Krakowie) – prawnik, prezydent i honorowy obywatel Przemyśla.
Biografia.
W 1908 zdał egzamin dojrzałości w C. K. Gimnazjum w Brzeżanach. W 1914 ukończył studia na Wydziale Prawa Uniwersytetu Lwowskiego, który ukończył w 1914. W czasie I wojny światowej walczył w 55 pułku piechoty. Po wojnie pełnił urząd starosty powiatu rawskiego w Rawie Ruskiej (1928-1930) i powiatu łańcuckiego w Łańcucie (od początku 1930 do lipca 1933). Pod koniec czerwca 1929 odniósł obrażenia w wypadku samochodowym pod Rawą Ruską (rany odnieśli także podróżujący z nim oficerowie: mjr Alfons Michnowicz i mjr Milerowicz). W 1934 przyjął urząd komisarycznego prezydenta Przemyśla. Po roku wybrany w demokratycznych wyborach przez radę miejską, pełnił funkcję prezydenta do 1939. W 1936 stanął na czele komitetu budowy pomnika Orląt Przemyskich. W maju 1936 został członkiem zarządu Okręgowego Towarzystwa Przyjaciół Związku Strzeleckiego w Przemyślu.
We wrześniu 1939 przekroczył z wojskiem granicę węgierską, by w 1940 powrócić do Polski. W 1945 osiedlił się na stałe w Krakowie. Do 1965 roku był dyrektorem Naczelnej Organizacji Technicznej, a następnie do 1975 radcą prawnym w Instytucie Aparatury Przemysłowej Politechniki Krakowskiej.
6 listopada 1990 w dniu swoich 100 setnych urodzin, uchwałą Rady Miejskiej został Honorowym Obywatelem Miasta Przemyśla.
Pochowany został na Cmentarzu Rakowickim w Krakowie (kwatera LXIXPASC, rząd I, miejsce 17).

</doc>
<doc id="2919103" url="https://pl.wikipedia.org/wiki?curid=2919103" title="Gadulus luscus">
Gadulus luscus



</doc>
<doc id="2919104" url="https://pl.wikipedia.org/wiki?curid=2919104" title="Jerzy Klimkowski">
Jerzy Klimkowski

Jerzy Klimkowski (ur. 2 września 1909 w Kijowie, zm. 7 czerwca 1991 w Warszawie) – rotmistrz dyplomowany Polskich Sił Zbrojnych, pisarz, publicysta i autor książek wspomnieniowych.
Życiorys.
Prymus IX Promocji Szkoły Podchorążych Kawalerii przy Centrum Wyszkolenia Kawalerii w Grudziądzu. W 1932 rozpoczął służbę w 12 Pułku Ułanów Podolskich. 1 marca 1935 został mianowany na stopień porucznika ze starszeństwem z 1 stycznia 1935 i 18. lokatą w korpusie oficerów kawalerii. W latach 1937–1939 był słuchaczem Wyższej Szkoły Wojennej w Warszawie. W marcu 1939 pełnił służbę w Kresowej Brygadzie Kawalerii w Brodach na stanowisku dublera I oficera sztabu.
Po agresji III Rzeszy na Polskę we wrześniu 1939 walczył jako oficer w szeregach Nowogródzkiej Brygady Kawalerii pod dowództwem gen. bryg. Władysława Andersa. Następnie jako członek Związku Walki Zbrojnej działał w konspiracji jako kurier. 6 września 1940 został aresztowany we Lwowie przez NKWD i był więziony na Łubiance. Przebywał tam do podpisania układu Sikorski-Majski. Został adiutantem gen. Władysława Andersa, dowódcy Polskich Sił Zbrojnych w ZSRR. Po przemianowaniu szwadronu przybocznego gen. Władysława Andersa (pierwotnie 20 września 1941 generał Anders wydał rozkaz utworzenia w Buzułuku Kompanii Przybocznej Dowódcy PSZ w ZSRR, zaś w październiku zmieniono nazwę na szwadron przyboczny) w dywizjon rozpoznawczy Armii 5 sierpnia 1942 został jego dowódcą (zastępcą był rtm. Czesław Florkowski). W październiku 1942 pułk zmienił nazwę na 12 Pułk Kawalerii Pancernej. W maju 1943 został przekształcony w 12 Pułk Ułanów Podolskich. Klimkowski podjął próbę zbuntowania Armii Polskiej na Wschodzie przeciw generałowi Władysławowi Sikorskiemu, który jak twierdził "sprzedaje Polskę Rosji i Anglosasom przez swoją bierność i powolność". Rozeszła się pogłoska, że rtm. Klimkowski przygotowuje zamach na Naczelnego Wodza czy też pucz polityczny. 21 sierpnia 1943 Anders zwolnił rtm. Klimkowskiego ze służby w pułku i oddał pod sąd polowy. Następnie Klimkowski był więziony w angielskim więzieniu w Jerozolimie.
Po wojnie powrócił do kraju. Napisał książkę "Byłem adiutantem gen. Andersa", która przed oficjalnym wydaniem w 1959 publikowana była we fragmentach w tygodniku „Dookoła Świata”. Józef Czapski, również były oficer PSZ w ZSRR, na łamach paryskiej „Kultury”, uznał wspomnienia Klimkowskiego za tekst pozbawiony wartości poznawczej i paszkwil wymierzony w generała Andersa i jego żołnierzy. Stanowisko to podzielała również znaczna część londyńskiej emigracji.
Publikował na łamach „Nowej Kultury”. Był jednym z konsultantów filmu "Katastrofa w Gibraltarze" (1983) w reż. Bohdana Poręby.

</doc>
<doc id="2919105" url="https://pl.wikipedia.org/wiki?curid=2919105" title="Wojewódzka i Miejska Biblioteka Publiczna im. Marszałka Józefa Piłsudskiego w Łodzi">
Wojewódzka i Miejska Biblioteka Publiczna im. Marszałka Józefa Piłsudskiego w Łodzi



</doc>
<doc id="2919107" url="https://pl.wikipedia.org/wiki?curid=2919107" title="Błotne Siodło">
Błotne Siodło

Błotne Siodło (ok. 1125 m) – płytka przełęcz na północnych stokach Tatr Bielskich na Słowacji. Znajduje się w grani głównej Tatr pomiędzy Starą Jaworzynką (1505 m) na południu, a Małym Przysłopem (ok. 1165 m) po północnej stronie. Administracyjnie zlokalizowana jest na terenie słowackiej miejscowości Zdziar. Po wschodniej stronie przełęczy leży Dolinka Błotna (odgałęzienie Doliny Bielskiego Potoku), po zachodniej Dolinka Podspadzka (odgałęzienie Doliny Czarnego Potoku). Na przełęcz prowadzą drogi leśne: ze Zdziarskiej Przełęczy, z Doliny Średnicy przez Zdziarski Wierch (wschodni grzbiet Małego Przysłopu), z Dolinki Błotnej (końcowy fragment wspólny z poprzednią drogą) i ze Strzystarskiego Żlebu. Przełęcz jest jednak niedostępna dla turystów, ponieważ leży w granicach TANAP-u i nie prowadzą przez nie żadne znakowane szlaki turystyczne. Na przełęczy znajduje się składnica drewna wykorzystywana przy pracach leśnych.
Błotnego Siodła brak w "Wielkiej encyklopedii tatrzańskiej". Nazwę przełęczy wprowadził Władysław Cywiński, w 4 tomie szczegółowego przewodnika Tatr.

</doc>
<doc id="2919110" url="https://pl.wikipedia.org/wiki?curid=2919110" title="Giannini Automobili">
Giannini Automobili



</doc>
<doc id="2919111" url="https://pl.wikipedia.org/wiki?curid=2919111" title="Madame X (film 1937)">
Madame X (film 1937)

Madame X – amerykański film z 1937 roku w reżyserii Sama Wooda pod kierunkiem Gustava Machatý'ego.

</doc>
<doc id="2919115" url="https://pl.wikipedia.org/wiki?curid=2919115" title="Lekkoatletyka na Letnich Igrzyskach Olimpijskich 1912 – bieg przełajowy drużynowo mężczyzn">
Lekkoatletyka na Letnich Igrzyskach Olimpijskich 1912 – bieg przełajowy drużynowo mężczyzn

Bieg przełajowy drużynowo mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie.
Były to pierwsze zawody w drużynowym biegu przełajowym w historii igrzysk, później rozgrywany był jedynie na igrzyskach w Antwerpii w 1920 roku i na igrzyskach w Paryżu w 1924 roku.
Zawody rozegrano 15 lipca. Dystans liczył około dwunastu kilometrów. Zawodnicy rozpoczynali bieg na stadionie. Po przebiegnięciu ¼ okrążenia opuszczali go, by powrócić tuż przed metą. Po ponownym wbiegnięciu na stadion zawodnicy musieli przebiec jeszcze 1¼ okrążenia. Trasa nie była znana zawodnikom, a wyznaczono ją tuż przed startem za pomocą czerwonych taśm. Była pagórkowata, prowadziła przez las z wieloma naturalnymi przeszkodami. Zawodnicy brytyjscy i z Europy kontynentalnej nie byli przygotowani na tego rodzaju bieg, czego skutkiem była dominacja zawodników fińskich i szwedzkich.
Punkty były przyznawane według wyników biegu indywidualnego w sposób: pierwsze miejsce - jeden punkt, drugie miejsce - dwa punkty itd. Punktowanych było pierwszych trzech zawodników z każdej reprezentacji. 

</doc>
<doc id="2919120" url="https://pl.wikipedia.org/wiki?curid=2919120" title="Liściowiec ochrowy">
Liściowiec ochrowy

Liściowiec ochrowy ("Anabacerthia lichtensteini") – gatunek małego ptaka z rodziny garncarzowatych (Furnariidae). Występuje w południowo-wschodniej Brazylii, wschodnim Paragwaju i północno-wschodniej Argentynie. Nie wyróżnia się podgatunków.
Spośród wszystkich liściowców "Anabacerthia lichtensteini" ma najkrótszy dziób. Wierzch ciała ma barwę rdzawobrązową, a spód ochrową. Z szarobrązowym wierzchem głowy i ciemieniem kontrastuje płowa brew.
Wiecznie zielone lasy tropikalne oraz nizinne lasy wtórne.
Żeruje w środkowym i górnym piętrze lasów, zbierając stawonogi z liści. Często dołącza do wielogatunkowych stad.
Przez IUCN od 1994 gatunek klasyfikowany jest jako najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako pospolity. Trend liczebności populacji uznawany jest za spadkowy ze względu na utratę siedlisk.

</doc>
<doc id="2919121" url="https://pl.wikipedia.org/wiki?curid=2919121" title="Rozino (obwód Chaskowo)">
Rozino (obwód Chaskowo)

Rozino (bułg. "Розино") – wieś w południowej Bułgarii, w obwodzie Chaskowo, w gminie Iwajłowgrad. Według danych Narodowego Instytutu Statystycznego, 31 grudnia 2011 roku wieś liczyła 61 mieszkańców.

</doc>
<doc id="2919122" url="https://pl.wikipedia.org/wiki?curid=2919122" title="Bojan Zajić">
Bojan Zajić

Bojan Zajić (ur. 17 czerwca 1980 w Kruševacu) − serbski piłkarz grający na pozycji pomocnika w norweskim klubie Sarpsborg 08 FF, do którego trafił w 2014 roku.
Kariera klubowa.
Zajić jest wychowankiem klubu Napredak Kruševac. W seniorskiej drużynie zadebiutował w wieku 18 lat. Kolejnymi klubami w jego karierze były Obilić Belgrad, BASK Belgrad oraz FK Partizan. Latem 2007 roku Zajić przeniósł się do ligi norweskiej, podpisując kontrakt z klubem Vålerenga Fotball. W 2014 przeszedł do Sarpsborg 08 FF.
Kariera reprezentacyjna.
Zajić w reprezentacji Serbii, występującej wówczas pod nazwą Serbia i Czarnogóra, zadebiutował w 2004 roku. Dotychczas rozegrał w kadrze 2 mecze (stan na 1 kwietnia 2013).

</doc>
<doc id="2919123" url="https://pl.wikipedia.org/wiki?curid=2919123" title="Strzelectwo na Igrzyskach Imperium Brytyjskiego i Wspólnoty Brytyjskiej 1966 – pistolet dowolny, 50 m (mężczyźni)">
Strzelectwo na Igrzyskach Imperium Brytyjskiego i Wspólnoty Brytyjskiej 1966 – pistolet dowolny, 50 m (mężczyźni)

Strzelanie z pistoletu dowolnego z 50 metrów mężczyzn na Igrzyskach Imperium Brytyjskiego i Wspólnoty Brytyjskiej 1966, było jedną z pięciu strzeleckich konkurencji rozgrywanych na igrzyskach w Kingston.
W konkurencji tej wystartowało 15 zawodników z 10 reprezentacji. W zawodach zwyciężył Anglik Charles Sexton, który o sześć punktów wyprzedził Kanadyjczyka Jules'a Sobriana i o osiem punktów kolejnego przedstawiciela "kraju klonowego liścia" Garfielda McMahona, który zakończył zawody na trzecim miejscu. W turnieju wystąpiło też dwóch reprezentantów gospodarzy, z których wyżej, bo na piątym miejscu, uplasował się Julio Machado.
Ostatnie, 15. miejsce zajął reprezentant Hondurasu Brytyjskiego (dzisiejsze Belize) Henry Flowers, który w swoim jedynym (lub jednym z niewielu) starcie na dużej międzynarodowej imprezie zajął ostatnie miejsce z bardzo dużą stratą do wyprzedzających go rywali (do Petera Laurence'a stracił blisko 90 punktów).
Konkurencja ta w programie igrzysk pojawiła się po raz pierwszy (łącznie z całym strzelectwem, które debiutowało na igrzyskach).

</doc>
<doc id="2919125" url="https://pl.wikipedia.org/wiki?curid=2919125" title="Rozino">
Rozino



</doc>
<doc id="2919129" url="https://pl.wikipedia.org/wiki?curid=2919129" title="Alina Kowalewa">
Alina Kowalewa



</doc>
<doc id="2919133" url="https://pl.wikipedia.org/wiki?curid=2919133" title="Devynne Charlton">
Devynne Charlton

Devynne Charlton (ur. 26 listopada 1995 w Nassau) – bahamska lekkoatletka specjalizująca się w biegach sprinterskich i płotkarskich.
Wielokrotna medalistka CARIFTA Games. W 2010 zdobyła srebro mistrzostw Ameryki Środkowej i Karaibów juniorów w sztafecie 4 × 100 metrów. Bez powodzenia startowała w 2011 na mistrzostwach świata juniorów młodszych w Lille Metropole. Złota i brązowa medalistka mistrzostw panamerykańskich juniorów z 2011. W 2012 trzykrotnie stawała na podium mistrzostw Ameryki Środkowej i Karaibów juniorów oraz odpadła w eliminacjach biegu na 100 metrów przez płotki podczas juniorskiego czempionatu w Barcelonie. Złota i brązowa medalistka mistrzostw Ameryki Środkowej i Karaibów juniorów (2014).
Zajęła 6. miejsce w finale biegu na 100 metrów przez płotki na igrzyskach olimpijskich w 2020 w Tokio. Halowa wicemistrzyni świata w biegu na 60 metrów przez płotki na halowych mistrzostwach świata w 2022 w Belgradzie. Srebrna medalistka w biegu na 100 metrów przez płotki na igrzyskach Wspólnoty Narodów w Birmingham.
Złota medalistka mistrzostw Bahamów. Stawała na podium mistrzostw NCAA.

</doc>
<doc id="2919139" url="https://pl.wikipedia.org/wiki?curid=2919139" title="Chief Financial Officer">
Chief Financial Officer



</doc>
<doc id="2919140" url="https://pl.wikipedia.org/wiki?curid=2919140" title="Elbiek Tażyjeu">
Elbiek Tażyjeu



</doc>
<doc id="2919142" url="https://pl.wikipedia.org/wiki?curid=2919142" title="U wrót śmierci">
U wrót śmierci

U wrót śmierci (ang. "Thunderbolt") – amerykański film z 1929 roku w reżyserii Josefa von Sternberga, zrealizowany w erze Pre-Code.

</doc>
<doc id="2919145" url="https://pl.wikipedia.org/wiki?curid=2919145" title="Strzelectwo na Igrzyskach Imperium Brytyjskiego i Wspólnoty Brytyjskiej 1966 – pistolet centralnego zapłonu (mężczyźni)">
Strzelectwo na Igrzyskach Imperium Brytyjskiego i Wspólnoty Brytyjskiej 1966 – pistolet centralnego zapłonu (mężczyźni)

Strzelanie z pistoletu centralnego zapłonu na Igrzyskach Imperium Brytyjskiego i Wspólnoty Brytyjskiej 1966, było jedną z pięciu strzeleckich konkurencji rozgrywanych na igrzyskach w Kingston.
W konkurencji tej wystartowało 17 zawodników z 11 reprezentacji. W zawodach zwyciężył Kanadyjczyk James Lee, który o jeden punkt wyprzedził Anglika Tony’ego Clarka i o pięć punktów Jamajczyka Julio Machado, który zakończył zawody na trzecim miejscu. Medal Machado do dziś jest jedynym krążkiem wywalczonym na igrzyskach przez jamajskich strzelców.
Ostatnie, 17. miejsce zajął Australijczyk James Kirkwood, który do zwycięzcy stracił 90 punktów.
Konkurencja ta w programie igrzysk pojawiła się po raz pierwszy (łącznie z całym strzelectwem, które debiutowało na igrzyskach).

</doc>
<doc id="2919147" url="https://pl.wikipedia.org/wiki?curid=2919147" title="Kotórz Mały (stacja kolejowa)">
Kotórz Mały (stacja kolejowa)



</doc>
<doc id="2919149" url="https://pl.wikipedia.org/wiki?curid=2919149" title="Vŕšok">
Vŕšok



</doc>
<doc id="2919152" url="https://pl.wikipedia.org/wiki?curid=2919152" title="Długi Wierch">
Długi Wierch



</doc>
<doc id="2919155" url="https://pl.wikipedia.org/wiki?curid=2919155" title="Strednica">
Strednica



</doc>
<doc id="2919156" url="https://pl.wikipedia.org/wiki?curid=2919156" title="Georgi Abadżijew">
Georgi Abadżijew



</doc>
<doc id="2919157" url="https://pl.wikipedia.org/wiki?curid=2919157" title="Stefan Abadżijew">
Stefan Abadżijew



</doc>
<doc id="2919159" url="https://pl.wikipedia.org/wiki?curid=2919159" title="Salowy">
Salowy



</doc>
<doc id="2919160" url="https://pl.wikipedia.org/wiki?curid=2919160" title="Gmina Ankaran">
Gmina Ankaran

Gmina Ankaran (słoweń.: "Občina Ankaran", wł.: "Comune di Ancarano") – gmina w Słowenii, utworzona w czerwcu 2011 (jako 212 słoweńska gmina), na skutek wydzielenia części terenu z gminy miejskiej Koper. Jej powołanie nastąpiło na podstawie przeprowadzonego w 2009 roku referendum. Pierwsze wybory samorządowe do władz gminy miały miejsce w 2014 roku. W 2018 roku liczyła 3209 mieszkańców.
Podobnie, jak w pozostałych gminach, położonych na słoweńskim wybrzeżu Adriatyku, w Ankaranie obowiązują dwa języki urzędowe: słoweński i włoski.

</doc>
<doc id="2919161" url="https://pl.wikipedia.org/wiki?curid=2919161" title="Dlhý vrch">
Dlhý vrch



</doc>
<doc id="2919162" url="https://pl.wikipedia.org/wiki?curid=2919162" title="Dluhe">
Dluhe



</doc>
<doc id="2919164" url="https://pl.wikipedia.org/wiki?curid=2919164" title="Twierdzenie podstawowe Cauchy'ego">
Twierdzenie podstawowe Cauchy'ego



</doc>
<doc id="2919165" url="https://pl.wikipedia.org/wiki?curid=2919165" title="Chief financial officer">
Chief financial officer



</doc>
<doc id="2919166" url="https://pl.wikipedia.org/wiki?curid=2919166" title="Wzór całkowy Cauchy'ego">
Wzór całkowy Cauchy'ego



</doc>
<doc id="2919167" url="https://pl.wikipedia.org/wiki?curid=2919167" title="Shōtarō Ishinomori">
Shōtarō Ishinomori

 – japoński mangaka, znany jako twórca kilku niezwykle popularnych seriali takich jak "Cyborg 009", "Kikaider", a także "Kamen Rider" i "Himitsu Sentai Goranger", które zapoczątkowały takie serie jak "Super Sentai" i "Kamen Rider".
Został dwukrotnie nagrodzony nagrodą Shogakukan Manga: w 1968 roku za "Sabu do Ichi Torimono Hikae" oraz w 1988 roku za "Hotel" i "Manga Nihon Keizai Nyumon". Urodził się pod imieniem w Tome, był znany także jako do roku 1986, kiedy to zmienił swoje nazwisko na Ishinomori.
Ishinomori palił papierosy, pod koniec życia ciężko chorował na chłoniaki. Zmarł na wywołany przez nie atak serca niespełna 3 dni po 60. rocznicy urodzin. Jego synem jest Jou Onodera.
Pośmiertnie Ishinomori został wpisany do Księgi rekordów Guinnessa, za pobicie rekordu 128 000 stron komiksu stworzonych przez jednego autora. W 2001 w Ishinomaki otworzono muzeum poświęcone jego imieniem, wraz z wystawą jego twórczości.

</doc>
<doc id="2919168" url="https://pl.wikipedia.org/wiki?curid=2919168" title="Strzelectwo na Igrzyskach Imperium Brytyjskiego i Wspólnoty Brytyjskiej 1966 - pistolet dowolny, 50 m">
Strzelectwo na Igrzyskach Imperium Brytyjskiego i Wspólnoty Brytyjskiej 1966 - pistolet dowolny, 50 m



</doc>
<doc id="2919171" url="https://pl.wikipedia.org/wiki?curid=2919171" title="Strzelectwo na Igrzyskach Imperium Brytyjskiego i Wspólnoty Brytyjskiej 1966 - pistolet centralnego zapłonu">
Strzelectwo na Igrzyskach Imperium Brytyjskiego i Wspólnoty Brytyjskiej 1966 - pistolet centralnego zapłonu



</doc>
<doc id="2919174" url="https://pl.wikipedia.org/wiki?curid=2919174" title="Apiranthos">
Apiranthos



</doc>
<doc id="2919175" url="https://pl.wikipedia.org/wiki?curid=2919175" title="Strzelectwo na Igrzyskach Imperium Brytyjskiego i Wspólnoty Brytyjskiej 1966 - pistolet dowolny 50 m mężczyzn">
Strzelectwo na Igrzyskach Imperium Brytyjskiego i Wspólnoty Brytyjskiej 1966 - pistolet dowolny 50 m mężczyzn



</doc>
<doc id="2919176" url="https://pl.wikipedia.org/wiki?curid=2919176" title="Szubienica w Poznaniu">
Szubienica w Poznaniu

Szubienica w Poznaniu – narzędzie wykonywania kary śmierci poprzez powieszenie, zlokalizowane w Poznaniu.
Historia.
Pierwsza szubienica w Poznaniu stała w XIV lub XV wieku (pierwsza wzmianka – 1403) na łąkach nadwarciańskich, w pobliżu kościoła dominikańskiego. W XV wieku obiekt przeniesiono z uwagi na częste powodzie i podtopienia, które uniemożliwiały korzystanie z urządzenia przez długie okresy. Nową, drewnianą szubienicę wzniesiono około dwa kilometry na południe od Bramy Wrocławskiej, na Wildzie, przy drodze mosińskiej (obecna ul. Dolna Wilda między Krzyżową i Chłapowskiego). Rozebrano ją w XVI wieku, kiedy to decyzją magistratu postanowiono wznieść kolejną. W 1543 miał na niej zawisnąć pierwszy skazaniec – Tomasz z Sarnowa, któremu karę zamieniono na ścięcie. Na szubienicy tej często ginęły w XVI wieku osoby skazane za czary i magię, co było owocem szeroko zakrojonej przez kler i świeckich akcji zwalczania kultu szatana. Zdarzały się też przypadki palenia osób na stosie, ćwiartowania i ścinania przy szubienicy (zwłoki wystawiano potem często na widok publiczny na kilka dni). W marcu 1571 zakończono kolejną przebudowę obiektu – tym razem była to szubienica z 9 tysięcy cegieł (pochodzących z cegielni Jana Baptysty Quadro) i drogich bali dębowych ze studnią na szkielety wisielców. Tracono tutaj nie tylko mieszkańców Poznania i okolic, ale też osoby z innych części kraju, np. Krzysztofa Wardę z Warszawy, Stanisława z Pułtuska, czy Stanisława Skowronka z Czerska (1577). Mogło tu zawisnąć do czterech skazańców naraz. Od XVI wieku na szubienicy wieszano też kobiety, wcześniej głównie pławione w Warcie. Wiek XVII obfitował w kolejne egzekucje za czary, np. Reginę Boroszkę ze Stęszewa skazano za kopulację z czterema diabłami i spalono przy szubienicy. Murowane miejsce kaźni na Wildzie zostało rozebrane przez stacjonujące tu w połowie XVIII wieku wojska rosyjskie i odbudowane ponownie przez poznańskie władze miejskie w latach 1780-1781 (10.000 cegieł i 9 belek dębowych). Przetrwało do połowy XIX wieku.
Upamiętnienie.
W miejscu szubienicy (ul. Dolna Wilda) stoi obecnie kapliczka Serca Jezusowego. U wylotu ul. Krzyżowej postawiono natomiast krzyż w miejscu, gdzie skazani modlili się przed egzekucją. Kapliczka wkomponowana jest w mur od ul. Dolna Wilda. Jest murowana, z metalowym krucyfiksem, datami 966-1966, żeliwną tabliczką fundacyjną z 1927 ("Kapliczka pamiątkowa fundacji Stowarzyszenia Porządku Publicznego Poznań – Wilda. Dnia 5 czerwca 1927 r.") i napisem "Kapliczka pamiątkowa, Pomnik 1000-lecia Chrztu Polski. Zbudowana około 1667 r., odnowiona 1927 r., odbudowana w roku Millenijnym 14. IV. 1966 r. W hołdzie Sercu Jezusowemu czciciele robotnicy dzielnicy Poznań – Wilda". Oprócz tego wykuto długą inskrypcję na część Serca Jezusowego.

</doc>
<doc id="2919177" url="https://pl.wikipedia.org/wiki?curid=2919177" title="Herb Skopja">
Herb Skopja

Herb Skopja (mac. "Грб на Скопје") – w tarczy herbowej przedstawiono symbole miasta – rzekę Wardar, przerzucony nad nią Kamienny Most oraz twierdzę Kale. W górnej części tarczy umieszczono ośnieżony szczyt Skopska Crna Gora, leżący w paśmie Szar Płanina – w górach, otaczający stolicę Macedonii Północnej.
Herb Skopja znajduje się także na fladze miasta.

</doc>
<doc id="2919178" url="https://pl.wikipedia.org/wiki?curid=2919178" title="Nikolaos Tselementes">
Nikolaos Tselementes



</doc>
<doc id="2919181" url="https://pl.wikipedia.org/wiki?curid=2919181" title="Krymka">
Krymka

Krymka – ściśle przylegająca do głowy czapka bez daszka, noszona przez Tatarów krymskich, Żydów starozakonnych i ludy Azji Środkowej w czasach nowożytnych i współczesnych (także czapka z baranów krymskich). W Polsce rozpowszechniła się w XVI wieku. Może być uszyta z alpaki, kamlotu, jedwabiu, rzadziej z haftowanego aksamitu (tiubietiejka). Najczęściej jest ozdobiona haftem. Jest to czapka z wysokim kolistym obramieniem i płaskim wierzchem.

</doc>
<doc id="2919185" url="https://pl.wikipedia.org/wiki?curid=2919185" title="Aleksandros Giotis">
Aleksandros Giotis



</doc>
<doc id="2919189" url="https://pl.wikipedia.org/wiki?curid=2919189" title="Parafia Świętych Apostołów Piotra i Pawła w Krępie Kościelnej">
Parafia Świętych Apostołów Piotra i Pawła w Krępie Kościelnej

Parafia Świętych Apostołów Piotra i Pawła w Krępie Kościelnej – jedna z 10 parafii rzymskokatolickich dekanatu sienneńskiego diecezji radomskiej.
Historia.
Dokumenty watykańskie wymieniają w latach 1325–1328 Macieja, plebana Krępy w archdiakonacie lubelskim. Ok. 1440 dziedzicami Krępy byli Piotr i Oswald herbu Dębno. Pierwotny kościół drewniany wzmiankowany był w 1326, a następny w XV w. jako kościół filialny parafii Lipsko. Dopiero dziedzic Denhoff uzyskał ponowne erygowanie parafii po 1679. Kolejny kościół drewniany, fundacji Konstancji z Sanguszków marszałkowej litewskiej, zbudowany został w latach 1774–1778 z drewna sosnowego, rżniętego, na podmurówce. Był świątynią orientowaną, konsekrowaną 20 września 1778 przez bpa Jana Kantego Lenczewskiego, sufragana lubelskiego. Na tym samym miejscu wzniesiono obecny kościół pw. Świętych Apostołów Piotra i Pawła. Zbudował go, według projektu arch. Rudolfa Mejera z Radomia, w latach 1911–1930 staraniem księży: Andrzeja Baltyna, Feliksa Horodyskiego i Józefa Drabowicza. Poświęcenie kościoła miało miejsce 29 czerwca 1930, a konsekracja, której dokonał bp Piotr Gołębiowski, w 1961. Kościół jest budowlą trzynawową, w stylu neogotyku nadwiślańskiego, zbudowaną z cegły czerwonej. Z parafii tej pochodził bp Stanisław Sygnet.
Zasięg parafii.
Do parafii należą wierni, mieszkający w miejscowościach: Aleksandrów, Boży Dar, Bronisławów, Huta, Jakubówka, Jawor Solecki, Jaworska Wola, Krępa Górna, Krępa Kościelna, Leopoldów, Leszczyny, Lipa-Krępa, Lipa-Miklas, Lucjanów, Małgorzacin, Maziarze, Nowa Wieś, Podolany, Ratyniec, Wiśniówek Duży, Wiśniówek Mały, Władysławów, Wyględów i Zofiówka.

</doc>
<doc id="2919190" url="https://pl.wikipedia.org/wiki?curid=2919190" title="Fałdówka">
Fałdówka



</doc>
<doc id="2919191" url="https://pl.wikipedia.org/wiki?curid=2919191" title="Trolejbusy w Plewnie">
Trolejbusy w Plewnie



</doc>
<doc id="2919193" url="https://pl.wikipedia.org/wiki?curid=2919193" title="Tadeusz Jarosz (duchowny)">
Tadeusz Jarosz (duchowny)

Tadeusz Zenon Jarosz (ur. 11 października 1931 w Warszawie, zm. 19 maja 2011 tamże) – polski duchowny Kościoła Ewangelicznych Chrześcijan, inżynier, rzecznik patentowy, przewodniczący Rady Zakładowej Związku Zawodowego Metalowców.
Działalność.
Syn Tadeusza i Karoliny. W wieku ośmiu lat stracił ojca, który nie wrócił z obozu pracy w Lipsku w Niemczech. Chrzest wiary przyjął w czerwcu 1949 w Warszawie wraz ze swoją późniejszą żoną Stefanią Barbarą z domu Latawiec. Pobrali się 12 lipca 1953. Razem przeżyli 58 lat i wychowali pięcioro dzieci: Tadeusza, Daniela, Annę, Pawła i Adama.
W listopadzie 1966 otrzymał dyplom ukończenia Politechniki Warszawskiej na Wydziale Mechanicznym, uzyskując tytuł inżyniera mechanika. W latach 70. pracował na kierowniczym stanowisku jako rzecznik patentowy w Biurze Projektów „Bipromasz” w Warszawie. Pełnił również funkcję męża zaufania, a później przewodniczącego Rady Zakładowej Związku Zawodowego Metalowców.
Działalność religijną rozpoczął jako nauczyciel w Szkółce Niedzielnej. Brał czynny udział w służbie odwiedzania słuchaczy w ramach działalności radia „Głos Ewangelii”, m.in. w Piątkowie, gdzie później powstał zbór. W latach 70. był ewangelistą w I Zborze Zjednoczonego Kościoła Ewangelicznego w Warszawie przy ul. Zagórnej 10, gdzie w 1981 został wybrany na pastora. Pełnił funkcję przewodniczącego Ugrupowania Ewangelicznych Chrześcijan w Zjednoczonym Kościele Ewangelicznym (ZKE). W latach 1984–1988 zasiadał w prezydium ZKE.
W latach 80. nawiązując współpracę ze szwajcarską fundacją chrześcijańską Fondation Le Grain de Blé (Suisse) zorganizował akcję wysyłania polskich dzieci z biednych rodzin i z domów dziecka na wczasy klimatyczne do La Bessonnaz w Szwajcarii. Ogółem w ciągu 7 lat miało tam możliwość usłyszeć Ewangelię 1560 dzieci.
W 1988 pomimo dużych oporów środowiska ewangelikalnego zarejestrował pierwszą w Polsce ewangeliczną fundację charytatywną pod nazwą Ewangeliczna Fundacja Przyjaciół Rodziny, w której został prezesem.
Był pomysłodawcą i twórcą dwóch obiektów fundacji: ośrodka konferencyjno-wypoczynkowego w Opypach na terenie gminy Grodzisk Mazowiecki – Arka 1 oraz biura fundacji ze świetlicą dla dzieci i stołówką na warszawskiej Pradze przy ul. Stanisławowskiej 14 – Arka 2. Fundatorami byli Jean i Mady André z fundacji Le Grain de Blé z Lozanny (Szwajcaria), Stowarzyszenie Regenbogen V.E. z Frankfurtu (Niemcy), fundacja Stichting Hulp Oost-Europa z Barneveld (Holandia), Werk Group de Ark z Oene (Holandia) oraz Zbory i przyjaciele z Norwegii.
W 1997 w Arce 2 założył Zbór Kościoła Ewangelicznych Chrześcijan „Getsemane” w Warszawie, w którym został pastorem. Tam również organizował dla najuboższych tzw. „Obiady czwartkowe u Brata Tadeusza”, gdzie było głoszone Słowo Ewangelii.
W 2003 za działalność na rzecz dzieci został uhonorowany nagrodą „Serce dzieciom” na mocy Uchwały Zarządu Dzielnicy Praga Południe m.st. Warszawy.
Jego działalność czynnie wspierała jego żona Barbara. Do ostatnich chwil kierował Fundacją i Zborem. Zmarł po ciężkiej chorobie. Pochowany został na Cmentarzu Ewangelicko-Reformowanym w Warszawie przy ul. Żytniej (kwatera 7-2-7).

</doc>
<doc id="2919194" url="https://pl.wikipedia.org/wiki?curid=2919194" title="Cztery diabły">
Cztery diabły

Cztery diabły (ang. "4 Devils", "Four Devils") – amerykański film z 1928 roku w reżyserii Friedricha Wilhelma Murnaua.

</doc>
<doc id="2919195" url="https://pl.wikipedia.org/wiki?curid=2919195" title="Kwiat pustyni (powieść)">
Kwiat pustyni (powieść)

Kwiat pustyni. Z namiotu nomadów do Nowego Jorku – powieść autobiograficzna napisana przez Waris Dirie. Pierwsze wydanie pojawiło się w 1997 roku, natomiast polska publikacja ukazała się w roku 2000.
Powieść jest autobiografią somalijskiej modelki Waris Dirie. W języku plemienia koczowników, z jakiego pochodziła bohaterka, "Waris" oznacza "Kwiat pustyni". Autorka opisuje drogę, jaką przebyła w dotarciu na szczyt kariery. Jako 5-letnia dziewczynka została obrzezana, jednak za mąż miała wyjść dopiero w wieku 13 lat. Te dwa wydarzenia zaważyły na jej przyszłym życiu i błyskawicznej, spektakularnej karierze modelki.
W 2009 roku pojawiła się ekranizacja książki - Kwiat pustyni (film) - w reżyserii Sherry Hormana. W rolach głównych wystąpili: Liya Kebede (jako Waris Dirie), Sally Hawkins (Marylin), Meera Syal (Pushpa Patel) oraz Anthony Mackie (Harold Jackson).
Jako książka mówiona powieść została wydana przez Świat Książki w 2010 roku. Książka jest czytana przez Agnieszkę Judycką.

</doc>
<doc id="2919196" url="https://pl.wikipedia.org/wiki?curid=2919196" title="Mantas Kuklys">
Mantas Kuklys

Mantas Kuklys (ur. 10 czerwca 1987 w Szawlach) − litewski piłkarz grający na pozycji pomocnika.
Kariera klubowa.
Kuklys profesjonalną karierę rozpoczynał w klubie FK Szawle. Po zakończeniu sezonu 2010 zdecydował się wyjechać do belgijskiego KV Turnhout, zaś w 2012 roku został graczem klubu Žalgiris Wilno. Po dwóch sezonach spędzonych w tym klubie zimą 2014 roku trafił na wypożyczenie do czeskiego klubu Bohemians 1905. Po zakończeniu sezonu powrócił do Wilna, razem z innym wypożyczonym piłkarzem Egidijusem Vaitkūnasem. W barwach Žalgirisu występował ostatecznie do 2018 roku i w tym czasie wystąpił w 150 meczach ligowych, zdobywając 39 bramek. Przed rozpoczęciem sezonu 2018 zdecydował się na transfer do kazachskiego Żetysu Tałdykorgan.
Reprezentacja.
W seniorskiej reprezentacji Litwy Kuklys zadebiutował 3 czerwca 2012 roku w meczu z Estonią.

</doc>
<doc id="2919198" url="https://pl.wikipedia.org/wiki?curid=2919198" title="Domin Sport">
Domin Sport

DOMIN Sport – polska zawodowa grupa kolarska założona w 2013 roku we Włoszczowie. Grupa zarejestrowana jest w dywizji UCI Continental Teams. W sezonie 2013 sponsorem tytularnym był producent napojów energetycznych Las Vegas Power Energy Drink, w 2014 producent rowerów Mexller. W sezonie 2015 grupa nie miała sponsora tytularnego i jeździła pod własną nazwą. Również w sezonie 2016 będzie występować pod tą samą nazwą.
Historia.
Poprzednie grupy kolarskie stowarzyszenia Domin Sport.
W 2004 roku powstała grupa kolarska Chłodnia-Śnieżka-Częstochowa. W trakcie sezonu jednym z dyrektorów sportowych grupy został Andrzej Domin i zmieniła ona nazwę na Dominscout-Śnieżka-Lody. Po 2004 roku stowarzyszenie Domin Sport przejęło łódzką grupę Knauf-Mikomax, która w sezonach 2005-2006 miała siedzibę we Włoszczowie i jeździła jako Knauf Team. W 2007 roku grupa została początkowo zarejestrowana pod nazwą Domin Sport, by w kwietniu zmienić nazwę na Dynatek. W latach 2008-2010 stowarzyszenie Domin Sport prowadziło w Kleszczowie szkolenie grup młodzików i juniorów.

</doc>
<doc id="2919199" url="https://pl.wikipedia.org/wiki?curid=2919199" title="1 Eskadra Lotnictwa Taktycznego">
1 Eskadra Lotnictwa Taktycznego

1 Eskadra Lotnictwa Taktycznego „Warszawa” im. gen. bryg. pil. Stefana Pawlikowskiego (1 elt) – pododdział Sił Powietrznych RP.
Formowanie.
Z dniem 1 stycznia 2001 roku, na bazie rozformowanego 1 Pułku Lotnictwa Myśliwskiego "Warszawa" sformowana została 1 Eskadra Lotnictwa Taktycznego.
2 dniem 1 lipca 2010 roku eskadra została włączona w skład 23 Bazy Lotnictwa Taktycznego w Mińsku Mazowieckim.

</doc>
<doc id="2919206" url="https://pl.wikipedia.org/wiki?curid=2919206" title="Szeflera parasolowata">
Szeflera parasolowata

Szeflera parasolowata, szeflera promieniolistna ("Schefflera actinophylla" Endl. Harms) – gatunek drzewa z rodziny araliowatych. Pochodzi z północnej Australii i Nowej Gwinei, powszechnie występuje w strefie tropikalnej. Strefy mrozoodporności: 10-11.

</doc>
<doc id="2919211" url="https://pl.wikipedia.org/wiki?curid=2919211" title="Krudowie">
Krudowie

Krudowie (ang. "The Croods") – amerykański film animowany z 2013 roku oparty na scenariuszu i reżyserii Kirka DeMicco i Chrisa Sandersa. Wyprodukowany przez 20th Century Fox. Światowa premiera filmu miała miejsce 15 lutego 2013 podczas 63. Międzynarodowego Festiwalu Filmowego w Berlinie. W Polsce premiera filmu odbyła się 5 kwietnia 2013.
Film uzyskał głównie pozytywne recenzje i okazał się sukcesem kasowym, zarabiając ponad 587 mln dol. na budżet w wysokości 135 mln dol.. Został nominowany do Oscara w kategorii Najlepszy długometrażowy film animowany.
Opis fabuły.
Ziemia, cztery miliony lat temu. Aktywność wulkaniczna zupełnie zmienia prehistoryczny krajobraz, dlatego jaskiniowiec Grug, głowa rodu Krudów, musi znaleźć nowy dom dla siebie i swoich bliskich. Opuszcza więc tereny, na których spędził całe życie, i wyrusza w poszukiwaniu przytulnej i bezpiecznej jaskini. Towarzyszą mu: przebojowa żona Ugga, niezbyt rozgarnięty syn Thunk, rezolutna nastoletnia Eep i maleńka Sandy. Rodzina nie byłaby pełna bez zrzędliwej Babci Grugi, która uznawana jest za wiekową, chociaż ma 45 lat. Niespodziewanie dołącza do nich młody, operatywny Guy – twórca przełomowych i zabawnych wynalazków. Hołdujący tradycji Grug niechętnie patrzy na te nowinki, tym bardziej, że chłopak wyraźnie wpadł w oko Eep. Konserwatywny ojciec rodziny nie spodziewa się nawet, że niebezpieczna wyprawa w rejony pełne dzikich zwierząt i nieznanych zagrożeń zmieni losy wielu stworzeń na całej Ziemi.
Serial TV.
Od 2015 roku produkowany jest serial animowany oparty na filmie, pt. "Krudowie – u zarania dziejów". Akcja toczy się na długo przed wydarzeniami z filmu, przez co nie występuje w nim postać Guya. Premiera serialu odbyła się w Stanach Zjednoczonych 24 grudnia 2015 na stronie internetowej platformy Netflix. W Polsce serial zadebiutował 21 maja 2015 na antenie teleTOON+.

</doc>
<doc id="2919213" url="https://pl.wikipedia.org/wiki?curid=2919213" title="Bops">
Bops

Bops, złotokres ("Boops boops") – gatunek morskiej ryby z rodziny prażmowatych (Sparidae). 
Występowanie.
Zamieszkuje przydenną strefę wód wschodniego Oceanu Atlantyckiego, Morze Śródziemne i Morze Czarne, gdzie jest spotykany do głębokości 100 m, rzadko bywają na większych głębokościach (do 350 m).
Charakterystyka.
Ubarwienie ciała srebrzysto-złotawo-zielone z widocznymi czterema podłużnymi pasami w kolorze metalicznego złota. Płetwy żółte, żółtozielone, pod płetwą piersiową uwidacznia się ciemna plama koloru brązowego. Są wszystkożerne, dorastają do 36-40 cm długości, najczęściej nie przekraczają 20 cm. 
Znaczenie gospodarcze.
Odławiane do celów konsumpcyjnych pod różną postacią.
Zagrożenia.
Gatunek jest nosicielem bardzo dużej grupy pasożytów, m.in. przywry z grupy Digenea, bezkręgowce Acanthocephala, pasożytnicze mikroorganizmy Myxozoa, pierwotniaki Ichthyodinium chabelardi z typu wiciowców.

</doc>
<doc id="2919214" url="https://pl.wikipedia.org/wiki?curid=2919214" title="Cynaedus gracilis">
Cynaedus gracilis



</doc>
<doc id="2919215" url="https://pl.wikipedia.org/wiki?curid=2919215" title="Sparus boops">
Sparus boops



</doc>
<doc id="2919216" url="https://pl.wikipedia.org/wiki?curid=2919216" title="Box vulgaris">
Box vulgaris



</doc>
<doc id="2919217" url="https://pl.wikipedia.org/wiki?curid=2919217" title="Box canariensis">
Box canariensis



</doc>
<doc id="2919218" url="https://pl.wikipedia.org/wiki?curid=2919218" title="Box boops">
Box boops



</doc>
<doc id="2919219" url="https://pl.wikipedia.org/wiki?curid=2919219" title="Boops canariensis">
Boops canariensis



</doc>
<doc id="2919220" url="https://pl.wikipedia.org/wiki?curid=2919220" title="Boops boops">
Boops boops



</doc>
<doc id="2919221" url="https://pl.wikipedia.org/wiki?curid=2919221" title="Złotokres">
Złotokres



</doc>
<doc id="2919222" url="https://pl.wikipedia.org/wiki?curid=2919222" title="Slaughterhouse Supremacy">
Slaughterhouse Supremacy

Slaughterhouse Supremacy – pierwszy album szwedzkiego thrash metalowego zespołu Terror 2000. Płyta doczekała się dwóch reedycji, w roku 2003 oraz 2005.

</doc>
<doc id="2919223" url="https://pl.wikipedia.org/wiki?curid=2919223" title="Jarosław Rębiewski">
Jarosław Rębiewski

Jarosław Rębiewski (ur. 27 lutego 1974 w Łodzi) – polski kolarz szosowy. W sezonie 2013 zawodnik grupy Las Vegas Power Energy Drink.

</doc>
<doc id="2919224" url="https://pl.wikipedia.org/wiki?curid=2919224" title="Nasze roztańczone córki">
Nasze roztańczone córki

Nasze roztańczone córki (ang. "Our Dancing Daughters") – amerykański film z 1928 roku w reżyserii Harry'ego Beaumonta.

</doc>
<doc id="2919225" url="https://pl.wikipedia.org/wiki?curid=2919225" title="Bula (geomorfologia)">
Bula (geomorfologia)

Bula – forma ukształtowania terenu. Jest to kopulaste lub okrągławe wzniesienie na grzbiecie górskim, na stoku lub w dolinie. Przypomina kopę, jest jednak od niej mniej wybitne. Bule mogą być trawiaste, piarżyste, ale także porośnięte kosodrzewiną lub drzewami. Przykładem buli w polskich Tatrach jest Bula pod Rysami.

</doc>
<doc id="2919228" url="https://pl.wikipedia.org/wiki?curid=2919228" title="Lekkoatletyka na Letnich Igrzyskach Olimpijskich 1912 – pchnięcie kulą oburącz mężczyzn">
Lekkoatletyka na Letnich Igrzyskach Olimpijskich 1912 – pchnięcie kulą oburącz mężczyzn

Pchnięcie kulą oburącz mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Zawody zostały rozegrane 11 lipca na Stadionie Olimpijskim.
Był to jedyny raz, kiedy to ta konkurencja była rozgrywana na igrzyskach olimpijskich. Rzadko rozgrywano ją na głównych imprezach sportowych, lecz rekord świata - odległość 28 metrów - został ustalony przez Ralpha Rose'a w Oakland na miesiąc przed igrzyskami. 
W zawodach wzięło udział siedmiu zawodników z czterech reprezentacji. Do finału awansowało pierwszych trzech. W eliminacjach i finale wykonywano po trzy pchnięcia każdą ręką, a najlepsze wynik z trzech prób dla każdej ręki sumowano. Złoto zdobył Amerykanin Ralph Rose.

</doc>
<doc id="2919240" url="https://pl.wikipedia.org/wiki?curid=2919240" title="List (film 1929)">
List (film 1929)

List (ang. "The Letter ") – amerykański film z 1929 roku w reżyserii Jeana de Limura, zrealizowany w erze Pre-Code.

</doc>
<doc id="2919241" url="https://pl.wikipedia.org/wiki?curid=2919241" title="Sparus raii">
Sparus raii



</doc>
<doc id="2919242" url="https://pl.wikipedia.org/wiki?curid=2919242" title="Sparus johnsoni">
Sparus johnsoni



</doc>
<doc id="2919243" url="https://pl.wikipedia.org/wiki?curid=2919243" title="Brama chilensis">
Brama chilensis



</doc>
<doc id="2919244" url="https://pl.wikipedia.org/wiki?curid=2919244" title="Toxotes squamosus">
Toxotes squamosus



</doc>
<doc id="2919245" url="https://pl.wikipedia.org/wiki?curid=2919245" title="Sparus raji">
Sparus raji



</doc>
<doc id="2919250" url="https://pl.wikipedia.org/wiki?curid=2919250" title="Płomykówka ziemna">
Płomykówka ziemna

Płomykówka ziemna ("Tyto capensis") – gatunek średniej wielkości ptaka z rodziny płomykówkowatych (Tytonidae). Zasiedla niektóre części środkowej i południowej Afryki.
Systematyka.
Płomykówka ziemna jest blisko spokrewniona z płomykówką długonogą ("T. longimembris"), dawniej były one często uważane za jeden gatunek. Międzynarodowy Komitet Ornitologiczny (IOC) oraz autorzy "Birds of the World" uznają płomykówkę ziemną za gatunek monotypowy.
Morfologia.
Wymiary średnie:
Szlara ma barwę kremową, z żółtawym obrzeżeniem o gęstym, ciemnym nakrapianiu. Tęczówka czarnobrązowa, dziób od jasnoróżowego po białawy. Wierzch ciała jest całkowicie brunatnoczarny, z rzadkimi białymi i szarymi plamkami. Lotki pierwszego i drugiego rzędu mają barwę szarobrązową, lecz u nasady żółtawą. Ogon krótki, środkowe pióra brązowe, ale jaśnieją im bardziej na zewnątrz. Spód ciała kremowobrązowy do białawego, pokryty ciemnymi plamami. Nogi pokrywają jasne pióra, aż do 1/3 stępu. Pazury od ciemnobrązowego do prawie czarnego.
Zasięg występowania.
Występuje we wschodniej części RPA, w Lesotho, Suazi, Zimbabwe, północnej i południowej Tanzanii, południowej, wschodniej i zachodniej Demokratycznej Republice Konga, centralnym i południowo-wschodnim Kongu, północnej Angoli, południowo-zachodniej Kenii, wschodniej i zachodniej Ugandzie oraz w Kamerunie. Dwukrotnie stwierdzona w Etiopii, jedno błędne stwierdzenie w Namibii.
Ekologia i zachowanie.
Otwarte sawanny, łąki, także suche, do wysokości 3200 m n.p.m. W Górach Aberdare i górze Kenia może występować na wyższej wysokości. Środowisko, w którym żyje, cechują długie trawy.
Płomykówka ziemna to ptak nocny i rzadko widuje się ją za dnia w locie. Dzień spędza na ziemi w wysokiej trawie. Udeptując ją, tworzy kopulaste przestrzenie lub nawet kilkumetrowe tunele. Para ptaków może razem przebywać. Jeżeli nie ma wystarczająco jedzenia, ptak ten może udać się na polowanie rankiem lub o zmierzchu. Zawołanie jest skrzeczące, podobne jak u płomykówki zwyczajnej, lecz łagodniejsze.
Drapieżnikiem, który może zagrozić temu gatunkowi, jest błotniak afrykański ("Circus ranivorus").
Wiadomo, że ten gatunek sowy poluje na żółtokreta nadbrzeżnego ("Chlorotalpa duthieae"), sierściomysz afrykańską ("Dasymus incomtus"), piaskogrzeba przylądkowego ("Georychus capensis"), gryzonie z rodzaju "Otomys" i "Mastomys", afrojeża buszmeńskiego ("Atelerix frontalis"), ryjkonosy, zającowate, nietoperze, bekasy afrykańskie ("Gallinago nigripennis"), chrząszcze oraz termity.
Płomykówka ziemna wyprowadza lęgi od grudnia do sierpnia. Gniazdo jest zagłębieniem w ziemi wyściełanym trawą. Odchodzą od niego liczne tunele, by ptak mógł z niego wychodzić, nie narażając się na atak drapieżnika. Składa 2–6 jaj, zazwyczaj w odstępach dwudniowych. Mają one wymiary 41,1×32,7 mm. Inkubacja (wyłącznie przez samicę) zaczyna się od złożenia pierwszego jaja i trwa 32–42 dni. Pierwsze 10 dni po wykluciu samiec donosi pokarm, a samica karmi pisklęta, potem robią to oba ptaki. Gdy pisklęta mają 28–35 dni, zaczynają chodzić po tunelach. W wieku 7 tygodni rozpoczynają próby latania. Po nauczeniu się pozostają z rodzicami przez 3 tygodnie, aż nie osiągną pełnej samodzielności.
Status.
IUCN uznaje płomykówkę ziemną za gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji nie została oszacowana; w 1999 roku ptak ten opisywany był jako lokalnie pospolity do niezbyt licznego. BirdLife International uznaje trend liczebności populacji za spadkowy ze względu na niszczenie siedlisk.

</doc>
<doc id="2919251" url="https://pl.wikipedia.org/wiki?curid=2919251" title="Sparus niger">
Sparus niger



</doc>
<doc id="2919252" url="https://pl.wikipedia.org/wiki?curid=2919252" title="Sparus castaneola">
Sparus castaneola



</doc>
<doc id="2919253" url="https://pl.wikipedia.org/wiki?curid=2919253" title="Lepodus squamosus">
Lepodus squamosus



</doc>
<doc id="2919254" url="https://pl.wikipedia.org/wiki?curid=2919254" title="Lepodus saragus">
Lepodus saragus



</doc>
<doc id="2919255" url="https://pl.wikipedia.org/wiki?curid=2919255" title="Lepidotus catalonicus">
Lepidotus catalonicus



</doc>
<doc id="2919256" url="https://pl.wikipedia.org/wiki?curid=2919256" title="Chaetodon umbratus">
Chaetodon umbratus



</doc>
<doc id="2919257" url="https://pl.wikipedia.org/wiki?curid=2919257" title="Brama squamosa">
Brama squamosa



</doc>
<doc id="2919258" url="https://pl.wikipedia.org/wiki?curid=2919258" title="Brama rayi">
Brama rayi



</doc>
<doc id="2919259" url="https://pl.wikipedia.org/wiki?curid=2919259" title="Brama raji">
Brama raji



</doc>
<doc id="2919260" url="https://pl.wikipedia.org/wiki?curid=2919260" title="Brama raii">
Brama raii



</doc>
<doc id="2919261" url="https://pl.wikipedia.org/wiki?curid=2919261" title="Brama pinnasquamata">
Brama pinnasquamata



</doc>
<doc id="2919262" url="https://pl.wikipedia.org/wiki?curid=2919262" title="Brama marina">
Brama marina



</doc>
<doc id="2919263" url="https://pl.wikipedia.org/wiki?curid=2919263" title="Sparus brama">
Sparus brama



</doc>
<doc id="2919264" url="https://pl.wikipedia.org/wiki?curid=2919264" title="Antoni Tyczyński">
Antoni Tyczyński

Antoni Tyczyński (ur. 13 czerwca 1856 w Krzemienicy, zm. 15 kwietnia 1925 w Leżajsku) – polski duchowny rzymskokatolicki, dziekan łańcucki, wicedziekan leżajski, działacz społeczny, oświatowy i gospodarczy.
Życiorys.
Urodził się 13 czerwca 1856 w Krzemienicy, w rodzinie Jana, karbowego w majątku w Krzemienicy, i Marianny z d. Piżuk. Szkołę powszechną ukończył w Łańcucie, gimnazjum w Rzeszowie. W 1876 podjął studia na wydziale prawa Uniwersytetu Jagiellońskiego w Krakowie. Po roku zrezygnował i wstąpił do Seminarium Duchownego w Przemyślu. Święcenia kapłańskie otrzymał w 1881. Pierwsze lata posługi kapłańskiej (1881–1886) spędził jako wikary przy kościele farnym w Rzeszowie. W 1886 został skierowany na probostwo do wsi Albigowa. Zastał tutaj 1-klasową szkołę, którą w 1887 umieścił w nowym budynku jako szkołę 2-klasową dla 108 uczniów, w 1904 czyniąc ją 4-klasową dla 316 uczniów. W 1891 założył Kółko Rolnicze zostając jego prezesem, ochronkę dla dzieci, które można było w niej pozostawić na okres np. wzmożonych prac polowych oraz Czytelnię Towarzystwa Wiedzy Rolniczej. W latach 1895–1897 wystawił we wsi nowy murowany kościół według projektu Sławomira Odrzywolskiego. W 1898 uruchomił Szkołę Koszykarską dla 10 uczniów. W 1899 dzięki pożyczce otrzymanej we Lwowie udało się powiększyć liczbę uczniów do 50 osób oraz wybudować dla szkoły nowy budynek. Wyroby koszykarskie były nagradzane złotymi medalami na wystawach w Łańcucie w 1904, na wystawie kościelnej w 1909 oraz na wystawie w Pradze w 1913. W 1900 dzięki poparciu posła na Sejm Krajowy Bolesława Żardeckiego przeniósł do Albigowej utworzoną w 1898 w Gorliczynie Szkołę Gospodyń Wiejskich, w której pod okiem zawodowej szwaczki funkcjonowała między innymi pracownia ludowych strojów kobiecych. W 1901 powołał do życia Kasę Oszczędnościowo-Pożyczkową zorganizowaną na wzór Kas Stefczyka. W 1902 na własny koszt wystawił budynek mleczarni wyposażony bezpłatnie w maszyny do przerobu mleka przez Galicyjskie Towarzystwo Gospodarcze. W 1904 utworzył Spółkę Drenarską, nadepnie otworzył przytułek dla bezdomnych, a w 1911 doprowadził do otwarcia sklepu Kółka Rolniczego, który nie tylko handlował produktami spożywczymi, ale również nasionami, maszynami, środkami do ochrony roślin, jak również stanowił rodzaj wiejskiego klubu, gdzie można było się spotkać i podyskutować. Otwarcie sklepu było jedna z ostatnich inicjatyw księdza Tyczyńskiego w Albigowej. W grudniu 1912 został przeniesiony na stanowisko prepozyta parafii św. Trójcy w Leżajsku. W Leżajsku w 1916 podjął się misji założenia ochronki wraz z placówką opiekuńczo-wychowawczą. Do poprowadzenia placówki wystarał się o siostry zakonne ze Zgromadzenia Sióstr Służebniczek NMP NP ze Starej Wsi. Dla sióstr i ich misji zapisał w swoim testamencie kamienicę wraz z ogrodem niestety z obciążoną hipoteką, której przed śmiercią nie zdążył oddłużyć. Pochowany na cmentarzu komunalnym w Leżajsku (sektor ST3-II-32).
Upamiętnienie.
W 1927 Szkole Powszechnej w Albigowej nadano imię księdza Antoniego Tyczyńskiego, przywrócone powtórnie w 1998, co połączono z odsłonięciem tablicy pamiątkowej. Tablica pamiątkowa znajduje się również przy wejściu głównym kościoła parafialnego w Albigowej, a na cmentarzu w Leżajsku w 2000 nad grobem kapłana pojawił się nowy pomnik ufundowany wspólnymi siłami przez parafian Albigowej i Leżajska.

</doc>
<doc id="2919265" url="https://pl.wikipedia.org/wiki?curid=2919265" title="Dynatek">
Dynatek



</doc>
<doc id="2919267" url="https://pl.wikipedia.org/wiki?curid=2919267" title="Stanisław Kolowca">
Stanisław Kolowca

Stanisław Kolowca (ur. 1904, zm. 10 lipca 1968 w Krakowie) – fotograf, miłośnik i koneser sztuki dawnej, brat doc. dr Józefa Kolowcy - specjalisty w dziedzinie żywienia zwierząt, działacza ochrony przyrody, współtwórcy Wyższej Szkoły Rolniczej w Szczecinie.
Fotografią interesował się od czasów młodości. Początkowo pracował jako asystent operatora w wytwórni Elka-Film w Krakowie, później uczył się w zakładzie Antoniego Pawlikowskiego. Pod koniec lat 20. przez rok pobierał nauki w szkole graficznej w Wiedniu, a po powrocie do kraju został zatrudniony w Muzeum Przemysłu Artystycznego w Krakowie, dla którego fotografował dzieła sztuki i architekturę.
Po II wojnie światowej pracował w Państwowych Zbiorach Sztuki na Wawelu i Centralnej Agencji Fotograficznej. Ponadto był wykładowcą w krakowskiej Akademii Sztuk Pięknych oraz od roku 1945 członkiem Związku Polskich Artystów Fotografików. 
Prócz tradycyjnej techniki fotografii czarno-białej preferował tzw. techniki szlachetne m.in. metodę uwachromową, duksochrom i pigment. Ponadto eksperymentował nad fotografię barwną. Zajmował się przede wszystkim fotografowaniem dzieł sztuki: architektury, rzeźby, malarstwa i rzemiosła artystycznego. Znany jest z fotodokumentacji przede wszystkim polskich witraży gotyckich, zbiorów wawelskich oraz Ołtarza Mariackiego Wita Stwosza w kościele Najświętszej Marii Panny (wykonana dwukrotnie podczas konserwacji stwoszowskiego retabulum – w latach 1932–1933 oraz 1946–1950).

</doc>
<doc id="2919268" url="https://pl.wikipedia.org/wiki?curid=2919268" title="Stara Papiernia">
Stara Papiernia

Stara Papiernia – nowoczesne centrum handlowe mieszczące się od roku 2002 w zabytkowych budynkach pofabrycznych z XVIII wieku w Konstancinie-Jeziornie koło Warszawy.
Położenie.
Centrum handlowe znajduje się w Konstancinie-Jeziornie przy Rondzie Jana Pawła II i jest otoczone ulicami: Warszawską i Aleją Wojska Polskiego. Od północy przylega do brzegu rzeki Jeziorki, stanowiącej dopływ Wisły, a od południa do częściowo podziemnego kanału doprowadzającego wodę do nieistniejących już zakładów papierniczych w Mirkowie położonych w odległości ok. 1000 metrów na wschód.
Historia.
W roku 1760 powstała papiernia napędzana kołem wodnym, najstarszy zakład tego rodzaju na Mazowszu. Zakład nosił nazwę "Królewska Fabryka Papieru", a król Stanisław August Poniatowski korzystał wyłącznie z papieru z tej fabryki. Dokumenty Sejmu Czteroletniego i Konstytucja Trzeciego Maja powstały na papierze z tej fabryki. Korzystał z niego także Tadeusz Kościuszko. Właścicielem zakładu był Samuel Bruschke, po nim Józef Krzyczewski, a w roku 1830 zakład przeszedł w posiadanie Banku Polskiego.
W latach trzydziestych XIX wieku papiernia stała się zbyt przestarzała, by konkurować z nowszymi zakładami. Z Francji sprowadzono Gabriela Planche’go, który przejął w roku 1836 kierownictwo po Piotrze Łubieńskim. Postanowiono wznieść nowy budynek, by uruchomić nie wykorzystywaną dotychczas maszynę do produkcji papieru w rulonach, sprowadzoną z Wiednia w roku 1832 przez Bank Polski. Przy okazji zmodernizowano system zaopatrzenia zakładu w wodę.
W latach 1836-1838 wzniesiono nowy budynek według projektu architekta Jana Jakuba Gaya. Teren pod budowę kupiono od rodziny Potulickich, właścicieli pałacu w Oborach. Doprowadzono kanał od Jeziorki zasilający koło wodne.
Kanał istnieje nadal – prowadzi częściowo pod ziemią obok starego budynku fabrycznego aż do zbiornika wodnego przy zakładach „Konstans”. Na papierze z tej fabryki drukowano m.in. „Kurier Warszawski“&lt;ref name="k24/2"&gt; "Fabryka Papieru w Mirkowie: 1760-2012" w: "Konstancin24.eu" z dnia 8 marca 2011&lt;/ref&gt; W latach sześćdziesiątych XIX wieku Bank Polski sprzedał papiernię rodzinie Roeslerów.
W połowie XIX wieku wobec braku możliwości rozbudowy na starym miejscu założono nową fabrykę w odległości kilometra na wschód. Ten zakład (obecnie zlikwidowany) nazwano wtedy „dolną papiernią” w odróżnieniu od starej „górnej papierni”.
W roku 1869 papiernia w Mirkowie ("Towarzystwo Akcyjne Mirkowskiej Fabryki Papieru") przejęło obie fabryki od rodziny Roesslerów. Tą firma kierowali Edward Natanson oraz Leopold Stanisław Kronenberg.
Stary budynek utracił swoje znaczenie i służył tylko jako magazyn i miejsce przeróbki odpadów tekstylnych, popularnie zwane „szmaciarnią“. Budynek wpisano 8 sierpnia 1958 do rejestru zabytków pod numerem 1040/149.
W roku 1984 budynek padł pastwą pożaru. Pozostał w stanie ruiny do października 2000, kiedy to Jan Wejchert rozpoczął przebudowę dawnych budynków produkcyjnych na centrum handlowe według projektu biura Bulanda Mucha Architekci (BiM) prowadzonego przez Andrzeja Bulandę i Włodzimierza Muchę. Odbudowany obiekt otwarto 23 listopada 2002 roku.
Centrum handlowe.
Centrum składa się z dwóch budynków: W trzykondygnacyjnym budynku A (dawny budynek produkcyjny) znajduje się około 35 lokali, głównie restauracje, kawiarnie, butiki i punkty usługowe. Na placu przed budynkiem od strony ronda "Jana Pawła II" odbywają się wystawy zabytkowych samochodów i zaczynają się np: parady w czasie obchodów "Dni Konstancina". W parterowym budynku B (dawne magazyny) mieści się supermarket Biedronka, drogeria sieci Rossmann i inne punkty handlowe. Na dziedzińcu znajduje się tymczasowa wielofunkcyjna estrada oraz mały bazarek z sezonowymi kwiatami, owocami i warzywami.

</doc>
<doc id="2919270" url="https://pl.wikipedia.org/wiki?curid=2919270" title="Ambastaia sidthimunki">
Ambastaia sidthimunki



</doc>
<doc id="2919272" url="https://pl.wikipedia.org/wiki?curid=2919272" title="Aniołowie piekieł">
Aniołowie piekieł

Aniołowie piekieł (ang. "Hell’s Angels") – amerykański film z 1930, w reżyserii Edmunda Gouldinga, Howarda Hughesa oraz Jamesa Whale’a. Został zrealizowany w erze Pre-Code.
Opis fabuły.
Tuż przed wybuchem I wojny światowej, bracia Monte i Roy Rutledge odwiedzają Niemcy wraz z ich niemieckim kolegą z Uniwersytetu Oksfordzkiego, Karlem. Kiedy wojna się rozpoczyna Karl zostaje wezwany do Niemiec, i trafia na pokład sterowca, który bombarduje później Londyn. Kieruje on bomby w taki sposób, że nieszkodliwie spadają do wody. Monte i Roy natomiast wstępują do RAF-u. Nie są oni zadowoleni z powodu wojny, ale mimo to zostają ochotnikami do odbycia niebezpiecznej misji bombardowania niemieckiego składu amunicji.

</doc>
<doc id="2919273" url="https://pl.wikipedia.org/wiki?curid=2919273" title="Sam Kendricks">
Sam Kendricks

Sam Kendricks (ur. 7 września 1992 w Oxfordzie, w stanie Missisipi) – amerykański lekkoatleta, tyczkarz.
Złoty medalista uniwersjady (2013). Dwukrotny halowy wicemistrz świata (2016, 2018). Brązowy medalista igrzysk olimpijskich w Rio de Janeiro (2016). Rok później podczas mistrzostw świata w Londynie wywalczył złoty medal.
Wielokrotny złoty medalista mistrzostw kraju oraz mistrzostw NCAA. 
Sam Kendricks otrzymał pozytywny wynik testu COVID-19, co spowodowało, że nie wystąpi w igrzyskach olimpijskich w Tokio 2020. 

</doc>
<doc id="2919276" url="https://pl.wikipedia.org/wiki?curid=2919276" title="Ambastaia">
Ambastaia

Ambastaia – rodzaj słodkowodnych ryb karpiokształtnych z rodziny Botiidae.
Występowanie.
Azja Południowo-Wschodnia.
Klasyfikacja.
Gatunki zaliczane do tego rodzaju:

</doc>
<doc id="2919278" url="https://pl.wikipedia.org/wiki?curid=2919278" title="Etketamina">
Etketamina

Etketamina – organiczny związek chemiczny z grupy arylocykloheksyloamin .

</doc>
<doc id="2919280" url="https://pl.wikipedia.org/wiki?curid=2919280" title="Sławni Żeglarze">
Sławni Żeglarze

Sławni Żeglarze – seria wydawnicza ukazująca się nakładem Wydawnictwa Morskiego w latach 1967-1988. Składała się z książek będących relacjami powstałymi po wyprawach żeglarskich, napisanych przez uczestników tych wypraw.

</doc>
<doc id="2919281" url="https://pl.wikipedia.org/wiki?curid=2919281" title="Linia kolejowa Koło Miasto – Koło Wąskotorowe">
Linia kolejowa Koło Miasto – Koło Wąskotorowe

Linia kolejowa Koło Miasto – Koło Wąskotorowe – zlikwidowana, jednotorowa, wąskotorowa linia kolejowa o długości 1 km, łącząca stację Koło Miasto z Kołem Wąskotorowym.
Linia kolejowa powstała około 1914 roku, jako odnoga główniejszej linii Sompolno – Dąbie Kolskie. Do 1963 roku linią kursowały pociągi osobowe i towarowe do stacji w Dąbiu Kolskim. Całkowita likwidacja zarówno kursów, jak i torowiska do Sompolna nastąpiła w pierwszych latach XXI wieku. W 2013 roku zlikwidowano tory na stacji Koło Wąskotorowe, kończąc tym samym fizyczne istnienie linii.

</doc>
<doc id="2919285" url="https://pl.wikipedia.org/wiki?curid=2919285" title="Jugoslawizm">
Jugoslawizm

Jugoslawizm (ruch jugosłowiański) – ruch kulturalno-polityczny istniejący od XIX wieku, mający na celu zjednoczenie Słowian południowych.
Jugoslawizm przed I wojną światową.
Koncepcja zjednoczenia Słowian południowych – początkowo na gruncie językowym i kulturalnym, a następnie także politycznym, a nawet religijnym – pojawiła się w hasłach ruchu iliryjskiego. Ruch ten pojawił się w latach 20. XIX wieku, a rozkwitł w dwóch kolejnych dekadach, głównie w Chorwacji. Jego przedstawiciele, m.in. Ljudevit Gaj, głosili, iż Chorwaci, Serbowie oraz inne etniczne grupy południowosłowiańskie to odłamy jednego narodu iliryjskiego. Z kolei w 1844 roku minister spraw wewnętrznych Serbii Ilija Garašanin ogłosił dokument "Načertanije", zawierający koncepcję zjednoczenia narodów południowosłowiańskich wokół księstwa serbskiego. Ruch iliryjski wygasł w połowie XIX wieku, w okresie reakcji po Wiośnie Ludów. Pozostawił jednak po sobie spuściznę w postaci zrębów wspólnego języka literackiego Serbów i Chorwatów.
W latach 60. XIX wieku hasło jugoslawizmu podnieśli chorwaccy działacze narodowi, biskup Josip Juraj Strossmayer oraz jego współpracownik Franjo Rački, współzałożyciele chorwackiej Partii Narodowej. Franjo Rački w 1860 roku opublikował koncepcję programową ruchu w założonym właśnie czasopiśmie „Pozor”. W sferze językowej pomocne miały być wspólne badania nad językami południowosłowiańskimi. Na polu kultury miała działać Akademia Południowosłowiańska, której oddziały miały znaleźć się na całym obszarze serbsko-chorwacko-słoweńskim (Jugosłowiańska Akademia Nauki i Sztuki powstała w Zagrzebiu w 1867 roku). Rački i Strossmayer planowali także doprowadzenie do zbliżenia religijnego poprzez wprowadzenie liturgii starosłowiańskiej do kościołów katolickich na Bałkanach. Te wszystkie działania miały pierwotnie zaowocować zjednoczeniem etnicznym Słowian południowych. W latach 70. XIX wieku z tej idei zrezygnowano, zastępując ją koncepcją federacji narodów. Celem ostatecznym miało być niezależne państwo; sytuacja polityczna nie pozwalała jednak na jego ogłaszanie, stąd głoszono ideę federacji pod berłem Habsburgów.
W 1866 roku Strossmayer nawiązał bliską współpracę z Garašaninem, a także innymi serbskimi politykami. W praktyce jednak ruch nie znalazł wówczas szerszego grona poważnych partnerów poza Chorwacją. Konkurencją dla jugoslawizmu były rodzące się w tym okresie silne ruchy nacjonalistyczne, sprzeczne interesy Serbów i Chorwatów (m.in. na tle Bośni i Hercegowiny), ich wzajemne uprzedzenia (w tym religijne) i konkurencja o przewodnictwo wśród Słowian południowych, a także interesy mocarstw (głównie Austro-Węgier i Rosji). Zbliżenie Austro-Węgier i Serbii pod koniec lat 70. XIX w. całkowicie zahamowało ruch.
Jednak niezadowolenie z położenia politycznego Chorwacji, brak widoków na jego poprawę dzięki działaniom rządów w Wiedniu czy Budapeszcie spowodował, że z czasem coraz częściej działacze polityczni Chorwacji zwracali swoją uwagę ku Serbii, widząc szansę we współpracy. W ten sposób odradzał się jugoslawizm, szczególnie na początku XX w. i wobec sporów między Serbią i Austro-Węgrami.
I wojna światowa i powstanie państwa jugosłowiańskiego.
Prawdziwy impuls do przekucia idei jugosłowiańskiej w praktykę dała I wojna światowa. Początkowo przedstawiciele narodów jugosłowiańskich stanęli po przeciwnych stronach frontu (liczni politycy chorwaccy i słoweńscy początkowo demonstrowali lojalność wobec Wiednia walczącego z Serbią). Jednak od samego początku część polityków chorwackich i słoweńskich szukała na emigracji poparcia dla idei jugosłowiańskiej. Istotnym impulsem dla elit politycznych tych narodów stała się też – wobec możliwej porażki państw centralnych – groźba utraty dużych obszarów zamieszkanych przez nie na rzecz należących do Ententy Włoch. Powołanie wspólnego państwa z również stojącą po stronie Ententy Serbią miało dać szansę uniknięcia zbyt dużych strat.
20 czerwca 1917 roku doszło do ogłoszenia na wyspie Korfu wspólnej deklaracji działającego tam rządu serbskiego na uchodźstwie oraz delegacji Komitetu Jugosłowiańskiego z Londynu, zrzeszającego od 1915 roku polityków południowosłowiańskich z terenu Austro-Węgier, kierowanego przez Ante Trumbicia. Ogłoszono, że wspólnym celem jest utworzenie niezależnego królestwa południowych Słowian pod berłem serbskiej dynastii Karadziordziewiczów. W ostatnich tygodniach wojny w Zagrzebiu powstała Rada Narodowa Słoweńców, Chorwatów i Serbów – wspólny organ polityczny przedstawicieli tych narodów z obszaru Austro-Węgier. 30 października 1918 r. Rada zadeklarowała powstanie Państwa Słoweńców, Chorwatów i Serbów i wysłała delegację do rokowań z rządem serbskim.
W toku rokowań ujawniły się różnice co do wizji charakteru państwa. Serbowie promowali koncepcję centralistyczną, unitarną, natomiast przedstawiciele Chorwatów i Słoweńców pragnęli, aby przyszła Jugosławia miała charakter federalistyczny. Jednak w końcu listopada zagrzebska Rada, wobec postępów wojsk włoskich ogłosiła zjednoczenie z Serbią i Czarnogórą – 1 grudnia 1918 roku w Belgradzie proklamowano powstanie Królestwa Serbów, Chorwatów i Słoweńców. Jedyną siłą polityczną w Chorwacji przeciwną temu zjednoczeniu była Chorwacka Partia Chłopska.
Jugosławia i jej upadek.
Powołane w 1918 roku państwo miało charakter centralistyczny. W 1921 uchwalono nową konstytucję, która ten trend podkreśliła. Spotęgowało to konflikt między Serbami i Chorwatami; wśród tych ostatnich coraz silniejszą pozycję zaczęła zdobywać przeciwna zjednoczeniu Chorwacka Partia Chłopska. W 1928 w wyniku zamachu zmarł jej przywódca, Stjepan Radić, a król Aleksander I w kolejnym roku zaprowadził dyktaturę i przekreślił wszelkie nadzieje na urzeczywistnienie koncepcji federalistycznej. Jednocześnie nazwa państwa została zmieniona na Królestwo Jugosławii.
Te wydarzenia spowodowały powstanie tajnej chorwackiej organizacji nacjonalistycznej ustaszy, pod przywództwem Ante Pavelicia. Stawiała sobie za cel wyzwolenie Chorwacji spod rządów Belgradu, prowadziła działalność terrorystyczną (m.in. w 1934 roku jej przedstawiciel zabił króla Aleksandra I). Nie miała ona wówczas co prawda szerokiego poparcia społecznego, jednak wybuch II wojny światowej pozwolił jej na nawiązanie kontaktów z III Rzeszą, dla której stanowili cennych sojuszników. Jednocześnie, wobec rosnącego niebezpieczeństwa, w 1939 roku doszło do porozumienia między politykami serbskimi i chorwackimi – powstała Banowina Chorwacka o dość szerokiej autonomii, a jeden z chorwackich polityków, Vladko Maček, został wicepremierem.
Upadek Jugosławii w 1941 roku zaowocował powstaniem Niepodległego Państwa Chorwackiego pod rządami ustaszy, państwa wasalnego III Rzeszy. Upadek tej ostatniej i kompromitacja ruchu ustaszy kolaboracją z nazistami spowodowały odrodzenie Jugosławii w 1945 roku. Początkowo także pojawiła się idea jej federacji z Bułgarią, której sprzeciwił się jednak Józef Stalin. Jugosławia rządzona przez komunistów z Josipem Brozem Titą na czele, formalnie była federacją od początku, a od lat 60. XX wieku coraz więcej faktycznych kompetencji uzyskiwały poszczególne republiki związkowe państwa, faktycznie zmierzając w kierunku federalizmu, co podkreślała konstytucja z 1974 roku.
Upadek jugoslawizmu nastąpił w końcu XX wieku. W 1980 roku zmarł Tito. Kryzys gospodarczy w latach 80. spowodował odchodzenie od idei jugosłowiańskiej szczególnie w bardziej rozwiniętych gospodarczo częściach państwa – Słowenii i Chorwacji. Zwolenników usamodzielnienia inspirowały też wydarzenia na świecie, zwłaszcza tendencje niepodległościowe poszczególnych narodów Związku Radzieckiego. Dążenia secesyjne wspierały też Niemcy. Efektem był rozpad Jugosławii zapoczątkowany ogłoszeniem secesji przez Słowenię i Chorwację w czerwcu 1991 roku, a zakończony wojną w Kosowie (1996–1999).

</doc>
<doc id="2919288" url="https://pl.wikipedia.org/wiki?curid=2919288" title="Stanisław Jurneczko">
Stanisław Jurneczko

 Stanisław Jurneczko (ur. 28 września 1922 w m. Okno pow. Horodenka w Tarnopolskim obecnie Ukraina), zm. 3 października 2011 w Warszawie) – pułkownik dyplomowany saperów Wojska Polskiego.
Życiorys.
W 1939 roku w składzie 52 pułku piechoty brał udział w ochronie obiektów państwowych. Po klęsce wrześniowej rozbrojony przez żołnierzy Armii Czerwonej i w lutym 1940 roku wywieziony wraz z rodzicami na Syberię. W sierpniu 1943 roku udało się mu dostać do organizowanego w ZSRR Wojska Polskiego. Ukończył szkołę podoficerską saperów w 1944r, a następnie szkolił się w kompanii podchorążych saperów w CSP w Riazaniu. W sierpniu 1944 roku został dowódcą IV plutonu w Szkole Podchorążych Saperów w Riazaniu. W marcu 1945 roku przeniesiony wraz ze szkołą do Krakowa, a następnie do Oficerskiej Szkoły Saperów w Przemyślu (1945 – 1947), gdzie uczestniczył w działaniach przeciw UPA. W latach 1945 – 1953 brał udział w rozminowywaniu kraju, a zwłaszcza Krakowa oraz województw: łódzkiego, opolskiego i katowickiego. Jako dowódca plutonu i kompanii podchorążych starał się dobrze przygotować swych wychowanków do trudnej saperskiej zawodowej służby wojskowej.
Od 1948 do 1951 pełnił obowiązki szefa saperów 38 pułku piechoty. W 1951 r. został dowódcą 5 batalionu saperów, a następnie szefem saperów 4 Dywizji Piechoty. W latach 1959 – 1965 dowodził 5 Brygadą Saperów. Po ukończeniu Akademii Sztabu Generalnego w 1967 przeszedł do pracy w Instytucjach Centralnych Ministerstwa Obrony Narodowej, gdzie wykonywał obowiązki na stanowiskach: starszego inspektora szkolenia inżynieryjnego w Inspekcji Sił Zbrojnych (1967 – 1974) i następnie szefa Oddziału Szkolenia Szefostwa Wojsk Inżynieryjnych Ministerstwa Obrony Narodowej (1974 – 1977). „Oficer niezwykle pracowity i wymagający, zdyscyplinowany, postępujący zawsze zgodnie z regulaminami. Jako starszy inspektor Inspekcji Sił Zbrojnych, był postrachem kadry kontrolowanych jednostek, ze względu na swą dociekliwość i bezwzględną wymagalność, wręcz instrukcyjną. Usiłował w len sposób wpłynąć na podniesienie poziomu wyszkolenia inżynieryjno-saperskiego wojsk”.
Został pochowany na cmentarzu komunalnym Północnym (Wólka).

</doc>
<doc id="2919289" url="https://pl.wikipedia.org/wiki?curid=2919289" title="Król włóczęgów">
Król włóczęgów

 
Król włóczęgów (ang. "The Vagabond King") – amerykański film z 1930 w reżyserii Ludwiga Bergera oraz Ernsta Lubitscha. Fabuła filmu została oparta na podstawie operetki o tej samej nazwie z 1925.

</doc>
<doc id="2919290" url="https://pl.wikipedia.org/wiki?curid=2919290" title="Stanisław Ciechanowski">
Stanisław Ciechanowski

Stanisław Jan Ciechanowski herbu Skarbień (ur. 15 listopada 1845 w Warszawie, zm. 15 stycznia 1927 tamże) – polski prawnik, przedsiębiorca, działacz gospodarczy i społeczny.
Życiorys.
Po ukończeniu Szkoły Głównej w Warszawie kontynuował studia prawnicze w Paryżu.
Po powrocie do kraju osiadł w rodzinnym Grodźcu, mieszkał w pałacu Ciechanowskich i pracował tam do końca życia. Prowadząc poszukiwania górnicze odkrył w Grodźcu duże pokłady węgla.
Po śmierci ojca przejął należący do niego majątek w Grodźcu, w szczególności Cementownię Grodziec, która zawdzięcza Stanisławowi Ciechanowskiemu swój wielki rozwój (cementownia ta, uruchomiona w 1857 była pierwszą cementownią na ziemiach polskich i piątą na świecie). Doprowadził do wydzierżawienia, a następnie sprzedaży cementowni belgijskiemu koncernowi Solvay. W 1894 uruchomił drugą w Grodźcu kopalnię węgla kamiennego "Maria" (6 szybów), która działała do 1938, zmieniając w 1923 nazwę na „Grodziec I” (była też nazywana „Solvay”).
Od momentu powstania w 1899 do końca życia był prezesem rady zarządzającej Grodzieckiego Towarzystwa Kopalń Węgla i Zakładów Przemysłowych.
Był działaczem społecznym. W 1903 założył i zaczął wydawać „Przegląd Górniczo-Hutniczy” poświęcony rozwojowi przemysłu górniczego i hutniczego, który był zwalczany przez władze carskie. Od 1905 był protektorem nowo budowanej szkoły w Grodźcu (budowanej przez Antoniego Chlebowskiego, ojca Zygmunta Chlebowskiego i dziada Cezarego Chlebowskiego), od 1905 do 1918 sprawował funkcję sędziego gminnego, po raz pierwszy wprowadził do sądów gminnych język polski, w którym pisane były wyroki, również w czasie okupacji niemieckiej podczas I wojny światowej.
Był założycielem i prezesem Kółka Rolniczego w Grodźcu.
Życie prywatne.
Był synem Jana Jakuba Ciechanowskiego (1796–1884) herbu Skarbień, „Referendarza Stanu, Sekretarza Generalnego Komisji Rządowej Przychodów i Skarbu” oraz Pauliny Marianny Klary Jasińskiej (1811–?). Ożenił się w 1885 z Marią Garbińską (1863–1953), wnuczką Kajetana Garbińskiego, która również działała społecznie. Jej imieniem Stanisław Ciechanowski nazwał uruchomioną przez niego jedną z grodzieckich kopalń.
Dziećmi Stanisława Ciechanowskiego byli m.in.:

</doc>
<doc id="2919301" url="https://pl.wikipedia.org/wiki?curid=2919301" title="Płomienna piosenka">
Płomienna piosenka

Płomienna piosenka (ang. "The Song of the Flame ") – amerykański film z 1930 roku w reżyserii Alana Croslanda.

</doc>
<doc id="2919305" url="https://pl.wikipedia.org/wiki?curid=2919305" title="Botia striatus">
Botia striatus



</doc>
<doc id="2919306" url="https://pl.wikipedia.org/wiki?curid=2919306" title="Botia striata kolhapurensis">
Botia striata kolhapurensis



</doc>
<doc id="2919308" url="https://pl.wikipedia.org/wiki?curid=2919308" title="Dukar">
Dukar



</doc>
<doc id="2919310" url="https://pl.wikipedia.org/wiki?curid=2919310" title="Piryn (schronisko)">
Piryn (schronisko)

Piryn (bułg. "Пирин") – schronisko turystyczne w Bułgarii położone w paśmie górskim Piryn na wysokości 1640 m n.p.m., położona w dolinie rzeki Demirkapijskiej.
Schronisko zostało wybudowane w 1934 roku pod nazwą Welebit, później przemianowane na nazwę Tri reki. Od 1945 roku zmieniono na Pirin.
Budynek jest masywny i 3-piętrowy, o pojemności 78 miejsc. Jest zaopatrzony w bieżącą wodę i prąd.
Szlaki turystyczne.
Od schroniska najbliżej jest do szczytu Kamenica, także stąd można dotrzeć do głównych szczytów Pirynu między Dżanem a Bojkowym wrychem. Sąsiednie schroniska to Malina, Tewno ezero, Begowica, Bezbog, Demjanica, Popowi liwadi.

</doc>
<doc id="2919312" url="https://pl.wikipedia.org/wiki?curid=2919312" title="Diabelskie wakacje">
Diabelskie wakacje

Diabelskie wakacje (ang. "The Devil's Holiday ") – amerykański film z 1930 roku w reżyserii Edmunda Gouldinga. Został zrealizowany w erze Pre-Code.

</doc>
<doc id="2919313" url="https://pl.wikipedia.org/wiki?curid=2919313" title="Stanisław Ciechanowski (ujednoznacznienie)">
Stanisław Ciechanowski (ujednoznacznienie)

&lt;onlyinclude&gt;* Stanisław Ciechanowski (1793–1866) – polski kupiec 

</doc>
<doc id="2919316" url="https://pl.wikipedia.org/wiki?curid=2919316" title="Sky Cinema Disney">
Sky Cinema Disney

Sky Cinema Disney – kanał filmowy z rodziny Sky Cinema. Powstał w ramach współpracy News Corporation z Disney-ABC Television Group. Stacja rozpoczęła nadawanie 28 marca 2013 roku w Wielkiej Brytanii i Irlandii, zastępując tym samym brytyjską wersję kanału Disney Cinemagic. Tak jak poprzednik, kanał wyświetla głównie filmy pełnometrażowe wytwórni The Walt Disney Company w odstępie co najmniej pół roku od zakończenia projekcji kinowej. Charakter kanału uwydatnia fakt współpracy News Corporation z Disneyem.
Kanał jest jednym z własnych kanałów platformy Sky.

</doc>
<doc id="2919319" url="https://pl.wikipedia.org/wiki?curid=2919319" title="Botia macrolineata">
Botia macrolineata



</doc>
<doc id="2919320" url="https://pl.wikipedia.org/wiki?curid=2919320" title="Diacanthus zebra">
Diacanthus zebra



</doc>
<doc id="2919321" url="https://pl.wikipedia.org/wiki?curid=2919321" title="Diacanthus flavicauda">
Diacanthus flavicauda



</doc>
<doc id="2919322" url="https://pl.wikipedia.org/wiki?curid=2919322" title="Cobitis geto">
Cobitis geto



</doc>
<doc id="2919323" url="https://pl.wikipedia.org/wiki?curid=2919323" title="Cobitis dario">
Cobitis dario



</doc>
<doc id="2919324" url="https://pl.wikipedia.org/wiki?curid=2919324" title="Canthophrys zebra">
Canthophrys zebra



</doc>
<doc id="2919325" url="https://pl.wikipedia.org/wiki?curid=2919325" title="Canthophrys flavicauda">
Canthophrys flavicauda



</doc>
<doc id="2919326" url="https://pl.wikipedia.org/wiki?curid=2919326" title="Botia geto">
Botia geto



</doc>
<doc id="2919329" url="https://pl.wikipedia.org/wiki?curid=2919329" title="Błotniak afrykański">
Błotniak afrykański

Błotniak afrykański ("Circus ranivorus") – gatunek średniej wielkości ptaka szponiastego z rodziny jastrzębiowatych (Accipitridae). Występuje we wschodniej i południowo-wschodniej Afryce. Nie wyszczególnia się podgatunków.
Zasięg występowania.
Zasiedla północno-zachodnie Kongo, centralną i wschodnią Demokratyczną Republikę Konga, centralne i południowe Ugandę i Kenię oraz Tanzanię, Mozambik, Malawi, Zimbabwe, Suazi, Lesotho, północną Botswanę i południową i wschodnią część Republiki Południowej Afryki.
Środowisko.
Żyje na terenach podmokłych, w tym bagnach, rozlewiskach, trzcinowiskach i na brzegach jezior.
Morfologia.
Wymiary średnie:
Najmniejszy gatunek spośród błotniaków z rodzaju "Circus". Ptaki młodociane są bardzo podobne do samicy błotniaka stawowego.
Wierzch ciała ciemny, podobnie jak spód, który jednak ma rdzawy odcień. Lotki i sterówki są w paski. Tęczówka żółta, podobnie jak nogi.
Pożywienie.
70% jego pożywienia stanowią małe gryzonie, ale zjada także żaby, owady i ptaki (czasem do rozmiarów kaczki). Poluje nagle nurkując w powietrzu po ofiarę lub goniąc ją po ziemi. Może jeść padlinę, w tym martwe ryby, lub plądrować gniazda w koloniach czapli, by zjeść jaja i pisklęta.
Lęgi.
Zagęszczenie par lęgowych wynosi około 8 par na km². Zazwyczaj wyprowadza lęgi od czerwca do grudnia, jednak może to robić cały rok, bez zależności od pory deszczowej. Gniazdo stanowi platforma zbudowana z roślinności, w trzcinach, ponad poziomem wody. Liczba jaj wynosi 2–5 (czasami do 6), zazwyczaj są białe bez żadnych plamek. Inkubacja trwa 32–34 dni i zwykle rozpoczyna ją zniesienie pierwszego jaja, pisklęta opierzają się po 38–40 dniach od wyklucia.
Status i zagrożenia.
Międzynarodowa Unia Ochrony Przyrody (IUCN) uznaje błotniaka afrykańskiego za gatunek najmniejszej troski (LC – Least Concern) nieprzerwanie od 1988 roku. Trend liczebności populacji uznaje się za spadkowy.
Głównym zagrożeniem dla błotniaka afrykańskiego jest niszczenie jego środowiska życia – osuszanie terenu i wypalanie traw. Możliwe, że przemieszczają się one w inne miejsca, gdzie z powodu zbudowania tamy utworzy się nowy teren podmokły. Niski sukces lęgowy może być wynikiem nagromadzenia substancji szkodliwych w jajach.

</doc>
<doc id="2919331" url="https://pl.wikipedia.org/wiki?curid=2919331" title="Botia lecontei">
Botia lecontei



</doc>
<doc id="2919335" url="https://pl.wikipedia.org/wiki?curid=2919335" title="Patrol bohaterów">
Patrol bohaterów

Patrol bohaterów (ang. "The Dawn Patrol") – amerykański film z 1930 w reżyserii Howarda Hawksa. Został zrealizowany w erze Pre-Code.
Opis fabuły.
Podczas trwania I wojny światowej as lotnictwa Dick Courtney (Richard Barthelmess) wyśmiewa przywództwo zwierzchnika. Courtney niedługo potem awansuje na dowódcę dywizjonu. Wtedy dociera do niego, jak trudno wysyłać swoich podkomendnych na rychłą śmierć.

</doc>
<doc id="2919336" url="https://pl.wikipedia.org/wiki?curid=2919336" title="Mother’s Day">
Mother’s Day



</doc>
<doc id="2919337" url="https://pl.wikipedia.org/wiki?curid=2919337" title="Sutra Śurangama">
Sutra Śurangama

Sutra Śurangama (sanskryt: "Śūraṅgama Sūtra" „Sutra bohaterska”" chiń. 楞嚴經 "léngyán jīng"; jap. "Ryōgen-kyō") — jedna z najważniejszych sutr buddyjskich. Nie zachował się oryginał sanskrycki, przetrwała jedynie w przekładzie chińskim. Wywarła istotny w pływ na rozwój mahajany w Chinach. Popularna zwłaszcza w tradycji zen. Omawia znaczenie samadhi i opisuje metody medytacji nad pustką (śunjata).

</doc>
<doc id="2919343" url="https://pl.wikipedia.org/wiki?curid=2919343" title="Deszcz koronalny">
Deszcz koronalny

Deszcz koronalny (ang. coronal rain, CRN) – rodzaj protuberancji słonecznej. Zjawisko występuje w koronie Słońca, kiedy gorąca plazma w koronie ochładza się i kondensuje w silnym polu magnetycznym, po czym wolno spływa z dużych wysokości na powierzchnię (fotosferę) Słońca, wzdłuż lekko zakrzywionych trajektorii. Spływ materii zachodzi w dolnych częściach łuków pętli pola magnetycznego, silnie wyciągniętych ku koronie.
Prędkość opadającej materii jest w zakresie 50–100 km/s, a jej temperatura około 50 000 K. Przyspieszenie opadania materii jest wolniejsze, niż wynikałoby to z siły grawitacji Słońca, co jest prawdopodobnie spowodowane „oporem” ciśnienia gazu lub sił magnetycznych.
Zjawisko deszczu koronalnego zostało odkryte na początku lat siedemdziesiątych XX w. (prace Kawaguchiego w 1970, Leroya w 1972). Początkowo uważano je za niezwykłe i rzadkie zjawisko, ale ostatnie obserwacje za pomocą Swedish Solar Telescope (SST), teleskopu na satelicie Hinode oraz Solar Dynamics Observatory (SDO) pokazały, że jest ono wszechobecne w aktywnych rejonach korony słonecznej. Ostatnie obserwacje wskazują, że deszcz koronalny jest strukturą dynamiczną, włóknistą (z racji układania się wzdłuż linii pola magnetycznego), o dość krótkim czasie trwania (1–10 minut), niewielkim rozmiarze (200 km lub mniej). 
Z uwagi na fakt, że linie pola magnetycznego Słońca są niewidoczne, obserwacje deszczu koronalnego pozwalają pośrednio badać proces tworzenia się i przestrzennego formowania tego pola.

</doc>
<doc id="2919345" url="https://pl.wikipedia.org/wiki?curid=2919345" title="Sztuka biedna">
Sztuka biedna



</doc>
<doc id="2919346" url="https://pl.wikipedia.org/wiki?curid=2919346" title="Sborino">
Sborino

Sborino (bułg. "Сборино") – wieś w południowej Bułgarii, w obwodzie Chaskowo, w gminie Iwajłowgrad. Obecnie jest niezamieszkana.

</doc>
<doc id="2919350" url="https://pl.wikipedia.org/wiki?curid=2919350" title="Sutra Surangama">
Sutra Surangama



</doc>
<doc id="2919351" url="https://pl.wikipedia.org/wiki?curid=2919351" title="Juliusz Joniak">
Juliusz Joniak

Juliusz Joniak (ur. 19 listopada 1925 we Lwowie, zm. 6 kwietnia 2021) – polski malarz, grafik i pedagog.
Życiorys.
Ukończył w latach 1941–1945 Szkołę Przemysłu Artystycznego we Lwowie. Po wojnie studiował na Wydziale Malarstwa w Akademii Sztuk Pięknych w Krakowie, w pracowniach prof. Jerzego Fedkowicza i prof. Czesława Rzepińskiego. Dyplom uzyskał w 1950 roku. Profesor krakowskiej ASP, od 1950 r. związany pracą pedagogiczną z macierzystą Akademią, najpierw jako asystent i adiunkt, od 1966 r. docent; tytuł profesora zwyczajnego otrzymał w 1980 r. Dziekan wydziału malarstwa w latach 1978–1981 i prorektor w latach 1981–1987. Członek Związku Polskich Artystów Plastyków od 1949. Honorowy członek Académie Européenne des Arts w Paryżu. Wiceprezes Towarzystwa Przyjaciół Sztuk Pięknych w Krakowie.
W 2004 został odznaczony Krzyżem Oficerskim Orderu Odrodzenia Polski „za zasługi dla kultury polskiej”. W 1993 został laureatem Nagrody Honorowej Krakowskiej Filii Fundacji Kultury Polskiej. W 2007 otrzymał Złoty Medal „Zasłużony Kulturze Gloria Artis”. W 2015 otrzymał Medal ZPAP OK „Vive l'art!”. W 2017 r. został uhonorowany odznaką „Honoris Gratia”.
Wśród jego uczniów byli m.in. Ewa Mańkowska, Zbigniew Sprycha, Stanisław Tabisz i Tomasz Vetulani.
Jego prace znajdują się w wielu muzeach i zbiorach prywatnych zarówno w kraju jak i za granicą. m.in. w Muzeum Narodowym w Krakowie i Warszawie.
Żona: Teresa Wallis-Joniak, absolwentka ASP w Krakowie, krakowska malarka, córki: Anna (konserwator dzieł sztuki) i Marta (architekt).

</doc>
<doc id="2919353" url="https://pl.wikipedia.org/wiki?curid=2919353" title="Ciechanowski">
Ciechanowski

Ciechanowski (forma żeńska: Ciechanowska; liczba mnoga: Ciechanowscy) – polskie nazwisko. Najprawdopodobniej pochodzi od Ciechanowa.
Herbowni.
Ciechanowscy pieczętowali się m.in. poniższymi herbami:
Statystyka.
W Polsce według portalu Moikrewni.pl mieszka:
Najwięcej z nich mieszka w Łodzi (w sumie 131) i Warszawie (104).
Ciechanowscy stanowią największą część populacji w następujących miejscowościach:

</doc>
<doc id="2919354" url="https://pl.wikipedia.org/wiki?curid=2919354" title="Dynamic-link library">
Dynamic-link library



</doc>
<doc id="2919355" url="https://pl.wikipedia.org/wiki?curid=2919355" title="Strzelectwo na Igrzyskach Imperium Brytyjskiego i Wspólnoty Brytyjskiej 1966 - pistolet dowolny mężczyzn, 50 m">
Strzelectwo na Igrzyskach Imperium Brytyjskiego i Wspólnoty Brytyjskiej 1966 - pistolet dowolny mężczyzn, 50 m



</doc>
<doc id="2919356" url="https://pl.wikipedia.org/wiki?curid=2919356" title="Strzelectwo na Igrzyskach Imperium Brytyjskiego i Wspólnoty Brytyjskiej 1966 - pistolet centralnego zapłonu mężczyzn">
Strzelectwo na Igrzyskach Imperium Brytyjskiego i Wspólnoty Brytyjskiej 1966 - pistolet centralnego zapłonu mężczyzn



</doc>
<doc id="2919357" url="https://pl.wikipedia.org/wiki?curid=2919357" title="Władisław Skobielew">
Władisław Skobielew

Władisław Skobielew (ros. Владислав Скοбелев, ur. 24 stycznia 1987) – rosyjski biegacz narciarski, złoty medalista mistrzostw młodzieżowców juniorów.
Kariera.
Pierwszy raz na arenie międzynarodowej Władisław Skobielew pojawił się 14 grudnia 2007 roku w zawodach FIS Race w Syktywkarze, gdzie zajął 36. miejsce w biegu na 30 km techniką dowolną. Na rozgrywanych w 2010 roku mistrzostwach świata młodzieżowców w Hinterzarten zdobył złoty medal w biegu na 15 km stylem klasycznym. Rok później, podczas zimowej uniwersjady w Erzurum zdobył złote medale w biegach na 10 km stylem klasycznym, 30 km stylem dowolnym i łączonym na 20 km. W Pucharze Świata zadebiutował 22 stycznia 2011 roku w Otepää, zajmując 13. miejsce w biegu na 15 km techniką klasyczną. Tym samym już w swoim debiucie zdobył pierwsze pucharowe punkty. W sezonie 2010/2011 punkty zdobył jeszcze w jednym biegu i ostatecznie zajął 112. miejsce w klasyfikacji generalnej.
Osiągnięcia.
Puchar Świata.
Miejsca na podium w zawodach.
Jak dotąd Skobielew nie stał na podium zawodów Pucharu Świata.

</doc>
<doc id="2919358" url="https://pl.wikipedia.org/wiki?curid=2919358" title="Władysław Skoboljew">
Władysław Skoboljew



</doc>
<doc id="2919360" url="https://pl.wikipedia.org/wiki?curid=2919360" title="Siw kładenec">
Siw kładenec

Siw kładenec (bułg. "Сив кладенец") – wieś w południowej Bułgarii, w obwodzie Chaskowo, w gminie Iwajłowgrad. Według danych Narodowego Instytutu Statystycznego, 31 grudnia 2011 roku wieś liczyła 2 mieszkańców.
Położenie.
Nad Łudą rzeką, przy granicy bułgarsko-greckiej. Niedaleko szczytu Sweti Ilija.
Historia.
W trakcie wojny bałkańskiej dwóch mieszkańców zgłosiło się do Legionu Macedońsko-Adrianopolskiego.

</doc>
<doc id="2919361" url="https://pl.wikipedia.org/wiki?curid=2919361" title="Monterrey Open 2013">
Monterrey Open 2013

Monterrey Open 2013 – tenisowy turniej WTA z cyklu Monterrey Open rozgrywany w dniach 1–7 kwietnia 2013 w Monterrey na kortach twardych o puli nagród 235 000 dolarów amerykańskich.

</doc>
<doc id="2919363" url="https://pl.wikipedia.org/wiki?curid=2919363" title="Jan Kuźmicz">
Jan Kuźmicz

 Jan Kuźmicz (ur. 27 kwietnia 1927 w Wilnie, zm. 20 lutego 1998 w Szczecinie) – pułkownik Wojska Polskiego.
Życiorys.
W 1949, po ukończeniu Liceum Wodno-Melioracyjnego, został powołany do Wojska Polskiego i przydzielony do Szkolnej Kompanii Oficerów Rezerwy przy 4 Łużyckim Pułku Saperów w Gorzowie Wielkopolskim. Po ukończeniu kursu pełnił obowiązki dowódcy plutonu, a następnie kompanii saperów w 19 Batalionie Saperów w Unieściu. Brał udział w rozminowywaniu wielu rejonów Pomorza.
W 1960, po ukończeniu Wojskowej Akademii Technicznej, został skierowany na stanowisko pomocnika dowódcy 73 batalionu saperów do spraw technicznych w Złocieńcu.
Następnie przez kilkanaście lat z powodzeniem dowodził kolejno trzema oddziałami Wojsk Inżynieryjnych Pomorskiego Okręgu Wojskowego: 19 Batalionem Saperów w Unieściu (1963-1967), 3 Warszawskim Pułkiem Pontonowym we Włocławku (1967-1974) i 5 Mazurską Brygadą Saperów w Szczecinie (1974-1976). Jako dowódca pułku osobiście kierował budową zastępczych mostów składanych na Trasie Łazienkowskiej w Warszawie. W latach 1976-1981 był szefem Wojewódzkiego Sztabu Wojskowego w Koszalinie.
Zmarł 20 lutego 1998 w Szczecinie. Pochowany 24 lutego 1998 na Cmentarzu Centralnym w Szczecinie (kwatera 106A, rząd 5, grób 21).
„Dobry dowódca i organizator szkolenia bojowego w podległych oddziałach. Potrafił umiejętnie łączyć szkolenie pododdziałów z wykonywaniem przez nie zadań na rzecz gospodarki narodowej. Właściwie organizował i kierował podległymi oddziałami podczas akcji powodziowych i przeciwlodowych. Zawsze opanowany, rozsądny, pogodnego usposobienia, dowcipny”.

</doc>
<doc id="2919364" url="https://pl.wikipedia.org/wiki?curid=2919364" title="Królewska rodzina Broadwayu">
Królewska rodzina Broadwayu

Królewska rodzina Broadwayu (ang. "The Royal Family of Broadway") – amerykański film z 1930 roku w reżyserii George'a Cukora oraz Cyril Gardner.

</doc>
<doc id="2919365" url="https://pl.wikipedia.org/wiki?curid=2919365" title="Bob Montgomery">
Bob Montgomery

Bob Montgomery (ur. 10 lutego 1919 w Sumter w stanie Karolina Południowa, zm. 25 sierpnia 1998 w Filadelfii) – amerykański bokser, zawodowy mistrz świata kategorii lekkiej.
Rozpoczął karierę boksera zawodowego w 1938. Wygrał pierwszych 14 walk, a po zremisowaniu kolejnej zwyciężył w następnych ośmiu. Pierwszej porażki doznał w 1939. Od 1940 mierzył się ze znanymi przeciwnikami. W tym roku został pokonany przez Lewa Jenkinsa i Sammy'ego Angotta. W 1941 zrewanżował się Jenkinsowi, a także pokonał m.in. Sluggera White'a i Daveya Daya. W 1942 dwukrotnie przegrał z Angottem.
21 maja 1943 w Nowym Jorku zmierzył się z Beau Jackiem w walce o tytuł mistrza świata wagi lekkiej uznawanego przez NYSAC. Była to pierwsza z czterech walk między tymi pięściarzami, które wszystkie toczyły się w Madison Square Garden. Montgomery wygrał na punkty i odebrał Jackowi tytuł mistrza. Później wygrał w towarzyskich walkach z Fritziem Zivicem i Peteyem Scalzo, a 19 listopada uległ w rewanżu Beau Jackowi, który odzyskał mistrzostwo.
25 stycznia 1944 w Filadelfii znokautował w 12. rundzie przyszłego mistrza świata Ike'a Williamsa, a w następnej walce 18 lutego w Madison Square Garden został niespodziewanie znokautowany w 1. rundzie przez Ala "Bummy" Davisa. W kolejnej walce 3 marca odzyskał mistrzostwo świata według NYSAC po wygranej na punkty z Beau Jackiem. 4 sierpnia 1944 zmierzył się w swym czwartym pojedynku z tym bokserem. Tytuł mistrza świata nie był stawką tej walki. Bilety mogli kupić tylko posiadacze obligacji wojennych wypuszczonych przez rząd USA. Jack i Montgomery, którzy służyli wówczas w armii, odmówili wynagrodzenia za tę walkę. Beau Jack wygrał na punkty po 10. rundach.
15 lutego 1946 Montgomery pokonał w walce towarzyskiej Leo Rodaka, a 28 czerwca w Nowym Jorku obronił tytuł po wygranej z Alliem Stoltzem przez nokaut w 13. rundzie. 19 sierpnia tego roku został znokautowany w 2. rundzie w walce towarzyskiej przez Wesleya Mouzona, ale zrewanżował mu się w walce o mistrzostwo 26 listopada 1946 w Filadelfii, nokautując go w 8. rundzie.
4 sierpnia 1947 w Filadelfii zmierzył się ponownie z Ike'em Williamsem, który był wówczas mistrzem świata wagi lekkiej organizacji NBA. Stawką był zunifikowany tytuł mistrza świata. Williams wygrał przez techniczny nokaut w 6. rundzie. Po tej walce Montgomery walczył jeszcze dwa razy w 1947 i cztery razy w 1950, wszystkie walki przegrywając.
Później był promotorem bokserskim w Filadelfii.
Został wybrany w 1995 do Międzynarodowej Bokserskiej Galerii Sławy. Zmarł trzy lata później w Filadelfii.

</doc>
<doc id="2919367" url="https://pl.wikipedia.org/wiki?curid=2919367" title="Sławeewo (obwód Chaskowo)">
Sławeewo (obwód Chaskowo)

Sławeewo (bułg. "Славеево") – wieś w południowej Bułgarii, w obwodzie Chaskowo, w gminie Iwajłowgrad. Według danych Narodowego Instytutu Statystycznego, 31 grudnia 2011 roku wieś liczyła 221 mieszkańców.

</doc>
<doc id="2919370" url="https://pl.wikipedia.org/wiki?curid=2919370" title="José María Romero López">
José María Romero López

José María Romero López − hiszpański malarz portrecista, aktywny zawodowo w Sewilli, gdzie prawdopodobnie urodził się i zmarł.
Od 1841 roku wykładał na Akademii Sztuk Pięknych w Sewillii, której następnie został członkiem. W 1866 roku przeniósł się do Kadyksu, gdzie również został członkiem lokalnej akademii. Prawdopodobnie w 1875 roku wrócił do Sewilli.
Wyróżnił się malując portrety i obrazy o tematyce religijnej, w których inspirował się twórczością Murilla.

</doc>
<doc id="2919371" url="https://pl.wikipedia.org/wiki?curid=2919371" title="Ole-Marius Bach">
Ole-Marius Bach

Ole-Marius Bach (ur. 7 maja 1988 w Kolvereid) – norweski biegacz narciarski, dwukrotny medalista mistrzostw świata młodzieżowców.
Kariera.
Pierwszy raz na arenie międzynarodowej Ole-Marius Bach pojawił się 25 listopada 2006 roku w zawodach FIS Race w miejscowości Gålå, gdzie zajął 18. miejsce w biegu na 15 km techniką klasyczną. W 2009 roku wystartował w biegu na 15 km stylem dowolnym oraz łączonym na 30 km podczas mistrzostw świata młodzieżowców w Praz de Lys – Sommand, ale w obu przypadkach nie ukończył rywalizacji. Na rozgrywanych rok później mistrzostwach świata młodzieżowców w Hinterzarten wypadł już lepiej, zdobywając złoty medal w sprincie stylem dowolnym oraz srebro w biegu łączonym na 30 km. W Pucharze Świata zadebiutował 21 listopada 2009 roku w Beitostølen, zajmując 96. miejsce w biegu na 15 km techniką dowolną. Pierwsze punkty zdobył cztery miesiące później - 13 marca 2010 roku w Oslo, gdzie zajął 24. miejsce na dystansie 50 km stylem dowolnym. W sezonie 2009/2010 punktował jeszcze kilkakrotnie, w tym zajmując 21. pozycję w Finale Pucharu Świata, i ostatecznie zajął 113. miejsce w klasyfikacji generalnej.
Osiągnięcia.
Puchar Świata.
Miejsca na podium w zawodach.
Jak dotąd Bach nie stał na podium zawodów Pucharu Świata.

</doc>
<doc id="2919374" url="https://pl.wikipedia.org/wiki?curid=2919374" title="Strzelectwo na Igrzyskach Imperium Brytyjskiego i Wspólnoty Brytyjskiej 1966 – pistolet szybkostrzelny (mężczyźni)">
Strzelectwo na Igrzyskach Imperium Brytyjskiego i Wspólnoty Brytyjskiej 1966 – pistolet szybkostrzelny (mężczyźni)

Strzelanie z pistoletu szybkostrzelnego mężczyzn na Igrzyskach Imperium Brytyjskiego i Wspólnoty Brytyjskiej 1966, było jedną z pięciu strzeleckich konkurencji rozgrywanych na igrzyskach w Kingston.
W konkurencji tej wystartowało 16 zawodników z 11 reprezentacji. W zawodach zwyciężył Anglik Tony Clark, który o siedem punktów wyprzedził Australijczyka Michaela Pappsa i o 13 punktów Kanadyjczyka Jules'a Sobriana, który zakończył zawody na trzecim miejscu. W zawodach wystartowało też dwóch reprezentantów gospodarzy, którzy jednak uplasowali się poza pierwszą dziesiątką. Ostatnią pozycję zajął Papuas William McMahon, który do zwycięzcy stracił 129 punktów.
Konkurencja ta w programie igrzysk pojawiła się po raz pierwszy (łącznie z całym strzelectwem, które debiutowało na igrzyskach).

</doc>
<doc id="2919375" url="https://pl.wikipedia.org/wiki?curid=2919375" title="José María Romero Poyón">
José María Romero Poyón



</doc>
<doc id="2919379" url="https://pl.wikipedia.org/wiki?curid=2919379" title="Puffinus bryani">
Puffinus bryani



</doc>
<doc id="2919380" url="https://pl.wikipedia.org/wiki?curid=2919380" title="Sokolenci">
Sokolenci

Sokolenci (bułg. "Соколенци") – wieś w południowej Bułgarii, w obwodzie Chaskowo, w gminie Iwajłowgrad. Według danych Narodowego Instytutu Statystycznego, 31 grudnia 2011 roku wieś liczyła 4 mieszkańców.

</doc>
<doc id="2919381" url="https://pl.wikipedia.org/wiki?curid=2919381" title="Repowy Żleb">
Repowy Żleb



</doc>
<doc id="2919382" url="https://pl.wikipedia.org/wiki?curid=2919382" title="Willie Watson">
Willie Watson

William Watson (ur. 7 marca 1920 w Prestwich, zm. 24 kwietnia 2004 w Johannesburgu) – angielski piłkarz występujący podczas kariery na pozycji pomocnika i krykiecista. 
Kariera klubowa.
Willie Watson piłkarską karierę rozpoczął w pierwszoligowym Huddersfield Town w 1938. W 1946 został zawodnikiem Sunderlandu i występował nim przez kolejne 8 lat. Ogółem w Division One rozegrał 222 spotkania, w których zdobył 15 bramek. Ostatnie dwa lata kariery spędził w trzecioligowym Halifax Town.
Kariera reprezentacyjna.
W reprezentacji Anglii Watson zadebiutował 16 listopada 1949 w wygranym 9-2 meczu eliminacjach mistrzostw świata z Irlandią Północną. W 1950 Watson uczestniczył w mistrzostwach świata. Na turnieju w Brazylii był rezerwowym i nie wystąpił w żadnym meczu. Ostatni raz w reprezentacji wystąpił 22 listopada 1950 w zremisowanym 2-2 towarzyskim meczu z Jugosławią. Ogółem Watson rozegrał w reprezentacji 4 spotkania. 
Kariera trenerska.
Jeszcze jako zawodnik Watson został trenerem. W latach 1954-1956 i 1964-1966 prowadził trzecio- i czwartoligowy Halifax Town. W latach 1966-1968 trenował czwartoligowy Bradford City. 
Kariera krykietowa.
Równocześnie z grą w piłkę nożna Watson z powodzeniem uprawiał krykieta. W latach 1939-1958 występował w Yorkshire County Cricket Club, z którym dwukrotnie w latach 1939 i 1946 zdobył mistrzostwo hrabstwa. W latach 1958-1962 występował w Leicestershire County Cricket Club. W reprezentacji Anglii zadebiutował 7 czerwca 1951 w meczu z Południową Afryką. Ostatni raz w reprezentacji wystąpił 14 marca 1959 w meczu z Nową Zelandią. Ogółem w reprezentacji rozegrał 23 spotkania. Odbijając miał uchwyt leworęczny.
Statystki.
Na podstawie

</doc>
<doc id="2919384" url="https://pl.wikipedia.org/wiki?curid=2919384" title="Wetruszka">
Wetruszka

Wetruszka (bułg. "Ветрушка") – wieś w południowej Bułgarii, w obwodzie Chaskowo, w gminie Iwajłowgrad. Obecnie wieś jest wyludniona.

</doc>
<doc id="2919386" url="https://pl.wikipedia.org/wiki?curid=2919386" title="Botia rubripinnis">
Botia rubripinnis



</doc>
<doc id="2919387" url="https://pl.wikipedia.org/wiki?curid=2919387" title="Badanie scyntygraficzne">
Badanie scyntygraficzne



</doc>
<doc id="2919388" url="https://pl.wikipedia.org/wiki?curid=2919388" title="Fusarium moniliforme">
Fusarium moniliforme



</doc>
<doc id="2919396" url="https://pl.wikipedia.org/wiki?curid=2919396" title="Felipe Zetter">
Felipe Zetter

Felipe Zetter Zetter (ur. 3 lipca 1923 w Guadalajarze, zm. 15 marca 2013 tamże) – meksykański piłkarz występujący na pozycji środkowego obrońcy.
Kariera klubowa.
Zetter przyszedł na świat w wielodzietnej rodzinie (miał dziewięcioro rodzeństwa), która przeniosła się do Guadalajary z Irapuato. Opisywany jako utalentowany, silny i obdarzony mocnym charakterem środkowy obrońca, w latach 1943–1951 z sukcesami reprezentował barwy Club Atlas ze swojego rodzinnego miasta. W 1946 roku triumfował z nim w rozgrywkach krajowego pucharu – Copa México, a także wywalczył superpuchar kraju – Campeón de Campeones. W rozgrywkach 1948/1949 zanotował tytuł wicemistrzowski, natomiast w 1950 roku powtórzył osiągnięcia sprzed czterech lat, zdobywając zarówno puchar, jak i superpuchar Meksyku. W sezonie 1950/1951, pełniąc rolę kapitana drużyny, wywalczył za to tytuł mistrza Meksyku, pierwszy i jak dotąd jedyny w historii Atlasu, a zaraz po tym zdobył trzeci już w swojej karierze superpuchar. Jest uznawany za symbol przywiązania do barw klubowych i jedną z największych legend w dziejach Atlasu.
Kariera reprezentacyjna.
W reprezentacji Meksyku Zetter zadebiutował za kadencji selekcjonera Rafaela Garzy Gutiérreza, 4 września 1949 w wygranym 6:0 meczu z USA w ramach eliminacji do mistrzostw świata 1950. 25 września rozegrał jeszcze jeden mecz w kwalifikacjach, z Kubą (3:0). W 1950 roku został powołany przez szkoleniowca Octavio Viala na mistrzostwa świata w Brazylii, gdzie wystąpił tylko w pierwszym spotkaniu, z Brazylią (0:4), a jego kadra narodowa po komplecie trzech porażek zajęła ostatnie miejsce w grupie i odpadła z mundialu już w fazie grupowej. On sam zamknął swój bilans reprezentacyjny na pięciu rozegranych spotkaniach bez zdobytej bramki.
Po zakończeniu kariery pełnił funkcję przedstawiciela swojego byłego zespołu, Club Atlas, w organizacji Clubes Unidos de Jalisco, zrzeszającej kluby piłkarskie z Guadalajary. W latach 1964, 1967 i 1970 był prezesem tego zrzeszenia. Pod koniec życia cierpiał na chorobę Alzheimera, zmarł z przyczyn naturalnych 15 marca 2013 w Guadalajarze w wieku 89 lat. Rozegrane dzień później spotkanie ligowe pomiędzy Atlasem a Santos Laguną zostało ku jego pamięci poprzedzone minutą ciszy. Jego imię nosi jedna z ulic w mieście Zapopan.

</doc>
<doc id="2919397" url="https://pl.wikipedia.org/wiki?curid=2919397" title="Mikomax (grupa kolarska)">
Mikomax (grupa kolarska)

Knauf-Mikomax – była polska zawodowa grupa kolarska założona w Łodzi w 2001 roku. Była kontynuatorem tradycji sekcji kolarskiej KS Tramwajarz Łódź. Po sezonie 2004 grupa formalnie przestała istnieć, gdyż została przejęta przez stowarzyszenie Domin Sport, przeniesiona do Włoszczowy i w 2005 roku funkcjonowała jako Knauf Team.
Historia.
KS Tramwajarz Łódź, powstanie grupy.
Powojenne kolarstwo w Łodzi przez pierwsze lata po zakończeniu II wojny światowej opierało się głównie o kolarską sekcję KS Tramwajarz. Występowali w niej między innymi: Stanisław Grzelak - zwycięzca Tour de Pologne 1947 czy bracia Jerzy Liszkiewicz i Ludwik Liszkiewicz. W wyniku reorganizacji polskiego sportu, KS Tramwajarz zostaje włączony do ZS Ogniwo, które później połączono z ZS Spójnia w ZS Sparta. Przy okazji włączenia do ZS Ogniwo zaprzestano działalności sekcji kolarskiej. Do nazwy KS Tramwajarz powrócono w 1956 roku. W latach 60. reaktywowano sekcję kolarską. W roku 1980 sekcja ograniczyła działalność grup seniorskich, pozostając tylko przy szkoleniu juniorów.
W 1995 przy KS Tramwajarz została zarejestrowana amatorska grupa kolarska. W 1999 roku grupa zmieniła status i stała się zawodową.

</doc>
<doc id="2919399" url="https://pl.wikipedia.org/wiki?curid=2919399" title="Byczo jest!">
Byczo jest!

Byczo jest! (ang. "Whoopee!") – amerykański kolorowy film z 1930 roku w reżyserii Thorntona Freelanda.

</doc>
<doc id="2919400" url="https://pl.wikipedia.org/wiki?curid=2919400" title="Strzelectwo na Igrzyskach Imperium Brytyjskiego i Wspólnoty Brytyjskiej 1966 – karabin małokalibrowy leżąc, 50 m (open)">
Strzelectwo na Igrzyskach Imperium Brytyjskiego i Wspólnoty Brytyjskiej 1966 – karabin małokalibrowy leżąc, 50 m (open)

Strzelanie z karabinu małokalibrowego leżąc z odległości 50 metrów mężczyzn na Igrzyskach Imperium Brytyjskiego i Wspólnoty Brytyjskiej 1966, było jedną z pięciu strzeleckich konkurencji rozgrywanych na igrzyskach w Kingston.
W konkurencji tej wystartowało 31 zawodników z 17 reprezentacji. W zawodach zwyciężył Kanadyjczyk Gilmour Boa, który o dwa punkty wyprzedził Nowozelandczyka Briana Laceya i o trzy punkty Australijczyka Johna Murphy’ego, który zakończył zawody na trzecim miejscu. W zawodach wystartowało też dwóch reprezentantów gospodarzy, którzy jednak uplasowali się w trzeciej dziesiątce. Ostatnią pozycję zajął Abdul Aziz z Pakistanu (uprawiający głównie lekkoatletykę). Do zwycięzcy stracił 36 punktów.
Konkurencja ta w programie igrzysk pojawiła się po raz pierwszy (łącznie z całym strzelectwem, które debiutowało na igrzyskach).

</doc>
<doc id="2919401" url="https://pl.wikipedia.org/wiki?curid=2919401" title="Joan Sureda">
Joan Sureda

Joan Sureda Pons (ur. 1949 w Barcelonie) – hiszpański historyk sztuki pochodzący z Katalonii.
Życiorys.
Wykładał historię sztuki na Uniwersytecie Kraju Basków, Uniwersytecie w Sewilli oraz Uniwersytecie Complutense w Madrycie, a obecnie na Uniwersytecie Barcelońskim. Jest członkiem Królewskiej Akademii Sztuk Pięknych św. Ferdynanda w Madrycie oraz Real Academia de Nobles y Bellas Artes de San Luis w Saragossie. Był dyrektorem Museu Nacional d’Art de Catalunya w Barcelonie.
Początkowo interesował się sztuką średniowieczną i jej wpływem na twórczość artystów z początku XX wieku. Szczególną uwagę poświęcił takim artystom jak Leonardo da Vinci, Michał Anioł oraz Francisco Goya. Obecnie jego praca badawcza koncentruje się na nowych metodach analizy sztuki nowoczesnej.
Linki zewnętrzne.
Joan Sureda (hiszp.)

</doc>
<doc id="2919402" url="https://pl.wikipedia.org/wiki?curid=2919402" title="Astrid Øyre Slind">
Astrid Øyre Slind

Astrid Øyre Slind (ur. 9 lutego 1988) – norweska biegaczka narciarska, dwukrotna medalistka mistrzostw świata seniorów i młodzieżowców.
Kariera.
Po raz pierwszy na arenie międzynarodowej Astrid Øyre Slind pojawiła się 4 marca 2006 roku podczas zawodów FIS Race w Røros, gdzie zajęła 22. miejsce w biegu na 5 km technika dowolną. Na rozgrywanych w 2009 roku mistrzostwach świata młodzieżowców w Praz de Lys – Sommand była druga w biegu łączonym na 15 km. W tej samej konkurencji zwyciężyła podczas mistrzostw świata młodzieżowców w Hinterzarten. Startowała także na mistrzostwach świata młodzieżowców w Otepää w 2011 roku, ale ani razu nie stanęła na podium. 
W Pucharze Świata zadebiutowała 8 marca 2008 roku w Oslo, zajmując 44. miejsce w biegu na 30 km stylem dowolnym. Pierwsze punkty wywalczyła dziewięć miesięcy później, 13 grudnia w Davos, gdzie zajęła 22. miejsce na dystansie 10 km klasykiem. W sezonie 2008/2009 punktowała jeszcze kilkakrotnie i w klasyfikacji generalnej zajęła ostatecznie 66. miejsce. Na podium zawodów pucharowych po raz pierwszy stanęła 29 stycznia 2023 roku w Les Rousses, kończąc rywalizację w biegu na 20 km techniką klasyczną na trzeciej pozycji. W zawodach tych wyprzedziły ją jedynie Szwedka Ebba Andersson oraz Kerttu Niskanen z Finlandii.
Jej siostry Silje i Kari również są biegaczkami.

</doc>
<doc id="2919403" url="https://pl.wikipedia.org/wiki?curid=2919403" title="Bojownik łagodny">
Bojownik łagodny



</doc>
<doc id="2919406" url="https://pl.wikipedia.org/wiki?curid=2919406" title="Bojownik czerwony">
Bojownik czerwony

Nazwą bojownik czerwony określono w literaturze dwa gatunki ryb z rodzaju "Betta":

</doc>
<doc id="2919411" url="https://pl.wikipedia.org/wiki?curid=2919411" title="Ulica Tkacka w Szczecinie">
Ulica Tkacka w Szczecinie

Tkacka – ulica o długości 414,2 metrów na szczecińskim osiedlu Stare Miasto w dzielnicy Śródmieście. Jest jedną z najdłuższych ulic wspomnianego osiedla. Przebiega w przybliżeniu z północy na południe, równolegle do pobliskiej alei Niepodległości, łącząc plac Żołnierza Polskiego z ulicą Księdza Kardynała Stefana Wyszyńskiego. Na całej długości obowiązuje ruch jednokierunkowy.
Historia.
Dzisiejsza ulica Tkacka powstała w wyniku połączenia dwóch starszych ulic o średniowiecznym rodowodzie.
Najstarsza wzmianka o "platea colonorum" (ulicy rolników) pochodzi z 1306 r. i nawiązuje do właścicieli położonych wówczas przy tej drodze gospodarstw rolnych. Południowy odcinek współczesnej ulic Tkackiej nosił w początkach średniowiecza miano "buwstrate". W drugiej połowie XVI wieku część ulicy w pobliżu Bramy Passawskiej nazywana była "armen buden" (biedne budy); nazwa ta prawdopodobnie powstała od położonych przy ulicy skromnych zabudowań, zamieszkanych przez osoby niezamożne. W końcu XVI w. ulica otrzymała nazwę "Wullweberstraß" (ulica tkaczy wełny). Około 1721 r., kiedy to miasto znalazło się pod panowaniem pruskim, nieistniejący obecnie odcinek ulicy między ul. Podgórną a ul. Wyszyńskiego otrzymał miano "Kuhstraße", a część między ul. Wyszyńskiego i ul. Łaziebną nazwano "Baustraße". W 1857 roku powyższe dwie ulice połączono w jedną pod nazwą "Große Wollweberstraße". 
Łacińskimi nazwami "platea lanificum, pannificum, lanaetextorum, textorum, platea pannificum" określano w XIII w. odcinek dzisiejszej ulicy Tkackiej pomiędzy ulicą Łaziebną a placem Żołnierza Polskiego. Na początku XVI wieku pojawiła się nazwa "wullenwewerstrate". Po 1857 r. ulica stała się częścią "Große Wollweberstraße".
Obiekty.
Budynki wznoszące się przed 1945 r. przy "Große Wollweberstraße" zostały częściowo zniszczone m.in. w czasie bombardowania w nocy z 5 na 6 stycznia 1944 r. Zniszczenia wojenne przetrwała część kamienic w pobliżu placu Żołnierza Polskiego i skrzyżowania z ulicą Łaziebną. Niektóre kamienice poddano remontom, inne natomiast z powodu złego stanu technicznego musiały zostać wyburzone; przykładowo kamienice nr 7, 8, 9 rozebrano, a następnie odbudowano i zrekonstruowano fasady. W 2010 r. na pustym placu u zbiegu ulicy Tkackiej z ulicą Wyszyńskiego i aleją Niepodległości rozpoczęto budowę biurowca Brama Portowa I; prace budowlane ukończono rok później. W latach 2016–2018 przy ulicy, w miejscu wyburzonego baru „Extra”, wzniesiono apartamentowiec „Black Pearl”.

</doc>
<doc id="2919412" url="https://pl.wikipedia.org/wiki?curid=2919412" title="Śurangama mantra">
Śurangama mantra

Śurangama matra – dharani służąca w praktyce buddyjskiej do recytacji w celu uspokojenia umysłu, ochrony przed demonami itd. Najdłuższa z mantr buddyjskich . Stanowi część Sutry Śurangama.

</doc>
<doc id="2919413" url="https://pl.wikipedia.org/wiki?curid=2919413" title="Jon Lester">
Jon Lester

Jonathan Tyler Lester (ur. 7 stycznia 1984 w Tacoma) – amerykański baseballista występujący na pozycji miotacza w Chicago Cubs.
Przebieg kariery.
Lester został wybrany w 2002 roku w drugiej rundzie draftu przez Boston Red Sox i początkowo występował w klubach farmerskich tego zespołu, między innymi w Pawtucket Red Sox, reprezentującym poziom Triple-A. W Major League Baseball zadebiutował 10 czerwca 2006 w meczu przeciwko Texas Rangers. W 2007 wystąpił w czwartym meczu World Series, w których Red Sox pokonali Colorado Rockies 4–0.
19 czerwca 2008 w spotkaniu z Kansas City Royals rozegrał 18. w historii klubu no-hittera. W marcu 2008 podpisał nowy, pięcioletni z opcją przedłużenia o rok kontrakt wart 42 750 tysięcy dolarów. W 2011 i 2012 wystąpił w Meczu Gwiazd. W 2013 wystąpił w pierwszym i piątym meczu wygranych przez Red Sox World Series (2–0 W-L, 0,59 ERA, 15 SO).
31 lipca 2014 wraz z Jonnym Gomesem przeszedł do Oakland Athletics za Yoenisa Céspedesa. Dwa dni później zadebiutował w barwach nowego zespołu notując zwycięstwo.
W grudniu 2014 podpisał sześcioletni kontrakt wart 155 milionów dolarów z Chicago Cubs. 31 lipca 2016 w meczu przeciwko Seattle Mariners rozegranym na Wrigley Field, w drugiej połowie dwunastej zmiany został wystawiony jako pinch hitter i przy stanie 6–6 zaliczył dające zwycięstwo RBI (sacrifice bunt).
W National League Championship Series zaliczył dwa starty, w których rozegrał 13 zmian, notując zwycięstwo w meczu numer 5. Wraz z Javierem Báezem został wybrany najbardziej wartościowym zawodnikiem serii. Cubs pokonali Los Angeles Dodgers 4–2 i zdobyli pierwsze mistrzostwo National League od 1945 roku. W World Series zaliczył trzy występy (1–1 W-L), w tym jeden jako reliever w wygranym przez Cubs decydującym o tytule meczu numer 7 przeciwko Cleveland Indians.
1 sierpnia 2017 w meczu przeciwko Arizona Diamondbacks osiągnął pułap 2000 strikeoutów. W tym samym spotkaniu zdobył swojego pierwszego home runa w MLB.

</doc>
<doc id="2919415" url="https://pl.wikipedia.org/wiki?curid=2919415" title="Włodzimierz Kamiński (malarz)">
Włodzimierz Kamiński (malarz)

Włodzimierz Kamiński vel Wlodek Kaminski (ur. 2 października 1938 w Bydgoszczy) – polski malarz i projektant.
Życiorys.
W 1963 ukończył studia na Akademii Sztuk Pięknych w Krakowie na Wydziale Malarstwa. Na wystawie Młodych Malarzy Krakowa w 1965 odznaczony medalem. W 1985 zamieszkał we Francji (obywatelstwo francuskie uzyskał w 1991). Od 1987 projektuje dla słynnego francuskiego domu mody Hermès. Od 1991 ma własne atelier w zbudowanym w latach 30. XX w. zespole 180 pracowni-mieszkań artystów pn. cité Montmartre-aux-artistes w 18. dzielnicy Paryża. Prace Kamińskiego znajdują się m.in. w zbiorach Muzeum Narodowego w Krakowie.

</doc>
<doc id="2919417" url="https://pl.wikipedia.org/wiki?curid=2919417" title="Transatlantyk (film 1931)">
Transatlantyk (film 1931)

Transatlantyk (ang. "Transatlantic") – amerykański film z 1931 roku w reżyserii Williama K. Howarda.

</doc>
<doc id="2919418" url="https://pl.wikipedia.org/wiki?curid=2919418" title="Panchax pictum">
Panchax pictum



</doc>
<doc id="2919419" url="https://pl.wikipedia.org/wiki?curid=2919419" title="Betta trifasciata">
Betta trifasciata



</doc>
<doc id="2919426" url="https://pl.wikipedia.org/wiki?curid=2919426" title="Równania Cauchy'ego-Riemanna">
Równania Cauchy'ego-Riemanna



</doc>
<doc id="2919427" url="https://pl.wikipedia.org/wiki?curid=2919427" title="Jean le Rond d'Alembert">
Jean le Rond d'Alembert



</doc>
<doc id="2919429" url="https://pl.wikipedia.org/wiki?curid=2919429" title="Zasada d'Alemberta">
Zasada d'Alemberta



</doc>
<doc id="2919430" url="https://pl.wikipedia.org/wiki?curid=2919430" title="Operator d'Alemberta">
Operator d'Alemberta



</doc>
<doc id="2919433" url="https://pl.wikipedia.org/wiki?curid=2919433" title="María del Rosario Fernández, La Tirana (1794)">
María del Rosario Fernández, La Tirana (1794)

Aktorka „La Tirana” (hiszp. "Retrato de María del Rosario Fernández, La Tirana") – obraz olejny hiszpańskiego malarza Francisca Goi (1746–1828) przedstawiający popularną aktorkę Maríę del Rosario Fernández (1755–1803) nazywaną "La Tirana".
Okoliczności powstania.
Lata 90. XVIII wieku były dla Goi okresem transformacji stylistycznej i intensywnej aktywności malarskiej. Obraz powstał w 1794 roku, zaledwie dwa lata po ataku ciężkiej choroby, w wyniku której Goya prawie rok walczył ze śmiercią, paraliżem i ślepotą. Doszedł do zdrowia tylko częściowo, pozostał jednak głuchy do końca życia. Szybko wrócił do pracy, mimo że nadal odczuwał następstwa choroby. Starał się przekonać kręgi artystyczne, że choroba nie osłabiła jego zdolności malarskich, gdyż plotki o jego ułomności mogły poważnie zaszkodzić dalszej karierze. Zaczął pracować nad obrazami gabinetowymi niewielkich rozmiarów, które nie nadwerężały jego fizycznej kondycji. Choroba przerwała także jego cieszącą się powodzeniem pracę portrecisty, do której powrócił z zaostrzonym zmysłem obserwacji, być może spotęgowanym przez utratę słuchu. Goya malował członków rodziny królewskiej, arystokracji, burżuazji, duchownych, polityków, bankierów, wojskowych oraz ludzi związanych z kulturą. Często portretował też swoich przyjaciół z kręgu liberałów i "ilustrados".
Rosario Fernández urodziła się w 1755 roku w Sewillii, występowała w teatrach w Madrycie, Barcelonie i w królewskich rezydencjach. Zawdzięczała swój przydomek mężowi Francisco Castellanosowi, który również będąc aktorem często grywał czarne charaktery, a w szczególności tyranów. Z tego powodu, a także ze względu na swój autorytarny charakter, partnerująca mu na scenie aktorka zyskała przezwisko "La Tirana", czyli Tyranka. Małżeństwo nie było udane, a po rozstaniu z mężem i powrocie do Madrytu musiała szukać protekcji u księżnej Alby, aby móc dalej występować. Księżnę Albę i Goyę łączyła przyjaźń, zapewne dzięki tym koneksjom powstały dwa portrety Tyranki – pierwszy całopostaciowy ok. 1792 ("La Tirana"), a drugi w 1794. W czasie kiedy portretował ją Goya, aktorka podupadła na zdrowiu i wycofała się z życia artystycznego. Malarz przyjaźnił się z wieloma aktorami i aktorkami, których portretował. Oprócz Tyranki do jego kręgu należeli m.in. Rita Luna, Lorenza Correa, Isidoro Maiquez i Antonia Zárate.
Opis obrazu.
Portret (półpostać) przedstawia aktorkę w pozycji stojącej. Ma na sobie elegancką białą suknię ozdobioną koronkami oraz szal, który okrywa ramiona i pierś. W rozpuszczonych włosach widoczna jest ozdoba z kwiatów. W prawej dłoni trzyma kartkę papieru na której widoczne jest imię portretowanej i malarza (María / Del Rosario / La Tirana / Por Goya / 1794).
Proweniencja.
Z kolekcji hrabiego Villagonzalo w Madrycie obraz przeszedł do innej prywatnej kolekcji.

</doc>
<doc id="2919434" url="https://pl.wikipedia.org/wiki?curid=2919434" title="Golgo 13">
Golgo 13

Golgo 13 (jap. "ゴルゴ13") – manga ze scenariuszem i rysunkami autorstwa Takao Saito. Cykl jest publikowany nieprzerwanie od stycznia 1969 roku w magazynie "Big Comic", co daje mu pozycję najstarszej wciąż kontynuowanej serii komiksowej w japońskiej prasie. Manga wydawana jest również samodzielne - do dnia 1 kwietnia 2013 ukazało się 167 tomików.
Pod względem demografii "Golgo 13" zaliczane jest do podgatunku "seinen-manga", czyli mangi przeznaczonej dla dorosłych mężczyzn. W klasyfikacji tematycznej jest cyklem sensacyjnym lub kryminalnym.
Opis fabuły.
Głównym bohaterem cyklu jest Duke Togo, znany też jako Golgo 13, uznawany za najskuteczniejszego płatnego zabójcę na świecie. Nikt nie wie dokładnie, jak się naprawdę nazywa ani co robił, zanim zaczął trudnić się obecnym fachem. Ma azjatyckie rysy twarzy i z reguły podaje się za Amerykanina japońskiego pochodzenia. Jest niedoścignionym snajperem, strzela z nieprawdopodobną dokładnością i szybkością, potrafi też stosować zaawansowaną matematykę, fizykę i inżynierię, aby optymalnie przygotować broń do konkretnego zlecenia. Jest atletycznie zbudowanym mężczyzną około czterdziestki, pomimo upływu lat nie widać po nim żadnych oznak starzenia się.
Na co dzień Golgo pracuje przede wszystkim dla organizacji przestępczych, biznesu i bardzo zamożnych osób prywatnych, biorąc udział w różnego rodzaju porachunkach. Bywa jednak zatrudniany również przez rządy państw, dla których wykonuje szczególnie trudne i wymagające pełnej dyskrecji misje. Dzięki temu cieszy się nieformalnym immunitetem wobec wymiaru sprawiedliwości, bowiem wiele państw, na czele ze Stanami Zjednoczonymi, uważa go za postać bardzo istotną dla ich własnego bezpieczeństwa narodowego. 
Standardowa stawka bohatera wynosi trzy miliony dolarów amerykańskich za jedno zlecenie. Niekiedy pracuje jednak za znacznie mniejsze pieniądze, szczególnie gdy dostrzega w danej misji element osobistego wyzwania. Nie ma stałego miejsca zamieszkania, jest cały czas w drodze. Dzięki swoim zarobkom może jednak prowadzić tryb życia upodabniający go do bogatego biznesmena (za którego zresztą często się podaje) - mieszka w najdroższych hotelach, niemal zawsze chodzi w znakomicie skrojonych garniturach, jeździ sportowymi samochodami i korzysta z usług luksusowych prostytutek. Golgo nigdy się nie uśmiecha, za to bezwzględnie przestrzega własnego zbioru zasad. Najważniejszą z nich jest wykonanie przyjętego zlecenia niezależnie od okoliczności - powierzonej misji nie unieważnia nawet śmierć zleceniodawcy. W swojej pracy jest zimny i bezwzględny - nigdy nie pozostawia przy życiu świadków swoich zbrodni ani innych osób, które wiedzą o nim zbyt wiele. Nie waha się również zabić własnego klienta, jeśli ten zbyt szeroko rozgłasza ich współpracę.
Adaptacje.
Cykl był wielokrotnie ekranizowany pod różnymi postaciami. W 1973 zrealizowano pierwszy film aktorski, zatytułowany po prostu "Golgo 13", w którym bohatera zagrał Ken Takakura, zaś reżyserował Junya Sato. W 1977 zrealizowano sequel "", w którym w roli tytułowej wystąpił Sonny Chiba, a reżyserem był Yukio Noda. W 1983 na ekrany wszedł film anime "Golgo 13: Profesjonalista", w którym głosu użyczył bohaterowi Tetsurō Sagawa. W 1998 nakręcono kolejny film anime, "Golgo 13: Królowa Pszczół". Rolę tytułową zagrał Tesshō Genda. 
W latach 2008-2009 na antenie TV Tokyo emitowany był serial anime, prezentujący 50 różnych misji bohatera, każdą w osobnym odcinku. Za produkcję odpowiadała firma The Answer Studio, a głównego bohatera grał swoim głosem Hiroshi Tachi. Oprócz tego Golgo 13 był bohaterem sześciu gier wideo. Pierwsza z nich ukazała się jeszcze na urządzenie SG-1000, pierwszą konsolę firmy Sega. Późniejsze gry przeznaczone były głównie na konsole firmy Nintendo.

</doc>
<doc id="2919436" url="https://pl.wikipedia.org/wiki?curid=2919436" title="María del Rosario Fernández, La Tirana">
María del Rosario Fernández, La Tirana



</doc>
<doc id="2919437" url="https://pl.wikipedia.org/wiki?curid=2919437" title="La Tirana">
La Tirana



</doc>
<doc id="2919442" url="https://pl.wikipedia.org/wiki?curid=2919442" title="Święty Franciszek w ekstazie (obraz El Greca)">
Święty Franciszek w ekstazie (obraz El Greca)

Święty Franciszek w ekstazie (typ I) – obraz autorstwa hiszpańskiego malarza pochodzenia greckiego Dominikosa Theotokopulosa, znanego jako El Greco.
El Greco wielokrotnie malował portret św. Franciszka. Przedstawiał go w różnych pozach ekstazy, niemal zawsze z nieodłącznym artefaktem: trupią czaszką. Po raz pierwszy po temat sięgnął jeszcze podczas swojego pobytu w Rzymie, tuż przed wyjazdem do Hiszpanii. Portret powstał prawdopodobnie na podstawie innego freskowego portretu jaki ujrzał artysta w Asyżu.
Opis obrazu.
Franciszek został przedstawiony z niskim czołem, długim i cienkim nosem z blisko osadzonymi oczyma, z zapadłymi policzkami i gęstym zarostem na twarzy. Jego głowa jest nieproporcjonalna w stosunku do długiej i masywnej szyi, wzrok wzniesiony ma ku górze, lecz odmiennie od panującej mody przedstawiania świętych, oczy nie są zaszklone łzami. Jego nienaturalnie długie ręce skrzyżowane są na klatce; na jednej widocznej dłonie widoczne są stygmaty Chrystusowe. Dłonie zakończone są długimi palcami. Wyraz twarzy i spojrzenie Franciszka wskazuje na jego gorliwą wiarę i miłość do wszystkiego co go otacza. Przed nim leży ludzka czaszka symbolizująca przemijanie u kruchość ludzkiego bytu. Obok niej znajduje się podpis greckimi majuskułami.
Inne wersje.
W National Gallery of Ireland znajduje się równie podobna wersja Świętego Franciszka, jednakże Harold Wethey podważył w 1962 roku atrybucje obrazu i przypisał go szkole El Greca. Historyk zauważył przy tym, iż stan obrazu przez liczne przemalowania i mało udane renowacje, jest zbliżony do dzieła współczesnego a zniekształcenie w kolorze i sposobie przedstawienia chmur nie pozwalają na uznanie obrazu za dzieło El Greca.

</doc>
<doc id="2919443" url="https://pl.wikipedia.org/wiki?curid=2919443" title="Rdzawka południowa">
Rdzawka południowa

Rdzawka południowa ("Turnagra capensis") – gatunek wymarłego ptaka z rodziny wilgowatych (Oriolidae), endemicznego dla nowozelandzkiej Wyspy Południowej oraz sąsiednich wysepek. To jeden z 58 gatunków nowozelandzkich ptaków, które wyginęły po tym, jak w XIII wieku ludzie przybyli na te wyspy.
Systematyka.
Wyróżnia się dwa podgatunki "T. capensis":
Za podgatunek rdzawki południowej bywała niekiedy uznawana rdzawka północna ("Turnagra tanagra") z Wyspy Północnej, także wymarła.
Morfologia.
Długość ciała: 23–26 cm; masa ciała: około 130 g. Upierzenie głównie oliwkowobrązowe z rdzawymi skrzydłami i ogonem oraz biało-brązowym prążkowaniem na spodzie ciała. Tęczówka żółta, nogi długie, ciemnobrązowe. Samice były podobne do samców. Podgatunek "minor" był mniejszy od nominatywnego.
Ekologia i zachowanie.
Rdzawka południowa była ptakiem niepłochliwym, nie obawiającym się ludzi. Obserwowano, jak ptak ten żerował w podszycie lasów pierwotnych. Był wszystkożerny, żywił się owadami, robakami, owocami, pąkami, nasionami, liśćmi, a nawet wyrzuconymi odpadkami kuchennymi.
Jedyne informacje na temat rozrodu rdzawki południowej pochodzą z literatury wiktoriańskiej. Gniazdo mieściło się na wysokości 4–12 stóp nad ziemią (ok. 122 cm do 366 cm). Był to gatunek silnie terytorialny. Konstrukcja gniazda była mocna i zwięzła, z małymi gałązkami jako podparcie, między które powplatany był mech. Jaja białe i owalne, pokryte szarymi, czarnymi, brązowymi i fioletowawymi plamkami. Inkubacja odbywała się w grudniu.
Status.
IUCN uznaje rdzawkę południową za gatunek wymarły (EX, "Extinct"). W pierwszych latach osadnictwa europejskiego na Wyspie Południowej był to jeszcze ptak pospolity, ale jego liczebność zaczęła szybko spadać, zwłaszcza po 1870 roku. Rdzawka południowa była odławiana przez ludzi do niewoli, gdzie rozmnażała się do początku XX wieku. Ostatnie pewne stwierdzenie podgatunku nominatywnego pochodzi z 1905 roku. Być może mała populacja przeżyła, gdyż z późniejszych lat pochodzą niepotwierdzone stwierdzenia, m.in. w 1949 roku została zgłoszona obserwacja dwóch osobników w okolicy jeziora Hauroko, a w 1963 rzekomo obserwowano tego ptaka w zachodniej części regionu Otago. Główną przyczyną wymarcia było prawdopodobnie drapieżnictwo introdukowanych szczurów śniadych, w mniejszym stopniu także niszczenie siedlisk. Podgatunek "T. capensis minor" jeszcze w 1894 roku był liczny, ale do 1898 roku populacja została zdziesiątkowana przez introdukowane koty.

</doc>
<doc id="2919447" url="https://pl.wikipedia.org/wiki?curid=2919447" title="Parafia św. Teresy od Dzieciątka Jezus w Pętkowicach">
Parafia św. Teresy od Dzieciątka Jezus w Pętkowicach

Parafia św. Teresy od Dzieciątka Jezus w Pętkowicach – jedna z 10 parafii rzymskokatolickich dekanatu sienneńskiego diecezji radomskiej.
Historia.
Kościół zbudowany został tu przez arian w XVII w. Później przyjęli go katolicy nadając mu tytuł św. Teresy od Dzieciątka Jezus. Od 1930 zamieszkał przy kościele ks. Leon Rafalski z tytułem wikariusza parafii Bałtów. Parafia została erygowana 28 lipca 1934 przez bp. Włodzimierza Jasińskiego z wydzielonych wiosek parafii macierzystej. Kościół został znacznie rozbudowany i wewnątrz malowany w latach 1973−1975 staraniem ks. Mariana Karasińskiego. Konsekracji świątyni dokonał 31 sierpnia 1975 bp. Walenty Wójcik. Kościół w starej części jest zbudowany z kamienia łamanego, a w nowej z białej cegły. 
Terytorium.
Do parafii należą: Okół, Pętkowice, Pętkowice-Kolonia, Wólka Pętkowska.

</doc>
<doc id="2919451" url="https://pl.wikipedia.org/wiki?curid=2919451" title="Rubab">
Rubab



</doc>
<doc id="2919452" url="https://pl.wikipedia.org/wiki?curid=2919452" title="Efekt Samuelsona-Balassy">
Efekt Samuelsona-Balassy



</doc>
<doc id="2919459" url="https://pl.wikipedia.org/wiki?curid=2919459" title="Wis">
Wis

Wis (bułg. "Вис") – wieś w południowej Bułgarii, w obwodzie Chaskowo, gminie Iwajłowgrad. Według danych Narodowego Instytutu Statystycznego, 31 grudnia 2011 roku wieś liczyła 3 mieszkańców.

</doc>
<doc id="2919460" url="https://pl.wikipedia.org/wiki?curid=2919460" title="Johannes Dürr">
Johannes Dürr

Johannes Dürr (ur. 12 marca 1987 w Melku) – austriacki biegacz narciarski, brązowy medalista mistrzostw świata juniorów.
Kariera.
Po raz pierwszy na arenie międzynarodowej Johannes Dürr pojawił się 28 grudnia 2003 roku podczas zawodów FIS Race w Sankt Jakob im Rosental, gdzie zajął 18. miejsce w biegu na 10 km techniką dowolną. Na rozgrywanych w 2005 roku mistrzostwach świata juniorów w Rovaniemi w tej samej konkurencji zajął dziewiątą pozycję. Dwa lata później, podczas mistrzostw świata juniorów w Tarvisio wspólnie z kolegami z reprezentacji zdobył brązowy medal w sztafecie. Na tej samej imprezie był też między innymi czwarty w biegu łączonym na 20 km, przegrywając walkę o brąz z Alexem Harveyem z Kanady. W Pucharze Świata zadebiutował 31 grudnia 2010 roku w Oberhofie, zajmując 60. miejsce w prologu piątej edycji Tour de Ski (cyklu nie ukończył). Pierwsze pucharowe punkty zdobył 5 stycznia 2013 roku w Val di Fiemme, gdzie był ósmy w biegu na 15 km stylem klasycznym. Bieg ten był szóstym etapem siódmego Tour de Ski, który Austriak ukończył na 24. pozycji. W sezonie 2012/2013 punktował jeszcze kilkakrotnie i w klasyfikacji generalnej zajął ostatecznie 45. miejsce. W 2011 roku wystartował na mistrzostwach świata w Oslo, gdzie na dystansie 50 km stylem dowolnym zajął 64. miejsce. Na rozgrywanych dwa lata później mistrzostwach świata w Val di Fiemme był piętnasty w biegu łączonym na 30 km, a w biegu na 15 km stylem dowolnym uplasował się na 43. pozycji. Pierwszy sukces wśród seniorów osiągnął w styczniu 2014 roku, kiedy zajął trzecie miejsce w ósmej edycji Tour de Ski. Uległ tam jedynie dwóm Norwegom: Martinowi Johnsrudowi Sundby'emu i Chrisowi Jespersenowi. Dürr wygrał przy tym ostatni etap cyklu - bieg na 9 km stylem dowolnym na Alpe Cermis.
W lutym 2014 roku brał udział w igrzyskach olimpijskich w Soczi, zajmując ósme miejsce w biegu łączonym na 30 km. Tuż przed kolejnym startem, biegiem na 50 km techniką dowolną, Austriak został wykluczony z igrzysk po tym, jak w jego krwi wykryto erytropoetynę (EPO). W efekcie Austriacki Związek Narciarski wykluczył go ze swych struktur. Strafverfahren gegen Dopingsünder Dürr erledigt.

</doc>
<doc id="2919463" url="https://pl.wikipedia.org/wiki?curid=2919463" title="Żelezari">
Żelezari

Żelezari (bułg. "Железари") – wieś w południowej Bułgarii, w obwodzie Chaskowo, gminie Iwajłowgrad. Według danych Narodowego Instytutu Statystycznego, 31 grudnia 2011 roku wieś liczyła 39 mieszkańców.

</doc>
<doc id="2919467" url="https://pl.wikipedia.org/wiki?curid=2919467" title="Skull">
Skull

Skull to czwarty album studyjny brytyjskiej thrash metalowej grupy Evile. Został wydany 27 maja 2013 roku z ramienia wytwórni Earache Records.
Produkcja.
31 stycznia 2013 roku gitarzysta prowadzący Evile, Ol Drake, ogłosił, że zespół zamierza wejść do studia Parlour Studios wraz z Russem Russellem, by zarejestrować swój czwarty album studyjny. Grupa skończyła nagrywanie 1 marca. 25 marca zespół ogłosił, iż album zostanie wydany 27 maja.

</doc>
<doc id="2919468" url="https://pl.wikipedia.org/wiki?curid=2919468" title="Dyskografia Rogera Taylora">
Dyskografia Rogera Taylora

Kompletna solowa dyskografia Rogera Taylora – perkusisty zespołu Queen.
Albumy i single innych wykonawców nagrane z gościnnym udziałem Rogera.
W nawiasach podano instrumenty bądź funkcje, które Roger pełnił podczas nagrywania albumów innych wykonawców.

</doc>
<doc id="2919470" url="https://pl.wikipedia.org/wiki?curid=2919470" title="Żelezino">
Żelezino

Żelezino (bułg. "Железино") – wieś w południowej Bułgarii, w obwodzie Chaskowo, gminie Iwajłowgrad. Według danych Narodowego Instytutu Statystycznego, 31 grudnia 2011 roku wieś liczyła 236 mieszkańców.
Historia.
Do 1934 roku wieś nazywała się Demirler. Z dobrowolnych składek została wybudowana prawosławna świątynia pod wezwaniem św. św. Cyryla i Metodego.

</doc>
<doc id="2919474" url="https://pl.wikipedia.org/wiki?curid=2919474" title="Ronan Lamy-Chappuis">
Ronan Lamy-Chappuis



</doc>
<doc id="2919476" url="https://pl.wikipedia.org/wiki?curid=2919476" title="Parafia św. Rozalii w Podgórzu">
Parafia św. Rozalii w Podgórzu

Parafia św. Rozalii w Podgórzu – jedna z 10 parafii rzymskokatolickich dekanatu sienneńskiego diecezji radomskiej.

</doc>
<doc id="2919477" url="https://pl.wikipedia.org/wiki?curid=2919477" title="Lumos">
Lumos

Lumos (dawniej: Children’s High Level Group) – organizacja charytatywna założona przez pisarkę J.K. Rowling i eurodeputowaną Emmę Nicholson w 2005 roku.
Lumos jest międzynarodową organizacją pozarządową, zajmującą się poprawą życia będących pod opieką władz publicznych dzieci, mieszkających w instytucjonalnych formach opieki. Na świecie osiem milionów dzieci wychowuje się poza rodziną. Ponad 90 procent z nich nie stanowią sieroty. Są to dzieci, które oddzielono od rodziny z powodu biedy, niepełnosprawności, rzadziej dlatego, że były zaniedbywane przez rodziców, czy występowały z nimi problemy wychowawcze.
Lumos uważa, że ta instytucjonalizacja jest formą przemocy, bo takie doświadczenie pozostawia na całe życie ślady w psychice. Organizacja pracuje na siedmiu różnych poziomach – od indywidualnego dziecka do rządzących – by poprawić system opieki socjalnej i edukacji, zmieniać postawy, pomagać dzieciom przenieść się z zakładów opieki do rodzin zastępczych. Wszystko po to, by do 2030 roku żadne dziecko nie podlegało instytucjonalizacji.
Lumos pracuje nad projektami w Bułgarii, Czechach, Mołdawii, Czarnogórze i na Ukrainie.
Dochody ze sprzedaży książki "Baśnie barda Beedle’a" napisanej przez J.K. Rowling są przekazywane organizacji.

</doc>
<doc id="2919481" url="https://pl.wikipedia.org/wiki?curid=2919481" title="Zbrodnia w Stasinie">
Zbrodnia w Stasinie

Zbrodnia w Stasinie – zbrodnia dokonana 11 lipca 1943 roku przez partyzantów Ukraińskiej Powstańczej Armii na polskich mieszkańcach kolonii Stasin, położonej w powiecie włodzimierskim województwa wołyńskiego, podczas rzezi wołyńskiej.
11 lipca 1943 roku rano połowa Stasina, posiadająca zwartą zabudowę, została otoczona przez oddział UPA. Intruzom towarzyszyli zamaskowani Ukraińcy z pobliskiego Kałusowa, których część jednak rozpoznano. Nikogo ze wsi nie wypuszczano, jednak pozostawiono do niej wolny wjazd. W tym czasie mieszkańcy drugiej połowy miejscowości uciekli.
Po południu upowcy nakazali Polakom zebranie się w jednym miejscu. Zapowiadano, że zostaną wysłani na roboty w Niemczech. Spędzenie wszystkich Polaków było ułatwione przez fakt posiadania przez UPA spisu mieszkańców każdego domu. 80-letni starzec Płoński został zastrzelony za odmowę opuszczenia chaty. Po zgromadzeniu Polaków w jednym miejscu zamknięto ich w dwóch stodołach – Grabowskiego i Urbaniakowej, po czym zastrzelono z broni palnej. Rannych dobijano siekierami i bagnetami. Zginęło 105 osób, z czego ustalono nazwiska 83. Uratowało się 10 osób – ukrywających się bądź rannych. Dwie kobiety zdołały zbiec ze stodoły Urbaniakowej. 
Po zbrodni mienie Polaków zostało zrabowane i wywiezione wozami, które wcześniej czekały ukryte za pagórkiem. 14 lipca na rozkaz upowców ciała ofiar zostały pochowane przez Ukraińców – Badaczy Pisma Świętego (Świadków Jehowy), którzy odmawiali udziału w zbrodniach. Tego też dnia kolonia została spalona. Sady oraz cmentarz zostały zniszczone, by po bytności Polaków nie pozostał żaden ślad.
Niedobitki z rzezi zdołały dotrzeć do Włodzimierza Wołyńskiego dzięki ukraińskiemu przewodnikowi. Rocznym Marianem Drożdżowskim wydobytym spod zwałów trupów zaopiekowała się ukraińska rodzina, która później przekazała dziecko jego ojcu przebywającemu w szpitalu we Włodzimierzu Wołyńskim.

</doc>
<doc id="2919486" url="https://pl.wikipedia.org/wiki?curid=2919486" title="Smirnenci">
Smirnenci

Smirnenci (bułg. "Смирненци") – wieś w południowej Bułgarii, w obwodzie Chaskowo, w gminie Charmalni. Według danych Narodowego Instytutu Statystycznego, 31 grudnia 2011 roku wieś liczyła 191 mieszkańców.

</doc>
<doc id="2919493" url="https://pl.wikipedia.org/wiki?curid=2919493" title="Błękitnik meksykański">
Błękitnik meksykański

Błękitnik meksykański ("Sialia mexicana") – gatunek małego ptaka z rodziny drozdowatych (Turdidae). Zasiedla zachodnią Amerykę Północną oraz centralny Meksyk.
Zasięg występowania.
Występuje do wysokości 2900 m n.p.m. Zasiedla głównie skraje lasów. Z powodu dużej ilości miejsc do siedzenia przebywa też na terenach wypalonych lasów. Gniazda budują zarówno na drzewach iglastych (sosny i jodły), jak i liściastych (dęby). Wyróżnia się sześć podgatunków, które zamieszkują:
Morfologia.
Wymiary średnie:
Podobny do błękitnika górskiego ("Sialia currucoides"), ale odróżnia go rdzawa pierś i wierzch ciała. Błękit piór jest także intensywniejszy. Jedynie brzuch jest jaśniejszy. Samica jest mniej intensywnie ubarwiona i bardziej matowa, posiada białą obrączkę oczną i szary brzuch.
Ekologia.
Pożywienie zależne jest od pory roku. W trakcie lata i wiosny błękitniki wypatrują zdobyczy z gałęzi i szybko zlatują w dół, by ją złapać. W zimie ich głównym pożywieniem są nasiona jemioły z rodzaju "Phoradendron".
Głównymi wrogami naturalnymi błękitnika meksykańskiego są gryzonie takie jak: pręgowiec obrożny ("Tamias cinereicollis"), pręgowiec piarżyskowy ("Tamias townsendii"), pręgowiec sosnowy ("Tamias amoenus"), sosnowiórka szara ("Tamiasciurus douglasii"), sosnowiórka czerwona ("Tamiasciurus hudsonicus"), wiewiórka frędzloucha ("Sciurus abertu") i myszak leśny ("Peromyscus maniculatus"). Wyjadają one jaja z gniazda. Dorosły samiec błękitnika pilnuje lęgu i łapie drapieżniki za nogi, by je zrzucić z miejsca gniazdowania. Może również atakować intruzów swoim dziobem.
"Sialia mexicana" jest gatunkiem monogamicznym. Dorosłe ptaki mogą pomagać wychowywać pisklęta z innych lęgów. Dojrzałość płciową osiągają po roku. Gniazdują od maja do lipca. Zazwyczaj wyprowadzają 2 lęgi po 3–8 jaj. Inkubacja trwa 12–18 dni. Pisklęta opierzają się po 3 tygodniach, jednak nadal przebywają blisko gniazda. Po 2 tygodniach są w pełni samodzielne. Długość życia wynosi około 73 miesiące (6 lat).
Status.
Międzynarodowa Unia Ochrony Przyrody (IUCN) uznaje błękitnika meksykańskiego za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznawany jest za wzrostowy.

</doc>
<doc id="2919495" url="https://pl.wikipedia.org/wiki?curid=2919495" title="Rebecca Brandewyne">
Rebecca Brandewyne

Rebecca Brandewyne z domu Wadsworth (ur. 4 marca 1955 w Knoxville w stanie Tennessee) – amerykańska pisarka, autorka romansów.
Ukończyła studia licencjackie i magisterskie na Wichita State University. Jest zamężna po raz drugi. Ma syna.
Dzieła.
Powieści.
Seria "Fate"
Seria "Chronicles of Tintagel"
Seria "Highclyffe Hall"

</doc>
<doc id="2919500" url="https://pl.wikipedia.org/wiki?curid=2919500" title="Dominik Niesiołowski">
Dominik Niesiołowski

Dominik Michał Gawin z Niesiołowic Niesiołowski herbu Nałęcz (ur. 30 czerwca 1811, zm. ok. 1-10 marca 1883 we Lwowie) – polski urzędnik.
Życiorys.
Wywodził się z rodu Niesiołowskich o przydomku Gawin, pochodzącej z Niesiołowic w Pomorskiem, która około 1685 przeniosła się na ziemię sanocką. Dominik Michał Gawin z Niesiołowic Niesiołowski urodził się 31 czerwca 1811. Był synem Jana Rafała Niesiołowskiego (1786-1863, właściciel Ropienki) i Justyny z domu Załęskiej herbu Sulima. Miał siostrę Rudolfinę (ur. 1819, żona Seweryna Raszowskiego, właścicielka dóbr Żołobek).
Od około 1837 był praktykantem konceptowym C. K. Gubernium Krajowego, przydzielony do c. k. cyrkułu wadowickiego, a od około 1840 komisarzem cyrkularnym (nadliczbowym tamże). Następnie, od około 1842 w tym samym charakterze pracował przy c. k. cyrkule rzeszowskim, od około 1846 etatowym Około 1853/1854 był komisarzem trzeciej klasy w urzędzie c. k. cyrkułu czortkowskiego.
Od około 1860 był radcą namiestnictwa w C. K. Namiestnictwie we Lwowie. Od około 1862 do około 1866 był przydzielony do C. K. Komisji Namiestnictwa w Krakowie. Od około 1866 był naczelnikiem powiatu birczańskiego (w składzie powiatu sanockiego), a po reformie administracyjnej od 1867 do około 1870 starostą c. k. powiatu birczańskiego. Około 1870/1871 sprawował urząd starosty c. k. powiatu sanockiego. W tym czasie był prezydującym C. K. Powiatowej Komisji Szacunkowej w Sanoku.
Był członkiem korespondentem C. K. Galicyjskiego Towarzystwa Gospodarsko-Rolniczego w Krakowie. Od około 1876 do około 1879 był członkiem rady zawiadowczej Towarzystwa Przemysłowego we Lwowie.
W 1866 ożenił się z Heleną Ziętarską herbu Sas (ur. 1840, córka Franciszka z Rabego, oficera wojsk polskich). Mieli córkę Jadwigę (ur. 1868). Zmarł w pierwszej dekadzie marca 1883 we Lwowie na zapalenie mózgu.

</doc>
<doc id="2919501" url="https://pl.wikipedia.org/wiki?curid=2919501" title="C’Mon">
C’Mon

C'Mon – singel amerykańskiej piosenkarki Keshy, wydany 7 stycznia 2013 roku nakładem wytwórni fonograficznej RCA Records. Utwór został wydany jako drugi singel promujący album "Warrior". Piosenkę wyprodukował Dr. Luke, Max Martin, Cirkut i Benny Blanco, którzy napisali ją wspólnie z Keshą i Bonnie McKee.
22 grudnia 2012 roku Kesha poinformowała za pośrednictwem Twittera, że jest w trakcie kręcenia teledysku do kolejnego singla. Oficjalna premiera teledysku odbyła się 11 stycznia 2013 roku na oficjalnym kanale Ke$hy na portalu YouTube, jego reżyserią zajął się Darren Craig.

</doc>
<doc id="2919502" url="https://pl.wikipedia.org/wiki?curid=2919502" title="Presławec">
Presławec

Presławec (bułg. "Преславец") – wieś w południowej Bułgarii, w obwodzie Chaskowo, w gminie Charmalni. Według danych Narodowego Instytutu Statystycznego, 31 grudnia 2011 roku wieś liczyła 149 mieszkańców.

</doc>
<doc id="2919503" url="https://pl.wikipedia.org/wiki?curid=2919503" title="NextGen Series (2012/2013)">
NextGen Series (2012/2013)

NextGen Series (2012/2013) – drugi sezon rozgrywek piłkarskich, zorganizowanych dla młodzieżowych drużyn do lat 19. europejskich klubów piłkarskich. Zdobywcą trofeum został angielski klub Aston Villa F.C.
Zmiany.
Zmieniono format rozgrywek, w stosunku do poprzedniego sezonu. Od tego sezonu w rozgrywkach będzie uczestniczyło 24 zespołów, a nie jak poprzednio 16. Faza grupowa liczyła sześć grup po cztery zespoły.
Drużyny.
24 zespoły zostały podzielone w 6 grup. 15 drużyn z poprzedniego sezonu zdecydowało się pozostać w NextGen Series, jedynie szwajcarski FC Basel opuścił rozgrywki.
Do tych zespołów dołączyło 9 kolejnych drużyn.

</doc>
<doc id="2919508" url="https://pl.wikipedia.org/wiki?curid=2919508" title="PKS Ostrołęka">
PKS Ostrołęka



</doc>
<doc id="2919512" url="https://pl.wikipedia.org/wiki?curid=2919512" title="Orlina Duża (stacja kolejowa)">
Orlina Duża (stacja kolejowa)



</doc>
<doc id="2919514" url="https://pl.wikipedia.org/wiki?curid=2919514" title="Karianne Bjellånes">
Karianne Bjellånes

Karianne Gåsland Bjellånes (ur. 9 sierpnia 1986) – norweska biegaczka narciarska, złota medalistka mistrzostw świata młodzieżowców.
Kariera.
Po raz pierwszy na arenie międzynarodowej Karianne Bjellånes pojawiła się 14 lutego 2004 roku podczas zawodów Pucharu Kontynentalnego w Hommelvik, gdzie zajęła 58. miejsce w biegu na 5 km techniką klasyczną. Na rozgrywanych w 2007 roku mistrzostwach świata młodzieżowców w Tarvisio zajęła 30. miejsce w sprincie klasykiem. Dwa lata później, podczas mistrzostw świata młodzieżowców w Praz de Lys – Sommand zwyciężyła w tej samej konkurencji. W Pucharze Świata zadebiutowała 14 marca 2007 roku w Drammen, zajmując 27. miejsce w sprincie stylem klasycznym. Tym samym już w swoim debiucie wywalczyła pierwsze pucharowe punkty. W sezonie 2006/2007 już więcej nie punktowała i w klasyfikacji generalnej zajęła ostatecznie 107. miejsce. Najlepsze wyniki w osiągnęła w sezonie 2009/2010, kiedy uplasowała się na 51. pozycji w klasyfikacji generalnej. W 2010 roku zajęła drugie miejsce w największym norweskim maratonie narciarskim - Birkebeinerrennet, ulegając jedynie Jenny Hansson ze Szwecji. W 2011 roku zakończyła karierę.
Osiągnięcia.
Puchar Świata.
Miejsca na podium.
Bjellånes nigdy nie stała na podium indywidualnych zawodów Pucharu Świata.

</doc>
<doc id="2919516" url="https://pl.wikipedia.org/wiki?curid=2919516" title="Branica (obwód Chaskowo)">
Branica (obwód Chaskowo)

Branica (bułg. "Браница") – wieś w południowej Bułgarii, w obwodzie Chaskowo, w gminie Charmanli. Według danych Narodowego Instytutu Statystycznego, 31 grudnia 2011 roku wieś liczyła 130 mieszkańców.

</doc>
<doc id="2919520" url="https://pl.wikipedia.org/wiki?curid=2919520" title="Fiki">
Fiki



</doc>
<doc id="2919522" url="https://pl.wikipedia.org/wiki?curid=2919522" title="Jackie Bradley Jr.">
Jackie Bradley Jr.

Jackie Bradley Jr. (ur. 19 kwietnia 1990) – amerykański baseballista występujący na pozycji zapolowego w Boston Red Sox.
Przebieg kariery.
Bradley studiował University of South Carolina, gdzie w latach 2009–2011 grał w drużynie uniwersyteckiej South Carolina Gamecocks, z którą w 2010 zwyciężył w College World Series i został wybrany najbardziej wartościowym zawodnikiem tych finałów. W 2011 wybrano go w pierwszej rundzie draftu z numerem 40. przez Boston Red Sox i początkowo występował w klubach farmerskich tego zespołu, między innymi w Salem Red Sox (Class A) i Portland Sea Dogs (Double-A).
W Major League Baseball zadebiutował 1 kwietnia 2013 jako lewozapolowy, w wygranym 8–2 meczu otwarcia nowego sezonu z New York Yankees na Yankee Stadium, w którym zaliczył RBI i zdobył dwa runy. 14 kwietnia 2015 w wygranym przez Red Sox 22–10 meczu z Seattle Mariners rozegranym na Fenway Park, zaliczył 5 odbić na 6 podejść, ustanawiając rekord klubowy, notując pięć extra base hits – dwa home runy i trzy double, ponadto zaliczył 7 RBI.
25 maja 2016 w spotkaniu z Colorado Rockies ustanowił rekord kariery, zaliczając przynajmniej jedno odbicie w 29 meczach z rzędu. W lipcu 2016 po raz pierwszy został wybrany do AL All-Star Team.
14 października 2018 w meczu nr 2 American League Championship Series, w których Red Sox mierzyli się z obrońcą tytułu mistrzowskiego Houston Astros, Bradley zaliczył trzy RBI, w tym RBI double w trzeciej zmianie, dzięki któremu Boston wyszedł na prowadzenie 5–4 i ostatecznie wygrał 7–5. W meczu nr 3 zdobył grand slama w pierwszej połowie ósmej zmiany, podwyższając wynik spotkania na 8–2. W meczu nr 4 zdobył dwupunktowego home runa w pierwszej połowie szóstej zmiany przy stanie 4–5 dla Astros. W całej serii Bradley zaliczył 9 RBI i został wybrany najbardziej wartościowym zawodnikiem ALCS. W 2018 otrzymał po raz pierwszy w swojej karierze Gold Glove Award.

</doc>
<doc id="2919526" url="https://pl.wikipedia.org/wiki?curid=2919526" title="Pawężnica brodawkowata">
Pawężnica brodawkowata

 Pawężnica brodawkowata ("Peltigera aphthosa" (L.) Willd.) – gatunek grzybów z rodziny pawężnicowatych ("Peltigeraceae"). Ze względu na współżycie z glonami zaliczany jest do porostów (stanowiących grupę ekologiczną, a nie takson klasyfikacji biologicznej).
Systematyka i nazewnictwo.
Nazwa polska według "Krytycznej listy porostów i grzybów naporostowych Polski". Niektóre synonimy naukowe:
Morfologia.
Plecha listkowata, bardzo duża, złożona z wielu odcinków dochodzących do szerokości 6 cm. Powierzchnia górna gładka. Postać wilgotna jest koloru jasnozielonego, postać sucha koloru szarego, płowego lub brązowego. W warstwie glonowej są zielenice, na górnej powierzchni czarne brodawkowate zgrubienia (cefalodia) z kolonijnymi sinicami z rodzaju "Nostoc". Dolna strona pilśniowata, lub z wyraźnymi żyłkami. Owocniki na końcach wydłużonych odcinków mają postać miseczek (apotecjum), koloru kasztanowobrązowego
Występowanie i siedlisko.
Występuje na całej półkuli północnej. Północna granica jej zasięgu sięga po północne wybrzeża Grenlandii i wyspy Svalbard. W Polsce jest bardzo rzadki, występuje w rozproszeniu w Sudetach, Górach Świętokrzyskich i Karpatach. Na niżu rzadki lub wymarły. Znajduje się na "Czerwonej liście roślin i grzybów Polski". Ma status CR – gatunek krytycznie zagrożony wymarciem. W Polsce podlega ścisłej ochronie gatunkowej.
Rośnie na glinie, próchnicy i martwych szczątkach roślin, na mszakach.

</doc>
<doc id="2919529" url="https://pl.wikipedia.org/wiki?curid=2919529" title="Wronów (stacja kolejowa)">
Wronów (stacja kolejowa)



</doc>
<doc id="2919532" url="https://pl.wikipedia.org/wiki?curid=2919532" title="Wyrbowo (obwód Chaskowo)">
Wyrbowo (obwód Chaskowo)

Wyrbowo (bułg. "Върбово") – wieś w południowej Bułgarii, w obwodzie Chaskowo, w gminie Charmanli. Według danych Narodowego Instytutu Statystycznego, 31 grudnia 2011 roku wieś liczyła 424 mieszkańców.

</doc>
<doc id="2919534" url="https://pl.wikipedia.org/wiki?curid=2919534" title="Reprezentacja Związku Radzieckiego w piłce nożnej">
Reprezentacja Związku Radzieckiego w piłce nożnej



</doc>
<doc id="2919535" url="https://pl.wikipedia.org/wiki?curid=2919535" title="Whiteman Air Force Base">
Whiteman Air Force Base

Whiteman Air Force Base – baza Sił Powietrznych Stanów Zjednoczonych, zlokalizowana 3,2 km na południe od miasta Knob Noster w stanie Missouri, około 110 km na południowy wschód od miasta Kansas City. 
Głównym związkiem taktycznym znajdującym się na terenie bazy jest 509 Skrzydło Bombowe (509th Bomb Wing) wyposażone w bombowce strategiczne Northrop B-2 Spirit. Ponadto na terenie bazy stacjonują samoloty Fairchild A-10 Thunderbolt II, Northrop T-38 Talon oraz śmigłowce Boeing AH-64 Apache

</doc>
<doc id="2919538" url="https://pl.wikipedia.org/wiki?curid=2919538" title="Gizałki (stacja kolejowa)">
Gizałki (stacja kolejowa)



</doc>
<doc id="2919539" url="https://pl.wikipedia.org/wiki?curid=2919539" title="Monocirrhus mimophyllus">
Monocirrhus mimophyllus



</doc>
<doc id="2919540" url="https://pl.wikipedia.org/wiki?curid=2919540" title="Monocirrhus">
Monocirrhus



</doc>
<doc id="2919541" url="https://pl.wikipedia.org/wiki?curid=2919541" title="Karol Czecz de Lindenwald">
Karol Czecz de Lindenwald

Karol Czecz de Lindenwald (ur. 1852, zm. 8 grudnia 1910 w Krakowie) – właściciel majątku w Bieżanowie i Płaszowie, poseł do Sejmu Krajowego Galicji, wiceprezes Towarzystwa Rolniczego w Krakowie 
Życie.
Ukończył Teresianum, potem studia agronomiczne w Zurychu. Praktyki rolnicze odbywał w Czechach i Krzeszowicach u Artura Potockiego. 
Ziemianin, właściciel dóbr Bieżanów (356 ha) pod Krakowem. Założył drożdżownię, wytwórnię octu, gorzelnie, a w szklarniach hodował warzywa i owoce zatrudniając mieszkańców swojego majątku jak i okolicznych wsi. Szczególne znaczenie przypisywał hodowli bydła, którą uważał za podstawowy czynnik dobrobytu gospodarstw rolnych; walczył przeciwko mnogości ras bydła hodowlanego w kraju i dzięki niemu przeprowadzono podział na strefy hodowlane bydła nizinnego, zymetalskiego i czerwonego krajowego. Przez wiele lat był prezesem Towarzystwa Hodowców Czerwonego Bydła Krajowego i popierał import sztuk zarodowych z Holandii. 
Jednocześnie prowadził szeroką działalność gospodarczą i społeczną. Był współtwórcą krajowej organizacji właścicieli gorzelni we Lwowie. Pod jego kierunkiem poczyniono pierwsze kroki w nawiązywaniu stosunków między bezpośrednimi producentami rolnymi a intendenturą wojskową. Był członkiem różnych rządowych ciał kolegialnych, m.in. państwowej rady dla przemysłu gorzelnianego; sporządził memoriał o Radzie Kultury Krajowej. Od 1884 był członkiem, a od 1895 wiceprezesem Komitetu Towarzystwa Rolniczego Krakowskiego, później jego prezesem. Przewodniczył sekcji hodowlanej. 
Należał do grupy konserwatywnych polityków określanych mianem Stańczyków. Do Sejmu Krajowego VII kadencji został wybrany w 1895 z okręgu Wieliczka. W sejmie VIII kadencji znalazł się zastępując posła Piotra Górskiego 21 czerwca 1906 z okręgu krakowskiego, zmarł w trakcie trwania IX kadencji sejmu, w 1912 jego miejsce zajął Wacław Zaleski. W latach 1900-1909 był Marszałkiem Rady Powiatowej w Wieliczce. 
Zmarł niespodziewanie na atak serca na ulicy Wiślnej w Krakowie spiesząc na posiedzenie Towarzystwa Rolniczego. Pochowany na cmentarzu w Bieżanowie.
Stosunki rodzinne.
Syn starosty przemyskiego Karola Czetscha (1819-1869) i Berty Amalii z Humborgów (1831-1881), brat Hermana. Pierwsza żona Paulina Sułkowska zmarła młodo w wieku 25 lat na gruźlicę, syn z pierwszego małżeństwa Karol na ospę w wieku 5 lat. Po raz drugi Karol ożenił się z Aurelią Sövenyhazy-Fricke. Z drugiego małżeństwa miał syna Jana oraz 7 córek. Jednym z jego wnuków był historyk sztuki Tadeusz Chrzanowski.

</doc>
<doc id="2919543" url="https://pl.wikipedia.org/wiki?curid=2919543" title="Traktat o przyjaźni pomiędzy Rzecząpospolitą Polską a Cesarstwem Perskim">
Traktat o przyjaźni pomiędzy Rzecząpospolitą Polską a Cesarstwem Perskim

Traktat Przyjaźni pomiędzy Rzecząpospolitą Polską a Cesarstwem Perskim podpisany 19 marca 1927 w Teheranie. Ratyfikowany został 19 grudnia 1928 roku. Wszedł w życie 22 października 1930. Podpisali go: w imieniu Rzeczypospolitej – Chargé d’affaires Stanisław Hempla, a w imieniu Persji Minister Spraw Zagranicznych Ali Gholi Khan. Głównym jego postanowieniem było wyrzeczenie się wojny ze sobą, a także umowa handlowa i zapewnienie obustronnych immunitetów. Sporządzony został w językach: francuskim, polskim i perskim. Wiążąca była wersja francuska.

</doc>
<doc id="2919547" url="https://pl.wikipedia.org/wiki?curid=2919547" title="Szymanowice (stacja kolejowa)">
Szymanowice (stacja kolejowa)



</doc>
<doc id="2919548" url="https://pl.wikipedia.org/wiki?curid=2919548" title="Bambosze">
Bambosze



</doc>
<doc id="2919549" url="https://pl.wikipedia.org/wiki?curid=2919549" title="Betta fasciata">
Betta fasciata



</doc>
<doc id="2919550" url="https://pl.wikipedia.org/wiki?curid=2919550" title="Grab (stacja kolejowa)">
Grab (stacja kolejowa)



</doc>
<doc id="2919552" url="https://pl.wikipedia.org/wiki?curid=2919552" title="Kościół Wszystkich Świętych w Drohiczynie">
Kościół Wszystkich Świętych w Drohiczynie

Kościół benedyktynek w Drohiczynie pw. Wszystkich Świętych – kościół należący do sióstr benedyktynek. Mieści się w Drohiczynie, w powiecie siemiatyckim, w województwie podlaskim. Należy do dekanatu Drohiczyn diecezji drohiczyńskiej.
Historia.
W 1621 roku do świątyni pod wezwaniem Wszystkich Świętych, istniejącej od 1560 roku Wojciech Niemira sprowadził siostry benedyktynki, pochodzące z Torunia. Budowla została zbudowana w latach 1734–1738. Jej fundatorem był Wiktoryn Kuczyński. Benedyktynki uczyły dziewczęta ze stanu szlacheckiego. Pomimo ograniczeń, benedyktynki z Drohiczyna kontynuowały swoje działania oświatowe, aż do skasowania zgromadzenia w 1865 roku Pod koniec XIX stulecia klasztor razem z kościołem uległy poważnej dewastacji. Wtedy to właścicielka sąsiedniej wsi Korczew Krystyna Ostrowska zaczęła starać się o odbudowanie kościoła i klasztoru Sióstr Benedyktynek. W 1919 roku powstał Komitet Odbudowy Kościoła i Klasztoru Sióstr Benedyktynek. Dzięki jego działaniom również w dwudziestoleciu międzywojennym zostały wyremontowane sklepienia, zostały wprawione okna i zostały założone posadzki. W tych czasach świątynia pełniła funkcję kościoła szkolnego. Budowla posiada rokokową fasadę.

</doc>
<doc id="2919553" url="https://pl.wikipedia.org/wiki?curid=2919553" title="Schefflera actinophylla">
Schefflera actinophylla



</doc>
<doc id="2919556" url="https://pl.wikipedia.org/wiki?curid=2919556" title="Glenelg">
Glenelg

Glenelg − obszar na Marsie, w stronę którego zwrócił się należący do NASA łazik Curiosity po wylądowaniu w miejscu nazywanym Bradbury Landing. Na obszarze „Glenelg” łączą się trzy różne typy terenu. Wszystkie trzy typy terenów są obserwowane z orbity przez instrument HiRISE zamontowany na orbiterze Mars Reconnaissance Orbiter. Kierując tam Curiosity, można będzie badać ten obszar.
Jednym z trzech typów jest teren lekko stonowany, z dobrze rozwiniętymi warstwami, które prawdopodobnie stanowią depozyty materiałów osadowych. Innym rodzajem terenu są czarne pasy, które biegną przez obszar Glenelg i mogą stanowić dodatkowe warstwy przeplatane z warstwami lekko stonowanymi. Czarne pasy nie są łatwo widoczne z orbity i mają grubość rzędu około 1 metra. Oba typy warstw są dla łazika Curiosity ważnymi obiektami naukowymi.

</doc>
<doc id="2919557" url="https://pl.wikipedia.org/wiki?curid=2919557" title="Lubinia Mała (stacja kolejowa)">
Lubinia Mała (stacja kolejowa)



</doc>
<doc id="2919558" url="https://pl.wikipedia.org/wiki?curid=2919558" title="Rizzle Kicks">
Rizzle Kicks

Rizzle Kicks – brytyjski hip hopowy duet pochodzący z Brighton. Jordan "Rizzle" Stephens (ur. 25 stycznia 1992) i Harley "Sylvester" Alexander-Sule (ur. 23 listopada 1991) założyli go w 2008 roku. Duet zaistniał na rynku muzycznym w roku 2011, wydając debiutancki album Stereo Typical. W maju 2012 roku Rizzle Kicks mieli na swoim koncie milion sprzedanych singli i 600 000 albumów w Wielkiej Brytanii.
Początki kariery formacji.
Jordan i Harley uczęszczali do Brit School, gdzie Jordan studiował media, a Harley teatr. W tym czasie Jordan nagrywał swój mixtape "Minor Breaches of Discipline", na którym miały znaleźć się przerobione piosenki jego ulubionych artystów (Lily Allen, Gorillaz, Arctic Monkeys). Zaproponował Harleyowi współpracę przy tworzeniu niektórych nagrań. Wkrótce zorientowali się, że ich głosy doskonale się wypełniają, więc w 2008 roku założyli duet "Rizzle Kicks". Nazwa pochodzi od nazwy "Green Rizla", pseudonimu Stephensa nadanego mu przez kolegę z drużyny piłkarskiej o tej samej nazwie, w której grali w czasie nauki w szkole. Pseudonim przekształcił się w "Rizzle", a duet postanowił dodać do niego drugie słowo "Kicks", z powodu ich wspólnej miłości do piłki nożnej.
Jako nowo utworzony duet zwracali się do lokalnych producentów. Nagrali kilka płyt demo, z których trzy złożyły się na ich debiutancki album. Wkrótce coraz częściej zaczęli pojawiać się w internecie. Prowadzili bloga na własnej stronie internetowej "Your Daily Kicks" oraz umieszczali swoje podcasty w YouTube. Teledyski nagrywane były przez zespół oraz Tobiego Lockerbiego, weselnego fotografa, którego poznali na imprezie. Latem 2010 roku powstał ich pierwszy teledysk do wersji demo piosenki "Down with the Trumpets", a zaraz po nim do utworu "Miss Cigarette". W tym samym czasie skończyli studia i Harley zaczął pracować jako asystent nauczyciela teatru, Jordan zaś sprzedawał hamburgery na stadionie "Corals Greyhound" w Hove.
Ich filmy na YouTube przyciągnęły uwagę kilku wytwórni płytowych. W listopadzie 2011 roku podpisali kontrakt z Island Records. Kontynuowali pracę nad swoim debiutanckim albumem i pracowali z kilkoma producentami, w tym z Antem Whitingiem, Normanem Cookiem, Wsi Futurecutem i Craigiem Doddsem.
Stereo Typical i sukces komercyjny.
W czerwcu 2011 roku duet wydał promocyjny singiel "Prophet (Better Watch It)". W okresie letnim Rizzle Kicks grali na wielu festiwalach: jako suport Dizzee Rascal na Ibiza/Mallorca Rocks w czerwcu, a potem ponownie zostali zaproszeni jako suport The Streets.
Ich pierwszy oficjalny singiel "Down with the Trumpets" został wydany 12 czerwca 2011 roku i zajął 84 miejsce na liście UK Singles Chart, a we wrześniu tego samego roku awansował już na miejsce 8 i zyskał status złotego. Singiel zajmował w sumie 13 tygodni na liście UK Official Top 40. 23 października 2011 roku został wydany ich drugi oficjalny singiel "When I Was a Youngster" i zadebiutował na miejscu 8. Ich debiutancki album "Stereo Typical" wydany 31 października 2011 roku znalazł się na miejscu 9., w krótkim czasie wspiął się na miejsce 5. i w maju 2012 roku zyskał status platynowej płyty. Trzeci singiel Rizzle Kicks "Mama Do The Hump", który wyprodukował Norman Cook, został wydany 16 grudnia 2012, osiągnął 2 miejsce na liście i uzyskał status platynowej płyty.
Duet wraz z Ollym Mursem nagrał sinigel "Heart Skips a Beat", który ukazał się 21 sierpnia 2011 roku.. Zespół nagrał też remixy dla takich artystów jak: Ed Sheeran, Jaliyl Sydney, Jessie J, Foster the People.
Dyskografia.
Stereo Typical (31 października 2011)
Roaring 20s

</doc>
<doc id="2919559" url="https://pl.wikipedia.org/wiki?curid=2919559" title="Pamięć magnetostrykcyjna">
Pamięć magnetostrykcyjna

Pamięć magnetostrykcyjna to rodzaj pamięci operacyjnej, odmiana pamięci na akustycznych liniach opóźniających. Nazwa pochodzi od zasady działania przetworników elektroakustycznych.
Pamięci o pojemności jednego słowa stosowano jako rejestry w komputerach szeregowych.
W pamięci tej wyeliminowano kłopoty z nieszczelnościami i groźbą zatrucia rtęcią w pamięci rtęciowej.
Zasada działania.
Przechowywaną informacją jest przesuwające się wzdłuż drutu odkształcenie sprężyste.
Działanie pamięci magnetostrykcyjnej opiera się na fakcie, że prędkość rozchodzenia się każdej fali akustycznej (także ultradźwięków) przez metal, jest znacznie mniejsza od szybkości rozchodzenia się fal elektromagnetycznych i impulsów elektrycznych, co znakomicie nadawało się do budowy linii opóźniających.
Z informatycznego punktu widzenia był to rejestr przesuwający, inaczej kolejka (FIFO) z krążącą ze stałą prędkością informacją.
Konstrukcja.
Pamięć tego typu skonstruowana była jako zbiór spiralnych linii opóźniających wykonanych z drutu metalowego. 
Po jednej stronie każdej ze spiral znajdował się przetwornik elektroakustyczny – generator ultradźwięków, a po drugiej – drugi przetwornik, odbiornik. Impulsy elektryczne zmieniane były w głowicy nadawczej w ultradźwiękowe drgania skrętne, które po drugiej stronie spirali przetwarzane były z powrotem na impulsy elektryczne, które ponownie uruchamiały nadajnik ultradźwięków. Uzyskane w ten sposób opóźnienie umożliwiało zapamiętanie. Innymi słowy każdy pojedynczy bit pamięci przechowywany był w spirali w postaci pojedynczego zaburzenia falą akustyczną. W jednej spirali "mieściło się" więcej niż jedno zaburzenie, w trakcie przemieszczania się fali głowica nadawcza generowała kolejne impulsy.
Przetworniki elektroakustyczne wykorzystywały magnetostrykcję prętów niklowych.
Przetwornik składał się z umieszczonego w cewce pręta niklowego zamocowanego stycznie do linii opóźniających. W nadajniku wywołane prądem w cewce zmiany wymiarów niklu przenosiły się na linie opóźniającą.
W odbiorniku występowało zjawisko odwrotne.
Eksploatacja.
Pamięci były tanie i łatwe w produkcji, ale kłopotliwe w eksploatacji – wymagały stałej temperatury lub kompensacji zmian temperatury zmianą częstotliwości zegara. Ciągły odczyt i zapis powodował ponadto powstawanie błędów.
Pamięci tego rodzaju stosowane były we wczesnych konstrukcjach maszyn liczących w latach sześćdziesiątych XX w., np. w maszynie ZAM-2 z 1961. 
W komputerach szeregowych konkurowała z pamięcią bębnową będąc od niej o rząd wielkości szybszą ale posiadała znacznie mniejszą pojemność.
W dalszym rozwoju komputerów pamięci na liniach opóźniających zostały zastąpione pamięciami ferrytowymi, aż wreszcie – półprzewodnikowymi.

</doc>
<doc id="2919560" url="https://pl.wikipedia.org/wiki?curid=2919560" title="Racendów (stacja kolejowa)">
Racendów (stacja kolejowa)



</doc>
<doc id="2919562" url="https://pl.wikipedia.org/wiki?curid=2919562" title="2 Eskadra Lotnictwa Transportowo-Łącznikowego">
2 Eskadra Lotnictwa Transportowo-Łącznikowego

2 Eskadra Lotnictwa Transportowo-Łącznikowego (1 eltł) – pododdział Wojsk Lotniczych.
Formowanie.
1 kwietnia 1999 roku na bazie 2 eskadry lotniczej w 2 Bazie Lotniczej w Bydgoszczy sformowana została 2 Eskadra Lotnictwa Transportowo-Łącznikowego.
W kwietniu 2007 roku eskadra została podporządkowana 3 Brygadzie Lotnictwa Transportowego.
W 2009 eskadra została rozformowana .

</doc>
<doc id="2919566" url="https://pl.wikipedia.org/wiki?curid=2919566" title="Twardów (stacja kolejowa)">
Twardów (stacja kolejowa)



</doc>
<doc id="2919568" url="https://pl.wikipedia.org/wiki?curid=2919568" title="Wola Książęca (stacja kolejowa)">
Wola Książęca (stacja kolejowa)



</doc>
<doc id="2919572" url="https://pl.wikipedia.org/wiki?curid=2919572" title="Przestrzeń berneńska">
Przestrzeń berneńska

Przestrzeń berneńska (również prostokąt berneński) – wolna przestrzeń przed czołem pojazdu szynowego, w której nie mogą znajdować się żadne części taboru, stanowiąca bezpieczne miejsce dla pracownika spinającego wagony ("na rysunku oznaczona kolorem żółtym").
Przestrzeń ta powinna być wolna od części stałych. W związku z tym wymaganiem części składowe mechanizmu sprzęgającego powinny znajdować się w położeniu bocznym względem jego linii środkowej.
W przestrzeni tej mogą znajdować się kable połączeniowe i węże elastyczne, jak również elastyczne odkształcalne elementy przejść międzywagonowych. Pod zderzakami nie powinny znajdować się żadne urządzenia, które utrudniałyby dostęp do omawianej przestrzeni.
Jeżeli zainstalowany został kombinowany sprzęg samoczynny i sprzęg śrubowy, dopuszczalne jest, aby głowica sprzęgu samoczynnego wchodziła z lewej strony w przestrzeń berneńską gdy jest on schowany i gdy używany jest sprzęg śrubowy.
Pod każdym zderzakiem powinna znajdować się poręcz wytrzymująca siłę 1,5 kN.

</doc>
<doc id="2919576" url="https://pl.wikipedia.org/wiki?curid=2919576" title="Pietà (obraz El Greca)">
Pietà (obraz El Greca)

Pietà – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Temat opłakiwania zmarłego Chrystusa zaczerpnięty z Nowego Testamentu był kolejnym po motywie "zdjęcia z krzyża" najczęściej przedstawianym epizodem z życia i męczeńskiej śmierci Chrystusa. Według przyjętej wersji wokół ciała zmarłego pozostało siedem osób – Jan Ewangelista, Józef z Arymatei, Nikodem, Maria Magdalena oraz Maria z Nazaretu (matka Jezusa) i jej dwie siostry: Maria Kleofasowa i Maria Salome.
Opis obrazu.
El Greco odszedł od tradycyjnej ilości postaci pod krzyżem i dodatkowo zmienił układ kompozycyjny powszechnie przyjęty w sztuce. Jego wzorem były prace Michała Anioła przez co uważa się, iż ta jedna z ostatnich małych prac wykonanych w Rzymie jest hołdem dla twórczości włoskiego mistrza. Głównymi inspiracjami dla El Greca była rzeźba "Pietà Florencka" wykonana w 1550 roku znajdująca się obecnie w Museo dell’Opera del Duomo oraz grafika wzorowana na rzeźbie zawierająca dodatkowo górę Kalwarię i gwoździe. Na obrazie artysta powtórzył trójkątny diagonalny układ jednakże zamiast Chrystusa bezwładnie wymykającego się z rąk Józefa z Arymatei i opadającego w ramiona Matki Bożej na szczycie umieścił Marię z ogromem jej cierpienia na twarzy. Od Michała Anioła zapożyczył potężne ramiona, nabrzmiałe szyje oraz kwadratową twarz Marii podobna do twarzy Sybilli delfickiej. El Greco wprowadza własny krajobraz z górą i trzema krzyżami otoczoną chmurami na burzliwym niebem. Różnica pomiędzy rzeźbą a obrazem wyraża się w dramatyzmie postaci. U Anioła obecny jest duch kontemplacji gdy u El Greca widz jest świadkiem cierpienia.
Inne wersje.
W tym samym roku El Greco stworzył drugą większą wersję "Piety", gdzie jeszcze dobitniej widoczne jest cierpienie Marii. Artysta wykorzystuje tu charakterystyczne dla swojego późniejszego stylu wyrazy artystyczne: rozdarte usta jękiem, brwi unoszące się ku czołu i udręczone spojrzenie w pustych jakoby oczodołach. Obraz znajduje się w Hispanic Society of America. Wcześniej znajdował się w kolekcji Dr. Luisa Navas (Madryt); Trotti and Co. (Paryż).

</doc>
<doc id="2919577" url="https://pl.wikipedia.org/wiki?curid=2919577" title="Prostokąt berneński">
Prostokąt berneński



</doc>
<doc id="2919581" url="https://pl.wikipedia.org/wiki?curid=2919581" title="Serhij Hładyr">
Serhij Hładyr

Serhij Wiktorowycz Hładyr (ukr. Сергій Вікторович Гладир; ur. 17 października 1989 roku w Mikołajowie) – ukraiński koszykarz grający na pozycji rzucającego obrońcy, obecnie zawodnik AS Monaco.
W 2009 roku został wybrany w drugiej rundzie draftu NBA przez Atlanta Hawks. Reprezentował ten zespół podczas letniej ligi NBA w 2010 i 2013 roku.

</doc>
<doc id="2919585" url="https://pl.wikipedia.org/wiki?curid=2919585" title="Trójkąt Kaliningradzki">
Trójkąt Kaliningradzki

Trójkąt Kaliningradzki (także: Trójkąt Królewiecki, TK; ang. "Kaliningrad Triangle", ros. Калининградский треугольник, niem. "Kaliningrad Dreieck") – niezinstytucjonalizowana forma współpracy i konsultacji w ramach polityki zagranicznej Polski, Niemiec i Rosji, a także koncepcja geopolityczna.
Geneza.
Początki idei zorganizowania forum wymiany opinii między Polską, Rosją i Niemcami, na wzór Trójkąta Weimarskiego, sięgają połowy lat 90. XX wieku. Wówczas to w środowisku naukowym skupionym wokół Uniwersytetu Warszawskiego zapoczątkowana została debata na temat współpracy trójstronnej.
Brak uformowania praktycznego wymiaru współpracy wynikał z ochłodzenia stosunków polsko-rosyjskich na przełomie tysiącleci. Wynikał on z aspiracji Polski do członkostwa w NATO, któremu sprzeciwiała się Rosja, a w późniejszych latach z polityki popierania prodemokratycznych przemian na Ukrainie i w innych krajach byłego ZSRR. W wyniku ochłodzenia się stosunków na linii Warszawa-Moskwa w latach 2005–2007 obowiązywało embargo na wwóz polskiego mięsa do Rosji.
Także stosunki polsko-niemieckie uległy w tym czasie ochłodzeniu, co było związane ze zmianą polityki wschodniej przez nowy rząd Gerharda Schrödera. Na mocy porozumienia z 29 sierpnia 2006 r. rosyjska firma Gazprom oraz niemieckie firmy E.ON Ruhrgas i BASF rozpoczęły budowę Gazociągu Północnego, co zostało określone przez Radosława Sikorskiego jako nowy pakt Ribbentrop-Mołotow. Różnice pogłębiło także polskie poparcie dla amerykańskiego ataku na Irak, któremu sprzeciwiały się Niemcy i Rosja.
Odwilż w stosunkach polsko-niemieckich i polsko-rosyjskich po wyborach parlamentarnych w Polsce i Niemczech pozwoliła na nadanie praktycznego wymiaru idei Trójkąta Kaliningradzkiego.
Współpraca została zainaugurowana 21 lutego 2011 roku w trakcie wspólnych obrad niższych izb parlamentów Niemiec, Polski i Rosji. Trzy miesiące później w Kaliningradzie doszło do spotkania szefów dyplomacji trzech krajów. 
Po aneksji Krymu i wojnie w Donbasie, współpraca w ramach Trójkąta została zawieszona.
Spotkania Trójkąta Kaliningradzkiego.
I. Kaliningrad, Rosja – 21 maja 2011
II. Berlin, Niemcy – 21 marca 2012
III. Warszawa, Polska – 10 maja 2013
IV. Petersburg, Rosja – 10 czerwca 2014
Powiązania gospodarcze między stronami Trójkąta Kaliningradzkiego.
Polska wymiana handlowa z Niemcami w 2011 r.
Polska wymiana handlowa z Rosją w 2011 r.
Niemiecka wymiana handlowa z Rosją w 2011 r.
Koncepcja geopolityczna.
W opinii polskich geopolityków formuła TK może stać się nie tylko forum dyskusyjnym, ale także podstawą budowy nowego ładu w Europie. Jeden z teoretyków tej koncepcji – Leszek Sykulski – upatruje w TK elementu realizacji szerszej koncepcji ścisłej współpracy Unii Europejskiej z Federacją Rosyjską, a w przyszłości z Unią Eurazjatycką. Adam Karpiński uważa z kolei, że TK może stać się obszarem konstruowania nowych form społeczeństwa przyszłości.
Rosyjski politolog Władysław Gulewicz uważa, że Trójkąt oznacza integrację Rosji z Unią Europejską, co zagrozi anglosaskiej dominacji w Europie.
Nazwa.
Minister spraw zagranicznych Radosław Sikorski oraz prowadzony przez niego resort konsekwentnie forsują wobec trójstronnej formy współpracy nazwę „Trójkąt Królewiecki”. Używanie wariantywnej formy w miejsce sugerowanej przez Komisję Standaryzacji Nazw Geograficznych Sikorski argumentuje sprzeciwem wobec upamiętniania Michaiła Kalinina stalinowskiego działacza, odpowiedzialnego m.in. za Zbrodnię Katyńską.

</doc>
<doc id="2919589" url="https://pl.wikipedia.org/wiki?curid=2919589" title="Turi (roślina)">
Turi (roślina)

Turi ("Sesbania") – rodzaj roślin z rodziny bobowatych. Obejmuje 55 gatunków występujących w strefie międzyzwrotnikowej Afryki, Ameryki, Azji i Australii.
Morfologia.
Rośliny zielne, krzewy i rzadko drzewa. Liście pierzasto złożone z licznymi, całobrzegimi listkami na krótkich szypułkach. Kwiaty zebrane w gronach. Kielich szerokodzwonkowaty, z 5 nierównymi ząbkami, czasem dwuwargowy. Korona kwiatu żółta, rzadko biała lub czerwona. Owocem jest zwykle długi i równowąski strąk.
Systematyka.
Jeden z rodzajów podrodziny bobowatych właściwych "Faboideae" w rzędzie bobowatych "Fabaceae" "s.l.". W obrębie podrodziny należy do monotypowego plemienia "Sesbanieae".

</doc>
<doc id="2919590" url="https://pl.wikipedia.org/wiki?curid=2919590" title="Sesbania">
Sesbania



</doc>
<doc id="2919591" url="https://pl.wikipedia.org/wiki?curid=2919591" title="Kościół św. św. Kosmy i Damiana w Okoninie">
Kościół św. św. Kosmy i Damiana w Okoninie



</doc>
<doc id="2919594" url="https://pl.wikipedia.org/wiki?curid=2919594" title="Maurice Martenot">
Maurice Martenot

Maurice Martenot (ur. 14 października 1898 w Paryżu, zm. 8 października 1980) – francuski wiolonczelista, radio-telegrafista podczas I wojny światowej, wynalazca instrumentu muzycznego z grupy elektrofonów elektronicznych znanego jako fale Martenota (ondes martenot).
Największą sławę przyniosło mu wynalezienie tzw. fal Martenota, jednego z najwcześniejszych instrumentów elektronicznych, który opatentował w 1928 i udoskonalał przez następne dziesięciolecia. Dopiero w 1938 zaczęto produkować model ze strojoną klawiaturą ćwierćtonową. Martenot był również nauczycielem pierwszego pokolenia wykonawców oraz kompozytorów tworzących na fali Martenota, w tym Karela Goeyvaertsa, Jeanne Loriod, Georges'a Savarii, Gilles'a Tremblaya oraz swojej siostry Ginette Martenot.
Jako ondist (muzyk grający na fali Martenota) występował z Orkiestrą Filadelfijską pod batutą Leopolda Stokowskiego w 1930. W 1937, podczas Wystawy Światowej w Paryżu, został wyróżniony
"Le Grand Prix de l'Exposition Mondiale". Udzielał też lekcji w paryskim Konserwatorium Muzycznym.
Autorem biografii Martenota, w języku francuskim, jest ondist Jean Laurendeau.

</doc>
<doc id="2919596" url="https://pl.wikipedia.org/wiki?curid=2919596" title="Wiaczesław Krawcow">
Wiaczesław Krawcow

Waczesław Wałerijowycz Krawcow (ur. 25 sierpnia 1987) – ukraiński koszykarz grający na pozycji środkowego, obecnie zawodnik San en NeoPhoenix.
14 lipca 2012 podpisał kontrakt z Detroit Pistons.
26 grudnia 2018 dołączył do hiszpańskiego Montakit Fuenlabrada.
26 grudnia 2019 został zawodnikiem japońskiego San en NeoPhoenix.

</doc>
<doc id="2919597" url="https://pl.wikipedia.org/wiki?curid=2919597" title="Oleksiy Pecherov">
Oleksiy Pecherov



</doc>
<doc id="2919599" url="https://pl.wikipedia.org/wiki?curid=2919599" title="Cmentarz w Pomiechowie">
Cmentarz w Pomiechowie

Cmentarz w Pomiechowie – cmentarz parafialny-rzymskokatolicki w Pomiechowie w powiecie nowodworskim, w województwie mazowieckim, pomiędzy ulicą: Kościelną, Rybacką oraz Plażową, w bezpośrednim sąsiedztwie wsi Pomiechówek.
Na cmentarzu znajdują się zachowane nagrobki z początku XIX wieku. 

</doc>
<doc id="2919600" url="https://pl.wikipedia.org/wiki?curid=2919600" title="Zasłonak czerwonołuskowaty">
Zasłonak czerwonołuskowaty

Zasłonak czerwonołuskowaty ("Cortinarius spilomeus" (Fr.) Fr.) – gatunek grzybów należący do rodziny zasłonakowatych ("Cortinariaceae")
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fung"i.
Po raz pierwszy takson ten zdiagnozował w 1818 r. Elias Fries nadając mu nazwę "Agaricus spilomeus". Obecną, uznaną przez Index Fungorum nazwę nadał mu w 1863 r. ten sam autor, przenosząc go do rodzaju "Cortinarius".
Niektóre synonimy naukowe.:
Nazwę polską podał Stanisław Domański w 1955. W polskim piśmiennictwie mykologicznym gatunek ten ma też nazwę zasłonak kosmkowaty. 
Morfologia.
Średnica 2-5 cm, kształt początkowo stożkowaty lub półkulisty, później dzwonkowaty lub łukowaty, starsze okazy stają się płaskie z tępym garbem. Powierzchnia matowa lub jedwabiście połyskująca z resztkami brązowoczerwonawej zasnówki. Jest higrofaniczny; podczas suchej pogody ma szarożółty kolor, podczas wilgotnej od szarego do żółtobrązowego. Młode owocniki mają różowofioletowy odcień.
Szerokie i szeroko przyrośnięte. Początkowo są jasnofioletowawe, później jasnoszarobrązowe, na koniec rdzawobrązowe. Ostrza blaszek białawe.
Wysokość 4-8 cm, grubość ok. 0,8 cm, walcowaty, kruchy. U młodych okazów pełny, u starszych pusty. Powierzchnia o barwie od bladoszarej do żółtobrunatnej, pokryta drobnymi miedzianoczerwonymi resztkami osłony, długowłóknista. W dolnej części pokryty jest czerwonobrązowymi łuskami.
O barwie od białej do szarobrązowej. Smak nieco rzodkiewkowaty, zapach słodkawy. 
Występowanie i siedlisko.
Występuje w Europie i Ameryce Północnej.
Rośnie na rozproszonych stanowiskach w lasach iglastych, na glebach kwaśnych i stanowiskach wilgotnych, również na terenach bagnistych (brzezina bagienna). Rośnie pod świerkami, sosnami i brzozą, owocniki pojawiają się od lipca do października.
Grzyb niejadalny. Żyje w mikoryzie z drzewami.

</doc>
<doc id="2919601" url="https://pl.wikipedia.org/wiki?curid=2919601" title="Cortinarius spilomeus">
Cortinarius spilomeus



</doc>
<doc id="2919602" url="https://pl.wikipedia.org/wiki?curid=2919602" title="Zasłonak kosmkowaty">
Zasłonak kosmkowaty



</doc>
<doc id="2919603" url="https://pl.wikipedia.org/wiki?curid=2919603" title="Jan Orliński">
Jan Orliński

Jan Orliński (ur. 1911 w Sikorzu, zm. 13 grudnia 1943 w Pomiechówku) – polski działacz komunistyczny, działacz KZMP i KPP, I sekretarz KP PPR w Płocku, członek GL.
Życiorys.
Z zawodu był robotnikiem. Od 1930 r., był członkiem Komunistycznego Związku Młodzieży Polskiej (KZMP), a w 1936 r., wstąpił w szeregi Komunistycznej Partii Polski (KPP). W okresie 20-lecia międzywojennego, kilkakrotnie aresztowany pod zarzutem działalności antypaństwowej i agitacji komunistycznej.
Po wybuchu II wojny światowej, był jednym z organizatorów i członków aktywu kierowniczego Rewolucyjnych Rad Robotniczo-Chłopskich "Młot i Sierp" (RRRCH), a następnie Polskiej Partii Robotniczej (PPR) i Gwardii Ludowej (GL) na terenie północnego Mazowsza. Członek Komitetu Okręgowego RRRCH w Płocku, a następnie w latach 1942–1943 Komitetu Okręgowego PPR oraz I sekretarz Komitetu Miejskiego PPR w Płocku.
Aresztowany przez Niemców, został stracony przez powieszenie w Pomiechówku, 13 grudnia 1943. Jego grób znajduje się w kwaterze wojennej na Cmentarzu w Pomiechowie.

</doc>
<doc id="2919604" url="https://pl.wikipedia.org/wiki?curid=2919604" title="Martwe zło (film 2013)">
Martwe zło (film 2013)

Martwe zło (ang. "The Evil Dead") – film amerykański z gatunku horroru z 2013, będący remakiem filmu o tym samym tytule z 1981. W przeciwieństwie do poprzednich części serii, gdzie główną rolę grał Bruce Campbell, wcielając się w Ashleya J. „Asha” Williamsa, główną bohaterką filmu jest dziewczyna, Mia, grana przez Jane Levy.
Film według scenariusza i w reżyserii Fede Alvareza, będący remake kultowego horroru z lat 80–XX wieku, pt. "Martwe zło", będący czwartym filmem z serii,a jednocześnie pierwszym nie w reżyserii twórcy kultowej serii Sama Raimiego. Film został wyprodukowany przez Raimiego, Bruce'a Campbella (odtwórca głównej roli we wszystkich trzech poprzednich ekranizacjach) i Roberta G. Taperta. Film miał swoją światową premierę na Festiwalu South by Southwest (SXSW) w Austin, w dniu 8 marca 2013 r.
Fabuła.
Główna bohaterka Mia (Jane Levy), jej brat i trójka przyjaciół, wyjeżdżają na weekend do znajdującego się w leśnej głuszy opuszczonego domku. Młodzi ludzie odnajdują tam tajemniczą księgę "Necronomicon", po otwarciu której budzą i przyzywają demony uśpione w otaczającym ich lesie. Demony opanowują kolejno ciała młodych bohaterów, a ci zmuszeni są do walki o przetrwanie.

</doc>
<doc id="2919616" url="https://pl.wikipedia.org/wiki?curid=2919616" title="Parophiocephalus unimaculatus">
Parophiocephalus unimaculatus



</doc>
<doc id="2919618" url="https://pl.wikipedia.org/wiki?curid=2919618" title="Muszkieterowie gwardii">
Muszkieterowie gwardii

Muszkieterowie gwardii (fr. "Mousquetaires de la garde") – francuska formacja wojskowa, będąca gwardią przyboczną króla Francji. Formacja ta podobnie jak dragoni mogła walczyć jako lekka kawaleria albo piechota. Spopularyzował ją Aleksander Dumas, autor powieści "Trzej muszkieterowie".
Formacja ta była też nazywana: Muszkieterzy królewscy (fr. "Mousquetaires du roi"), choć jej pełna oficjalna nazwa brzmiała Les mousquetaires de la maison militaire du roi de France.
Historia.
Formacja muszkieterów została utworzona w 1622 roku. Wtedy to król Ludwik XIII wyposażył istniejącą już kompanię lekkiej kawalerii w muszkiety. Nowa formacja mogła w zależności od potrzeby walczyć jako lekka kawaleria, albo jako piechota. Pod tym względem przypominała dragonów. Jednak jej głównym zadaniem była ochrona osoby monarchy, zwłaszcza kiedy znajdował się poza królewską rezydencją.
Krótko po utworzeniu kompanii muszkieterów powstała druga podobna kompania sformowana przez kardynała Richelieu, która pełniła te same funkcję co muszkieterzy królewscy w stosunku do osoby kardynała. Po śmierci Richelieu w 1642 roku, oddział odziedziczył jego następca - kardynał Mazarin, który rozwiązał tę formację w 1646 roku. W 1657 roku zdecydował się jednak na jej odtworzenie w liczbie 150 żołnierzy. Po jego śmierci kardynalscy muszkieterowie przeszli pod komendę króla Ludwika XIV i dołączyli do muszkieterów królewskich. W 1664 roku w wyniku reformy muszkieterów podzielono na dwa oddziały. Jeden z nich nazwano szarzy muszkieterowie (fr. "mousquetaires gris"), a drugi czarni muszkieterowie ("mousquetaires noirs"). Nazwy wzięły się od koloru koni, których dosiadali. W tym samym czasie ich liczbę podwojono. 
Formacja muszkieterów w tym okresie uważana była za jeden z najbardziej prestiżowych oddziałów wojska francuskiego. Mogły w niej służyć jedynie osoby pochodzenia szlacheckiego. Służba w tej formacji mogła zapewnić w przyszłości dużą karierę żołnierzowi.
W 1776 roku król Ludwik XVI zdecydował się na likwidację formacji muszkieterów ze względów finansowych. W 1789 roku odtworzono ją na krótko przed rewolucją, by następnie znowu ją rozwiązać. 6 stycznia 1814 roku ponownie odtworzono formację muszkieterów, by ostatecznie zlikwidować ją 1 stycznia 1816 roku.
Nawiązania w kulturze.
Formacja została spopularyzowana przez Aleksandra Dumasa, autora cyklu powieści "Trzej muszkieterowie", "Dwadzieścia lat później" i "Wicehrabia de Bragelonne". Główni bohaterowie tych utworów są właśnie królewskimi muszkieterami. Powieści te, a zwłaszcza pierwsza z nich, były wielokrotnie adaptowane na potrzeby filmu.

</doc>
<doc id="2919620" url="https://pl.wikipedia.org/wiki?curid=2919620" title="Chartchai Chionoi">
Chartchai Chionoi

Chartchai Chionoi (taj. ชาติชาย เชี่ยวน้อย, prawdziwe nazwisko Naris Chionoi, ur. 10 października 1942 w Bangkoku, zm. 21 stycznia 2018 tamże) – tajski bokser, trzykrotny zawodowy mistrz świata kategorii muszej.
W odróżnieniu od innych tajskich pięściarzy nie zaczynał od walk w boksie tajskim. Rozpoczął karierę boksera zawodowego w 1959. Walczył początkowo w Tajlandii i Kambodży, a w latach 1960-1961 w Japonii. W 1962 wygrał z Mitsunorim Sekim, który pokonał go rok wcześniej. W tym samym roku zdobył tytuł mistrza wagi muszej federacji OBPF ("Oriental Pacific Boxing Federation"), ale stracił go w pierwszej obronie w 1963. W 1962 pokonał go również przyszły mistrz świata Hiroyuki Ebihara, a w 1964 Bernardo Caraballo, który dwukrotnie walczył o mistrzostwo świata w wadze koguciej.
8 lutego 1966 w Bangkoku Chionoi pokonał na punkty w towarzyskiej walce aktualnego mistrza świata organizacji WBC w wadze muszej Salvatore Burruniego. Burruni w następnej walce stracił tytuł na rzecz Waltera McGowana. z którym Chionoi zmierzył się 30 grudnia 1966 w Bangkoku. Stawką pojedynku był tytuł mistrza świata WBC w wadze muszej. Chionoi zwyciężył przez techniczny nokaut w 9. rundzie i został nowym mistrzem.
W obronie tytułu pokonał 26 lipca 1967 w Bangkoku Puntipa Keosuriyę przez nokaut w 3. rundzie oraz ponownie McGowana 19 września tego roku w Londynie przez techniczny nokaut w 7. rundzie. 8 grudnia tego roku znokautował w towarzyskiej walce ówczesnego mistrza Europy w wadze koguciej Mimouna Ben Alego. Następnie obronił tytuł wygrywając z Efrenem Torresem w Meksyku 28 stycznia 1968 przez TKO w 13. rundzie i z Bernabe Villacampo w Bangkoku 10 listopada tego roku na punkty. Kolejna walka o tytuł była nieudana, gdyż Efren Torres wygrał z Chionoim przez techniczny nokaut w 8. rundzie 23 lutego 1969 w Meksyku. W trzeciej walce tych pięściarzy 20 marca 1970 w Bangkoku Chionoi wygrał na punkty i odzyskał mistrzostwo. Jednak utracił je już 12 lipca tego roku, kiedy Erbito Salavarria wygrał z nim przez TKO w 2. rundzie w Bangkoku.
Chionoi kontynuował karierę. W 1971 wygrał z byłym mistrzem świata organizacji WBA Berkrerkiem Chartvanchaim. 2 stycznia 1973 w Tokio próbował zdobyć mistrzostwo świata tej organizacji walcząc z pogromcą Chartvanchaiego Masao Obą. Oba zaliczył nokdaun w pierwszych rundach, ale potem odzyskał siły i znokautował Chionoiego w 12. rundzie. Pod koniec tego miesiąca Oba zginął w wypadku samochodowym i WBA wyznaczyła do walki w wakujący tytuł Chionoiego i Fritza Cherveta ze Szwajcarii. 17 maja w Bangkoku Chionoi wygrał przez techniczny nokaut w 5. rundzie i został po raz trzeci mistrzem świata.
Obronił mistrzostwo wygrywając z Susumu Hanagatą na punkty 27 października 1973 w Bangkoku i rewanż z Chervetem, również na punkty, 27 kwietnia 1974 w Zurychu. Przed rewanżem z Hanagatą w obronie tytułu nie był w stanie utrzymać limitu wagi i został pozbawiony mistrzostwa. Walka się jednak odbyła, ponieważ Hanagata w razie zwycięstwa zostawał nowym mistrzem świata. 18 października 1974 w Jokohamie Hanagata znokautował Chionoiego w 6. rundzie i zdobył tytuł. Potem Chionoi stoczył jeszcze dwie walki w 1975 i zakończył karierę.

</doc>
<doc id="2919622" url="https://pl.wikipedia.org/wiki?curid=2919622" title="Rafaela Porras y Ayllón">
Rafaela Porras y Ayllón

Rafaela Porras y Ayllón (ur. 1 marca 1850; zm. 6 stycznia 1925) – hiszpańska zakonnica, założycielka Zgromadzenia Służebnic Najświętszego Serca Jezusowego, święta Kościoła katolickiego.
Życiorys.
Rafaela Porras y Ayllón urodziła się 1 marca 1850 roku w wielodzietnej rodzinie. W 1854 roku jej ojciec zmarł w czasie epidemii cholery. Gdy miała 19 lat, zmarła jej matka. Po jej śmierci wraz z siostrą poświęciła się w opiece nad chorymi i ubogimi. W 1874 roku razem z siostrą udała się do klasztoru klarysek. W 1875 roku wstąpiła do Instytutu Towarzystwa Marii Wynagradzającej. Założyła zgromadzenie Służebnic Najświętszego Serca Jezusowego. Zmarła 6 stycznia 1925 roku mając 74 lata.
Została beatyfikowana przez Piusa XII 18 maja 1952 roku, a kanonizowana przez Pawła VI 23 stycznia 1977 roku.

</doc>
<doc id="2919625" url="https://pl.wikipedia.org/wiki?curid=2919625" title="Paratilapia microlepis">
Paratilapia microlepis



</doc>
<doc id="2919626" url="https://pl.wikipedia.org/wiki?curid=2919626" title="Boulengerochromis microlepsis">
Boulengerochromis microlepsis



</doc>
<doc id="2919631" url="https://pl.wikipedia.org/wiki?curid=2919631" title="Hippoglossus vulgaris">
Hippoglossus vulgaris



</doc>
<doc id="2919632" url="https://pl.wikipedia.org/wiki?curid=2919632" title="Halibut biały">
Halibut biały



</doc>
<doc id="2919635" url="https://pl.wikipedia.org/wiki?curid=2919635" title="Christian Gottlob Heyne">
Christian Gottlob Heyne

Christian Gottlob Heyne(ur. 25 września 1729 roku w Chemnitz, zm. 14 lipca 1812 w Getyndze) – niemiecki badacz starożytności, filolog, historyk, archeolog.
Życiorys.
Heyne urodził się 25 września 1729 roku w Chemnitz jako syn tkacza. Po ukończeniu liceum w swoim rodzinnym mieście studiował od 1748 roku na uniwersytecie w Lipsku. Uczęszczał na wykłady z filologii u Johanna Augusta Ernesti i Johanna Friedricha Christa. W Wittenberdze, gdzie od 1750 roku towarzyszył młodemu szlachcicowi jako wychowawca, kontynuował swoje studia. W 1753 roku wrócił do Drezna i otrzymał posadę kopisty w bibliotece ministra Heinricha von Brühl. Konieczność doprowadziła go do działalności pisarskiej, której pierwszymi owocami były, poza kilkoma tłumaczeniami, opracowania Tibullusa (1755) i Epikteta z Hierapolis (1756). W 1760 roku, podczas ostrzału miasta stracił cały swój majątek. W następstwie tego próbował poprawić swoje utrzymanie poprzez opracowanie części łacińskich tekstów Lipperta Daktyliothek. W 1763 roku został następcą Johanna Matthiasa Gesnera i mianowany profesorem poezji i retoryki na uniwersytecie w Getyndze.
Już w 1764 roku otrzymał nadzór biblioteki uniwersyteckiej. Najpierw jeszcze razem z poprzednim kierownikiem Johannem Davidem Michaelis, a potem jako samodzielny dyrektor. Szybko uczynił z niej ważną i wzorową instytucję. Organizował wypożyczenia dla zagranicznych uczonych i sprowadzał – obok nowości niemieckich – także literaturę zagraniczną – nie tylko francuską, angielską, amerykańską, lecz także arabską i orientalną. Gdy obejmował stanowisko dyrektora biblioteki, liczyła ona 60 tys. egzemplarzy. Podczas swojej pracy w bibliotece zwiększył jej zasoby do 200 tys. tomów, co kontrastowało np. z biblioteką uniwersytetu w Halle, która w 1780 roku liczyła tylko 12 tys. tomów.
Jego mianowanym następcą został Christoph Wilhelm Mitscherlich, który do 1835 roku był profesorem retoryki, ale faktycznym jego następcą był Karl Otfried Müller, który w 1819 roku został powołany na profesora w Getyndze. Po śmierci Georga Ludolfa Dissena w 1837, Müller awansował na profesora retoryki.
W 1760 roku poślubił 30-letnią Therese Weiß, córkę Sylviusa Leopolda Weißa, wybitnego lutnisty. Córką z tego małżeństwa była pisarka Therese Huber, jedna z członkiń „Universitätsmamsellen” zwanych uczonymi córkami Getyngi. W pierwszym małżeństwie była żoną badacza przyrody Georga Forstera, który był przyjacielem jej ojca. W 1776 roku Therese zmarła na suchoty (gruźlicę). W 1777 roku poślubił Georginę Brandes, córkę radcy dworu Georga Friedricha Brandesa.
Heyne zmarł 14 lipca 1812 roku i został pochowany na cmentarzu Bartholomäusfriedhof w Getyndze. Na nagrobku widnieje napis "quem dederat cursum fortuna peregit" ("aż do końca szedł drogą wytyczoną przez los").
Działalność.
W 1770 roku został sekretarzem akademii i wkrótce przeforsował jej gruntowną reorganizację. Jako bibliotekarz sporządził w latach 1777–1787 słynny alfabetyczny katalog jej zbiorów.
Wywarł także duży wpływ na szkolnictwo wyższe – przez reformę szkół w Ilfeld (1770), Getyndze (1789), Hanowerze (1802); wykształcił ponad 300 nauczycieli.
W Akademii Nauk w Getyndze był sekretarz czasopisma "Göttingischen Gelehrten Anzeigen", które drukowało recenzje i dyskusje naukowe tamtych czasów. Heyne napisał około 7000–8000 tekstów dla tego czasopisma.
W 1809 roku zrezygnował ze stanowiska profesora.
U schyłku życia był członkiem 30 towarzystw naukowych i akademii w kraju i zagranicą (m.in. w Berlinie, Kopenhadze, Londynie, Moskwie, Monachium, Paryżu, Petersburgu, Sztokholmie, Utrechcie).
Przy traktowaniu antycznych autorów szczególnie ostrej egzegezie poddaje poetów – ich zdolności, poetycką wrażliwość i poglądy. Pod tym względem wyprzedza wszystkich filologów swoich czasów. Natomiast w odróżnieniu do Gottfrieda Hermanna mało interesował się czysto filologicznymi aspektami, takimi jak krytyka tekstu, gramatyka, syntaktyka, stopa (metryka). Były one tylko środkiem do osiągnięcia celu, a nie przedmiotem głównych badań filologicznych. Słabość ta szczególnie ujawnia się w jego wielkim wydaniu Homera (8 tomów, 1802 rok), krytykowanym przez Friedricha Augusta Wolfa i jego uczniów. Położył podstawy do naukowego traktowania greckiej mitologii przez swoje wydanie Apollodor (1782/87) i liczne wykłady o podstawowych problemach nauki greckich mitów. W archeologii stworzył początki naukowe etruskologii.
Znaczenie Heyna dla klasycznej filologii leży przede wszystkim w wielokierunkowym poszerzeniu filologicznych widnokręgów.
Jego naukowe działania są zbliżone do tych Friedricha Augusta Wolfa. Z drugiej strony – znaczenie Heyna nie ogranicza się do fachowej wiedzy. Żeby świadomie przeżyć antyczne poematy, stworzył związek między antycznym i nowoczesnym duchem.
Prowadził korespondencję z wieloma wielkimi reprezentantami literatury jego czasu m.in. Christianem Gellertem, Johannem Wolfgangem von Goethe, Albrechtem von Hallerem, Johannem Gottfriedem Herderem.
Szczególnie przyjacielskie stosunki łączyły go z Gottholdem Lessingem, którego jako uczonego bibliotekarza, jak również literata i krytyka wysoko cenił. Obudził i wydobył zamiłowanie do antyku w szerokim otoczeniu, stworzył przesłankę do tego, żeby z dyscypliny naukowej duchowy ruch mógł wytrysnąć nowy humanizm (Neuhumanismus) Wilhelma von Humboldta i Friedricha Augusta Wolfa.
Heyne uchodzi za jednego z najważniejszych prekursorów klasycyzmu. Jednak przede wszystkim był jednym z pierwszych, którzy zajmowali się w sposób naukowy mitologią grecką, do poznania której wprowadził językoznawstwo i archeologię. Był prekursorem nowoczesnego badania starożytności i mitologii.

</doc>
<doc id="2919636" url="https://pl.wikipedia.org/wiki?curid=2919636" title="Paratilapia stenosoma">
Paratilapia stenosoma



</doc>
<doc id="2919637" url="https://pl.wikipedia.org/wiki?curid=2919637" title="Françoise Minkowska">
Françoise Minkowska

Françoise Minkowska, Franciszka Minkowska-Brokman (ur. 2 stycznia 1882 w Moskwie, zm. 15 września 1950 w Paryżu) – polska i francuska lekarka psychiatra, żona Eugeniusza (Eugène′a) Minkowskiego. Wprowadziła do psychiatrii pojęcie gliszroidii.
Życiorys.
Córka Emila, kaliskiego kupca, i Anny z Blumentalów. Jej rodzice rozwiedli się w 1892 roku. W 1901 ukończyła II Gimnazjum Żeńskie w Warszawie. Następnie studiowała medycynę na Uniwersytecie w Bernie i Uniwersytecie w Zurychu (1903–1909). Tytuł doktora medycyny otrzymała 22 stycznia 1909 po przedstawieniu dysertacji napisanej w klinice chorób wewnętrznych Hermanna Eichhorsta. Po nostryfikowaniu dyplomu na Uniwersytecie w Kazaniu przez pewien czas pracowała w Otwocku, a potem w Monachium pod kierunkiem Wilhelma von Stauffenberga. W 1912 roku została wolontariuszką w klinice Eugena Bleulera w Zurychu. W marcu 1915 razem z mężem, Eugeniuszem Minkowskim (1885-1972), opuściła Szwajcarię i zamieszkała we Francji. Zmarła w Paryżu, 17 listopada 1950 została pochowana na Cimètiere Parisien de Bagneux. Mowę na jej pogrzebie wygłosił Jacques Lacan.
Synem Franciszki i Eugeniusza Minkowskich był Alexandre Minkowski (1915–2004), francuski pediatra, ojciec dyrygenta, Marca Minkowskiego (ur. 1962).
Dorobek naukowy.
W jej dorobku znajduje się ponad 50 prac w językach francuskim, niemieckim i polskim. Część prac ukazała się pośmiertnie, staraniem jej męża. Tematyka jej prac dotyczyła dziedziczności chorób umysłowych, psychopatologii padaczki, zastosowania testu projekcyjnego Rorschacha. Dokładnie badała osobowość padaczkową, wprowadziła na jej określenie termin gliszroidii (gliskroidii).

</doc>
<doc id="2919638" url="https://pl.wikipedia.org/wiki?curid=2919638" title="Franciszka Minkowska">
Franciszka Minkowska



</doc>
<doc id="2919642" url="https://pl.wikipedia.org/wiki?curid=2919642" title="Canon EOS 5D Mark III">
Canon EOS 5D Mark III

Canon EOS 5D Mark III – cyfrowa lustrzanka jednoobiektywowa wyposażona w matrycę światłoczułą CMOS o rozmiarze pełnej klatki i rozdzielczości 22,3 megapiksela, wyprodukowana przez japońską firmę Canon. 
Aparat miał swoją premierę 2 marca 2012 roku jako następca lustrzanki Canon EOS 5D Mark II - w 25. rocznicę wejścia na rynek pierwszego aparatu linii EOS, czyli Canon EOS 650.

</doc>
<doc id="2919645" url="https://pl.wikipedia.org/wiki?curid=2919645" title="Bogdan Sleboda">
Bogdan Sleboda

Bogdan Kazimierz Sleboda, ur. 14 maja 1942 w Poznaniu, pułkownik w stanie spoczynku, lekarz - ortopeda-traumatolog narządu ruchu, doktor nauk medycznych, dowódca polskiej grupy medycznej wchodzącej w skład Polskiego Kontyngententu Wojskowego w składzie Wielonarodowych Sił w rejonie Zatoki Perskiej i naczelny lekarz polskiego zespołu medycznego w szpitalu Królewskiej Marynarki Wojennej w Al Jubail.
Życiorys.
W 1960 roku ukończył I Liceum Ogólnokształcące im. Karola Marcinkowskiego w Poznaniu. Studiował medycynę na Wojskowej Akademii Medycznej w Łodzi. Pracę doktorską pt. „"Analiza radiologiczno-kliniczna zmian kształtu i struktury trzonów kręgowych u osób z zespołami bólowymi"” obronił w 1982 r. w tamtejszym Centrum Kształcenia Podyplomowego.
W latach 1974-1975 brał udział w pracach Międzynarodowej Komisji Nadzoru i Kontroli w Wietnamie Południowym. Uczestniczył w operacji „Pustynna Burza” w Arabii Saudyjskiej (1991). W latach 1993-1995 i 1996-1997 pełnił funkcję dyrektora szpitala ONZ w południowym Libanie pełniąc tam słuzbe w ramach PKW w Libanie. Do przejścia na emeryturę był wieloletnim ordynatorem w szpitalu wojskowym w Poznaniu.
Nadal czynny zawodowo - jest biegłym sądowym w Sądzie Okręgowym w Poznaniu.

</doc>
<doc id="2919649" url="https://pl.wikipedia.org/wiki?curid=2919649" title="Strzelectwo na Igrzyskach Imperium Brytyjskiego i Wspólnoty Brytyjskiej 1966 – karabin wielkokalibrowy (open)">
Strzelectwo na Igrzyskach Imperium Brytyjskiego i Wspólnoty Brytyjskiej 1966 – karabin wielkokalibrowy (open)

Strzelanie z karabinu wielkokalibrowego w kat. open na Igrzyskach Imperium Brytyjskiego i Wspólnoty Brytyjskiej 1966, było jedną z pięciu strzeleckich konkurencji rozgrywanych na igrzyskach w Kingston.
W konkurencji tej wystartowało 29 zawodników z 16 reprezentacji. W zawodach zwyciężył Walijczyk Lord John Swansea, który zdecydowanie wyprzedził drugiego zawodnika, Papuasa Roberta Stewarta i Nowozelandczyka Thomasa Sutherlanda, który zakończył zawody na trzecim miejscu. W zawodach wystartowało dwóch reprezentantów gospodarzy, z których najwyżej, bo na piątym miejscu, uplasował się Keith De Casseres. Ostatnią pozycję zajął reprezentant Wyspy Man, David McTaggart.
W zawodach wystartowała też jedna kobieta, którą była Judy Caulton, reprezentantka wyspy Jersey. W swoim jedynym starcie na igrzyskach Wspólnoty Narodów, uplasowała się na 21. miejscu, wyprzedzając tym samym ośmiu zawodników.
Konkurencja ta w programie igrzysk pojawiła się po raz pierwszy (łącznie z całym strzelectwem, które debiutowało na igrzyskach).

</doc>
<doc id="2919651" url="https://pl.wikipedia.org/wiki?curid=2919651" title="Hemichromis auritus">
Hemichromis auritus



</doc>
<doc id="2919652" url="https://pl.wikipedia.org/wiki?curid=2919652" title="Chromichthys elongatus">
Chromichthys elongatus



</doc>
<doc id="2919654" url="https://pl.wikipedia.org/wiki?curid=2919654" title="8siem">
8siem

8siem – ósma płyta polskiego punk rockowego zespołu The Bill, nagrana w nowym składzie. Prace nad płyta trwały od połowy 2012 r. Materiał nagrywany był w warszawskim Freeze Art Studio.

</doc>
<doc id="2919655" url="https://pl.wikipedia.org/wiki?curid=2919655" title="Kościół Najświętszego Serca Pana Jezusa w Gardei">
Kościół Najświętszego Serca Pana Jezusa w Gardei

Kościół Najświętszego Serca Pana Jezusa w Gardei – rzymskokatolicki kościół parafialny w Gardei, w gminie Gardeja, w powiecie kwidzyńskim, w województwie pomorskim. Należy do dekanatu Kwidzyn - Zatorze diecezji elbląskiej.
Historia.
Po przyłączeniu Gardei do Niemiec w wyniku plebiscytu na Warmii i Mazurach w 1920 roku, Polacy wyzwania rzymskokatolickiego zakupili budynek dawnej karczmy przebudowując go na kaplicę. Dzięki staraniom Antoniego Paczkowskiego w 1931 roku powstała w mieście polska parafia rzymskokatolicka.
Świątynia została wybudowana w stylu modernistycznym w latach 1931-1932 według projektu architekta Grenza z Kwidzyna. Konsekrowana w 1932 roku przez biskupa warmińskiego Maksymiliana Kallera. W kościele można zobaczyć malowidła ścienne, krzyż misyjny z 1931 roku, a także oryginalny ołtarz ze świętą Jadwigą trzymającą w dłoniach makietę świątyni.

</doc>
<doc id="2919657" url="https://pl.wikipedia.org/wiki?curid=2919657" title="Hemichromis saharae">
Hemichromis saharae



</doc>
<doc id="2919658" url="https://pl.wikipedia.org/wiki?curid=2919658" title="Hemichromis rolandi">
Hemichromis rolandi



</doc>
<doc id="2919659" url="https://pl.wikipedia.org/wiki?curid=2919659" title="Hemichromis letourneauxi">
Hemichromis letourneauxi



</doc>
<doc id="2919660" url="https://pl.wikipedia.org/wiki?curid=2919660" title="Hemichromis bimaculatus saharae">
Hemichromis bimaculatus saharae



</doc>
<doc id="2919662" url="https://pl.wikipedia.org/wiki?curid=2919662" title="Rani Hamid">
Rani Hamid

Rani Hamid, beng. রাণী হামিদ (ur. 14 lipca 1944 w Srihotto) – banglijska szachistka, mistrzyni międzynarodowa od 1985 roku.
Jest pierwszą banglijską szachistką, która otrzymała tytuł międzynarodowy. W latach 1986–2014 trzynastokrotnie (w tym 10 razy na I szachownicy) reprezentowała barwy swojego kraju na szachowych olimpiadach i jest pod tym względem rekordzistką. Jest również rekordzistką, jeśli chodzi o liczbę zdobytych tytułów mistrzyni Bangladeszu – do 2011 r. zdobyła ich 18, dzięki czemu została wpisana do księgi rekordów Guinnessa.
Dwukrotnie (2003, 2009) uczestniczyła w drużynowych mistrzostwach Azji: w 2009 r. zdobyła brązowy medal za indywidualny wynik na V szachownicy. Oprócz olimpijskich startów w drużynie kobiecej, trzykrotnie uczestniczyła w olimpiadach jako członkini męskiej drużyny narodowej, w latach 1984, 1988 oraz 1992. 
Wielokrotnie startowała w mistrzostwach Wielkiej Brytanii, trzykrotnie zdobywając złote medale, w latach 1983, 1985, 1989.
Najwyższy ranking w karierze osiągnęła 1 lipca 1988 r., z wynikiem 2230 punktów dzieliła wówczas 83-94. miejsce na światowej liście FIDE, jednocześnie zajmując 1. miejsce wśród banglijskich szachistek.

</doc>
<doc id="2919665" url="https://pl.wikipedia.org/wiki?curid=2919665" title="Hemiglyphidon plagiometopon">
Hemiglyphidon plagiometopon



</doc>
<doc id="2919666" url="https://pl.wikipedia.org/wiki?curid=2919666" title="Hemiglyphidodon plagiometapon">
Hemiglyphidodon plagiometapon



</doc>
<doc id="2919667" url="https://pl.wikipedia.org/wiki?curid=2919667" title="Glyphisodon plagiometopon">
Glyphisodon plagiometopon



</doc>
<doc id="2919668" url="https://pl.wikipedia.org/wiki?curid=2919668" title="Glyphisodon batjanensis">
Glyphisodon batjanensis



</doc>
<doc id="2919669" url="https://pl.wikipedia.org/wiki?curid=2919669" title="Abudefduf melanopselion">
Abudefduf melanopselion



</doc>
<doc id="2919675" url="https://pl.wikipedia.org/wiki?curid=2919675" title="ICRS">
ICRS

ICRS, International Celestial Reference System – Międzynarodowy Niebieski System Odniesienia. 
Założenia systemu.
ICRS jest systemem kinematycznym i jest określony poprzez pozycje odległych obiektów pozagalaktycznych, przy założeniu, że ruchy własne tych obiektów są znacznie mniejsze niż dokładność, z jaką są obserwowane. W ICRS kierunki do obiektów w odległych galaktykach nie podlegają globalnemu obrotowi względem tych obiektów. ICRS jest systemem czasoprzestrzennym, niezależnym od położenia osi obrotu Ziemi, a także od położenia osi ekliptyki.
ICRS został zdefiniowany oraz przyjęty w rezolucji B2 23. Zgromadzenia Generalnego Międzynarodowej Unii Astronomicznej (International Astronomical Union, IAU) w Kioto w sierpniu 1997 roku. System jest od 1 stycznia 1998 roku obowiązującym niebieskim systemem odniesienia, zastępując tym samym system FK5. Ta sama rezolucja zatwierdziła astrometryczny katalog fundamentalny Hipparcos jako podstawową realizację ICRS w zakresie widma optycznego.
BCRS i GCRS.
Podczas 24. Zgromadzenia Generalnego IAU w Manchesterze w 2000 roku uchwalono rezolucję B1.3, która określiła definicje ICRS dopasowane do wyższych wymagań dokładnościowych oraz zdefiniowania w ujęciu ogólnej teorii względności, wprowadzając Barycentryczny Niebieski System Odniesienia (BCRS) oraz Geocentryczny Niebieski System Odniesienia (GCRS) oraz transformacje między tymi systemami. Czasoprzestrzeń w ICRS została określona geometrycznie za pomocą tensora metrycznego (oddzielnego dla każdego z systemów) w ujęciu ogólnej teorii względności.
Definicje barycentrycznego systemu odniesienia i geocentrycznego systemu odniesienia:
Systemy te mają następujące własności:
Zgodnie z rezolucją 2 26. Zgromadzenia Generalnego IAU w Pradze w 2006 roku dla wszystkich praktycznych zastosowań przyjmuje się orientację BCRS zgodną z orientacją osi ICRS, a orientacja GCRS jest wyznaczana ze zorientowanej względem ICRS orientacji BCRS. Osie tych systemów spełniają kinematyczny warunek zerowego wzajemnego obrotu, a odpowiadające sobie osie systemów BCRS i GCRS są wzajemnie powiązane współczynnikiem skali.
Systemy te łącznie tworzą system ICRS, a jego kinematyczną realizacją, przeznaczoną do zastosowań praktycznych, jest Międzynarodowy Niebieski Układ Odniesienia – ICRF.

</doc>
<doc id="2919677" url="https://pl.wikipedia.org/wiki?curid=2919677" title="Meck Mothuli">
Meck Mothuli

Meck Mothuli (ur. 12 kwietnia 1976) – południowoafrykański lekkoatleta, który specjalizował się w biegach długich.
W 1992 i 1993 zdobył cztery medale, w rozgrywanej w owym czasie kategorii juniorskiej, mistrzostw świata w półmaratonie. Dziewiąty zawodnik biegu juniorów w mistrzostwach świata w biegach przełajowych (1994).
Medalista mistrzostw RPA, rekordzista kraju w kategoriach juniorskich.
Rekordy życiowe: półmaraton – 1:01:24 (13 sierpnia 1995, Durban); bieg maratoński – 2:13:35 (4 marca 2001, Durban).

</doc>
<doc id="2919680" url="https://pl.wikipedia.org/wiki?curid=2919680" title="Mohammed Fellah">
Mohammed Fellah

Mohammed Fellah (ur. 24 maja 1989 w Oslo) − norweski piłkarz grający na pozycji pomocnika w duńskim klubie Odense BK, do którego jest wypożyczony z FC Nordsjælland.
Kariera klubowa.
Rodzice Fellaha pochodzą z marokańskiego miasta Al-Husajma. Karierę zaczynał w klubie Holmlia SK. W 2004 roku, mając 15 lat trafił zaś do Vålerenga Fotball. Po zakończeniu sezonu 2013 norweskiej ekstraklasy przeniósł się do duńskiego klubu Esbjerg fB. W 2016 trafił do FC Nordsjælland.
Kariera reprezentacyjna.
Fellah przez wiele lat występował w juniorskich reprezentacjach Norwegii, łącznie zaliczając w nich (bez spotkań kadry do lat 23) 36 meczów i zdobywając 9 bramek. W seniorskiej reprezentacji Norwegii zadebiutował w styczniu 2013 roku. Dotychczas rozegrał w kadrze 2 mecze (stan na 2 kwietnia 2013).

</doc>
<doc id="2919685" url="https://pl.wikipedia.org/wiki?curid=2919685" title="Cyfrowe Archiwum Bemowa">
Cyfrowe Archiwum Bemowa

Cyfrowe Archiwum Bemowa (CAB) - oddolna inicjatywa mieszkańców warszawskiej dzielnicy Bemowo mająca na celu gromadzenie archiwalnych materiałów (głównie fotografii, ale także dokumentów, wspomnień i innych zbiorów) związanych z historią Bemowa.
CAB jest serwisem łączącym w sobie galerię fotografii, bloga oraz forum dyskusyjne. Bazuje na prywatnych archiwach mieszkańców, gromadzi także materiały pochodzące z prasy, kronik lokalnych instytucji czy cyfrowych archiwów fotograficznych. Zbiory prezentowane są na stronie cab.waw.pl (główny serwis, publikujący całość zbiorów) oraz na stronie w serwisie facebook.
Cyfrowe Archiwum Bemowa jest współtworzone przez użytkowników. Zgodnie z założeniami serwisu, każdy może uczestniczyć w gromadzeniu zbiorów, ich weryfikowaniu, opisywaniu, a także rozwijaniu innych treści (wspomnienia, anegdoty.) Oba kanały umożliwiają komunikację z użytkownikami, w tym publikowanie komentarzy, przesyłanie wiadomości oraz przekazywanie materiałów. Twórcy strony umożliwiają także udostępnianie zbiorów w formie analogowej, w celu ich digitalizacji.
Działalność Cyfrowego Archiwum Bemowa wpisuje się w nurt archiwistyki społecznej.

</doc>
<doc id="2919686" url="https://pl.wikipedia.org/wiki?curid=2919686" title="Kościół św. Jana Chrzciciela w Białogardzie">
Kościół św. Jana Chrzciciela w Białogardzie

Kościół świętego Jana Chrzciciela w Białogardzie – rzymskokatolicki kościół parafialny we wsi Białogarda, w gminie Wicko, w powiecie lęborskim, w województwie pomorskim. Należy do dekanatu Łeba diecezji pelplińskiej.
Historia.
Jest to świątynia wybudowana w stylu neogotyckim w 1890 roku przez protestantów na fundamentach romańskiego kościoła. W 1945 roku została przejęta i poświęcona przez katolików oraz otrzymała obecne wezwanie. Od 1947 do 2006 nabożeństwa były odprawiane przez Misjonarzy Oblatów Maryi Niepokalanej, od tego czasu proboszczem jest ksiądz diecezjalny. 
Architektura.
Budowla murowana z cegły, z zewnątrz nie jest otynkowana. Zachowały się nim 2 dzwony z trzech znajdujących się dawniej we wcześniejszej katolickiej świątyni.

</doc>
<doc id="2919687" url="https://pl.wikipedia.org/wiki?curid=2919687" title="Transport kolejowy w powiecie monieckim">
Transport kolejowy w powiecie monieckim

Transport kolejowy w powiecie monieckim - przez powiat moniecki przebiega linia kolejowa nr 38. Na jego terenie znajduje się 6 stacji i przystanków kolejowych, a infrastruktura wykorzystywana jest przez transport osobowy i towarowy.
Pod koniec 2017 r. podpisano umowę na przygotowanie projektu modernizacji odcinka Białystok - Ełk w ramach Rail Baltica. W ramach inwestycji, planowanej na lata 2020-2023, planowane są m.in. budowa drugiego toru oraz umożliwienie rozwijania prędkości do 160 km/h.
Historia.
Historia kolei na terenie powiatu monieckiego wiąże się z budową linii od Białegostoku do Królewca w latach, otwartej w 1881 lub 1873 r. Linia kolejowa ominęła bezpośrednio dwa historyczne miasta, Goniądz i Knyszyn (istnieją jednak odpowiednio przystanek i stacja kolejowa, oddalone jednak od centrów miejscowości). 
Zdecydowano o budowie stacji w pobliżu Moniek, gdzie linia przebiegała w pewnej odległości od wsi. Nastąpił rozwój osady kolejowej., a także mógł mieć wpływ na lokowanie tu siedzib jednostek administracyjnych w późniejszych latach.
Miała istnieć kolejka wąskotorowa, łącząca moniecką stację z koszarami carskimi w Hornostajach. W czasie II wojny światowej odbywały się tędy wywózki ludności przez władze sowieckie.
Stan w roku 2013.
Na odcinku przebiegającym przez powiat linia jest zelektryfikowana.

</doc>
<doc id="2919691" url="https://pl.wikipedia.org/wiki?curid=2919691" title="Saidur Rahman Dawn">
Saidur Rahman Dawn

Saidur Rahman Dawn (ur. 18 stycznia 1963) – banglijski lekkoatleta specjalizujący się w biegach sprinterskich, olimpijczyk.
Był pierwszym w historii banglijskim sportowcem, który uczestniczył w letnich igrzyskach olimpijskich. W 1984 r. w Los Angeles wystartował w konkurencjach sprinterskich, w biegach na 100 oraz 200 metrów, w obu przypadkach odpadając w eliminacjach. 
Rekordy życiowe: 

</doc>
<doc id="2919693" url="https://pl.wikipedia.org/wiki?curid=2919693" title="Biegi narciarskie na Zimowych Igrzyskach Olimpijskich 2002 – bieg na 10 km kobiet">
Biegi narciarskie na Zimowych Igrzyskach Olimpijskich 2002 – bieg na 10 km kobiet

Bieg na 10 kilometrów kobiet podczas Zimowych Igrzysk Olimpijskich 2002 w Salt Lake City w ramach zawodów w biegach narciarskich, został rozegrany 12 lutego. W konkursie udział wzięło 61 zawodniczek. Musiały one przebiec jedno okrążenie o długości 10 132 m, z różnicą wysokości 119 m, najwyższym podbiegiem wynoszącym 70 m. Łączna wysokość wszystkich podbiegów wynosiła 382 metry. 
Konkurs rozpoczął się dokładnie o godzinie 9:00:30, kiedy to wystartowała rozstawiona z numerem pierwszym Japonka Tomomi Otaka. Kolejne zawodniczki startowały po 30 sekundach po rozpoczęciu wyścigu przez poprzednią zawodniczkę. Ostatnia z nich, Brazylijka Franziska Becskehazy przekroczyła linię startu 30 sekund po 9:30. 
Wyniki.
1. pomiar czasu.
Na pierwszym pomiarze czasu, po przebiegnięciu wszystkich zawodniczek, pierwsze miejsce zajmowała Julija Czepałowa, która miała 4.3 sekundy przewagi nad Norweżką Bente Skari. Na trzecim miejscu, ze stratą 5.6 s, plasowała się Niemka Viola Bauer. Dziesiąta zawodniczka miała stratę 11,3 s do liderki.
2. pomiar czasu.
Na drugim pomiarze czasu, najlepszą zawodniczką nadal była Julija Czepałowa, z wynikiem 17:40,9, a na drugim miejscu pozostawała Bente Skari (strata 4,5 s). Spory postęp uzyskała natomiast włoska zawodniczka Stefania Belmondo, która z trzynastego miejsca awansowała na trzecie. Dziesiątkę zamykała Anita Moen ze stratą 43,2 sekundy.
3. pomiar czasu.
Na trzecim pomiarze czasu nie zmieniła się sytuacja w czołowej trójce, pierwsza pozostawała Julija Czepałowa, druga Bente Skari, a trzecia Stefania Belmondo. Na dziesiątym miejscu została sklasyfikowana Viola Bauer ze stratą 1:15,4 minuty.
Wyniki końcowe.
Na ostatnim odcinku trasy Bente Skari wyprzedziła o ponad cztery sekundy dotychczasową liderkę Juliję Czepałową. Na trzecim miejscu utrzymała się Stefania Belmondo.
Sprawa dopingu.
Na przełomie lutego i marca 2002 r. sekretarz generalny Międzynarodowej Federacji Narciarskiej (FIS), Sarah Lewis, przekazała mediom informacje o wykryciu darbepoetyny alfa w organizmach dwóch rosyjskich biegaczek – Olgi Daniłowej oraz Łarisy Łazutiny . Próbki krwi zostały pobrane po biegu na 30 kilometrów, w którym Łazutina zajęła pierwsze, a Daniłowa ósma miejsce. W biegu na 10 kilometrów Łazutina miała czwarty czas, natomiast Daniłowa zdobyła srebrny medal. 14 marca media podały jednak informację, że obie zawodniczki odwołają się do Sportowego Sądu Arbitrażowgo w Lozannie. Sąd utrzymał nałożoną na nie karę, a Rosjanki ponownie odwołały się, tym razem do Sądu Najwyższego Szwajcarii. Argumentowały to licznymi błędami proceduralnymi, które według nich popełnił Sąd Arbitrażowy podczas prowadzenia sprawy. Odwołania nie przyniosły jednak zmiany sytuacji, a jedynie przedłużyły trwanie sporu. Ostatecznie w czerwcu 2003 r. osiągnięcia Łazutiny podczas Zimowych Igrzysk Olimpijskich 2002 zostały anulowane , a w grudniu tego roku odebrano medale Oldze Daniłowej.

</doc>
<doc id="2919698" url="https://pl.wikipedia.org/wiki?curid=2919698" title="Asian Five Nations 2013 (dywizje)">
Asian Five Nations 2013 (dywizje)

Asian Five Nations 2013 (z powodów sponsorskich HSBC Asian 5 Nations 2013) – szósta edycja corocznego turnieju organizowanego pod auspicjami ARFU dla azjatyckich męskich reprezentacji rugby union. Turnieje w ramach niższych od Top 5 dywizji odbywały się od marca do lipca 2013 roku. Zwycięzcy pierwszych czterech dywizji uzyskali awans do wyższych klas rozgrywek, najsłabsze zespoły natomiast zostały relegowane do niższych.
System rozgrywek.
Dywizja 1 rozgrywała zawody systemem kołowym – zwycięzca meczu zyskiwał pięć punktów, za remis przysługiwały trzy punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym. Dywizje 2, 3 i 4 rywalizowały natomiast w formie turnieju play-off – zwycięzcy półfinałów walczyli o triumf w zawodach i jednocześnie awans do wyższej dywizji, przegrani zaś z tych meczów o utrzymanie się w tej klasie rozgrywek. Z uwagi na fakt, iż w Dywizji 5 w tym sezonie wystąpiły jedynie dwie drużyny, rozegrały one pomiędzy sobą dwumecz.
Turniej Dywizji 1 służył jednocześnie jako etap kwalifikacji do Pucharu Świata w 2015.
Dywizja 1.
Zawody w Dywizji 1 zostały rozegrane systemem kołowym na boisku Havelocks RFC w Kolombo w trzech meczowych dniach pomiędzy 31 marca a 6 kwietnia 2013 roku. Wzięły w nim udział cztery drużyny: spadkowicz z Asian Five Nations 2012 Kazachstan, Sri Lanka, Chińskie Tajpej oraz awansująca z Dywizji 2 Tajlandia.
Z kompletem punktów w turnieju zwyciężyła reprezentacja Sri Lanki, powracając do rozgrywek elity, utrzymując jednocześnie szansę na awans do Pucharu Świata. Pomimo jednego zwycięstwa najsłabsza w zawodach okazała się Tajlandia, w powrotem spadając do Dywizji 2. Najwięcej punktów zdobył zawodnik gospodarzy, Mohamed Rizah Mubarak.
Dywizja 2.
Podobnie jak rok wcześniej turniej Dywizji 2 odbył się w Kuala Lumpur w ciągu trzech meczowych dni pomiędzy 4 a 8 czerwca 2013 roku i wzięły w nim udział cztery zespoły rywalizujące systemem pucharowym. W zawodach zwyciężyła reprezentacja Singapuru zyskując awans do Dywizji 1, relegowana zaś została drużyna Indii.
Dywizja 3.
Podobnie jak rok wcześniej turniej Dywizji 3 odbył się w Kuala Lumpur w ciągu trzech meczowych dni pomiędzy 5 a 8 czerwca 2013 roku i wzięły w nim udział cztery zespoły rywalizujące systemem pucharowym. W zawodach zwyciężyła reprezentacja Kataru zyskując awans do Dywizji 2, relegowana zaś została drużyna Chin.
Dywizja 4.
Turniej Dywizji 4 odbył się na The Sevens w Dubaju w dniach 8–10 maja 2013 roku z udziałem czterech zespołów. W pierwszym dniu meczowym – 8 maja – rozegrane zostały półfinały, finały natomiast dwa dni później – 10 maja – stanowiąc preludium do spotkania Top 5 tej edycji. Po zaciętych pojedynkach półfinałowych górą okazały się wyżej rozstawione zespoły, a w swoim trzecim finale na tym poziomie rozgrywek triumfowali Libańczycy.
Dywizja 5.
Turniej Dywizji 5 odbył się w Phnom Penh w formie dwumeczu pomiędzy reprezentacjami gospodarzy oraz Brunei w dniach 5–7 lipca 2013 roku. W obu meczach lepsi byli zawodnicy z Kambodży. 

</doc>
<doc id="2919700" url="https://pl.wikipedia.org/wiki?curid=2919700" title="Bekele Tola">
Bekele Tola

Bekele Tola (ur. 10 stycznia 1970) – etiopski lekkoatleta specjalizujący się w rzucie oszczepem.
Rekord życiowy: 67,99 (4 czerwca 1994, Addis Abeba) – rezultat ten jest byłym rekordem Etiopii.

</doc>
<doc id="2919701" url="https://pl.wikipedia.org/wiki?curid=2919701" title="Abola Ubang">
Abola Ubang

Abola Ubang (ur. 20 stycznia 1997) – etiopski lekkoatleta specjalizujący się w rzucie oszczepem. 
W 2013 został pierwszym w historii mistrzem Afryki juniorów młodszych (używając sprzętu o wadze odpowiedniej dla kategorii wiekowej – 700 g).

</doc>
<doc id="2919704" url="https://pl.wikipedia.org/wiki?curid=2919704" title="Skrypt (psychologia)">
Skrypt (psychologia)

Skrypt poznawczy – umysłowa, uogólniona reprezentacja zdarzeń, działań lub ich ciągów, zawierająca informacje odnoszące się do typowego ich przebiegu. Skrypt prezentuje klasyczne elementy i sytuacje dla danego zdarzenia, które powtarzają się w większości jego wykonań. 
Pojęcie zostało opracowane i wprowadzone przez Rogera C. Schanka i Roberta P. Abelsona w 1977 roku. 
Skrypty poznawcze charakteryzują się organizacją scenek, które mają pewne typowe następstwo w czasie (np. "wyjście do kina" – wyjście z domu, przejazd komunikacją miejską, dotarcie do kina, kupienie biletu, obejrzenie filmu, wyjście z kina, powrót do domu). Skrypt to inaczej scenariusz, w którym znajdują się typowe zachowania, jakie wykonuje człowiek z zachowaniem chronologii zdarzeń. Skrypt jest strukturą poznawczą i wykonawczą, która stanowi gotowy program działania dla człowieka, jeżeli wystąpi on w roli jednego z aktorów skryptu.

</doc>
<doc id="2919706" url="https://pl.wikipedia.org/wiki?curid=2919706" title="Biblia (miniserial)">
Biblia (miniserial)

Biblia (ang. "The Bible)" – amerykański 10-odcinkowy, 5-częściowy miniserial telewizyjny z roku 2013, przedstawiający najpopularniejsze historie biblijne, począwszy od Arki Noego aż do Ukrzyżowania i Zmartwychwstania Jezusa Chrystusa.
Realizacja miniserialu.
Twórcami miniserialu Biblia są producent Mark Burnett i jego żona, aktorka Roma Downey. Na pomysł zrealizowania Biblii Burnett wpadł po przypomnieniu sobie obejrzanego w dzieciństwie filmu "Dziesięcioro przykazań" w reżyserii Cecila B. DeMilla. Miniserial Biblia powstał w oparciu o dwie wersje tłumaczenia Pisma Świętego: New International Version i New Revised Standard Version. Od strony technicznej stanowi on połączenie kina akcji z technologią CGI.
Odbiór.
Pierwszą część serialu Biblia obejrzało 13,1 mln Amerykanów (a łącznie z powtórką 14,8 mln), co było najlepszym wynikiem w tym roku (styczeń–marzec 2013) wśród wszystkich programów rozrywkowych wyemitowanych w Stanach Zjednoczonych przez duże stacje kablowe. Zdaniem Nancy Dubuc, prezesa A+E Networks powodzenie miniserialu ulokowało kanał History pośród najbardziej wpływowych stacji telewizyjnych. 19 października 2013 w Polsce na kanale telewizji Polsat odbyła się premiera filmu o godzinie 20:00 (dwa odcinki połączone w jeden).

</doc>
<doc id="2919708" url="https://pl.wikipedia.org/wiki?curid=2919708" title="Drożdże winiarskie">
Drożdże winiarskie

Drożdże winiarskie – wybrane szczepy grzybów, głównie z gatunku "Saccharomyces cerevisiae", stosowane do produkcji wina. Oprócz wymienionego, stosowane są także "Saccharomyces bayanus" (tzw. drożdże szampańskie) oraz, przy wybitnie kwasowych moszczach, "Schizosaccharomyces pombe". Niekiedy, w celu uzyskania odpowiednich właściwości wykorzystuje się "Zygosaccharomyces rouxii" (odpowiedzialne za tzw. "brett") oraz gatunki z rodzaju "Dekkera" i "Brettanomyces".

</doc>
<doc id="2919709" url="https://pl.wikipedia.org/wiki?curid=2919709" title="Golam Ambia">
Golam Ambia

Golam Ambia (ur. 2 lutego 1966 w dystrykcie Netrokona w prowincji Dhaka) – banglijski lekkoatleta specjalizujący się w biegach sprinterskich, olimpijczyk.
Podczas letnich igrzysk olimpijskich w Barcelonie (1992) wystąpił w dwóch konkurencjach sprinterskich: w biegu na 100 metrów oraz w biegu sztafetowym 4 × 100 metrów (wspólnie z Shahanuddinem Choudhurym, Mohamedem Mehdim Hasanem i Mohamedem Shahem Jalalem), w obu przypadkach odpadając w eliminacjach.
Dwukrotnie reprezentował barwy Bangladeszu na mistrzostwach świata: w 1991 r. w Tokio zajął 8. miejsce w biegu eliminacyjnym na 100 metrów oraz nie ukończył biegu eliminacyjnego na 200 metrów, natomiast w 1993 r. w Stuttgarcie dwukrotnie zajął 6. miejsca w biegach eliminacyjnych na 100 oraz 200 metrów.
Rekord życiowy w biegu na 100 metrów: 10,4 (1991).

</doc>
<doc id="2919721" url="https://pl.wikipedia.org/wiki?curid=2919721" title="Pauley Perrette">
Pauley Perrette

Pauley Perrette (ur. 27 marca 1969 w Nowym Orleanie w stanie Luizjana w USA) – amerykańska aktorka, występowała w roli Abby Sciuto z serialu "Agenci NCIS". 
Współwłaścicielka piekarni „Donna Bell's Bake Shop” w Nowym Jorku.

</doc>
<doc id="2919722" url="https://pl.wikipedia.org/wiki?curid=2919722" title="Religia w Mozambiku">
Religia w Mozambiku

Według najnowszego spisu ludności przeprowadzonego przez Narodowy Instytut Statystyki w 2017 roku 59,8% ludności Mozambiku była chrześcijańska, 18,9% to muzułmanie, 14% było bez religii i 7,3% wyznawało inne religie.
Wspólnoty religijne są rozproszone po całym kraju. W północnych prowincjach dominują głównie muzułmanie, zwłaszcza wzdłuż pasa wybrzeża, ale niektóre obszary północny wewnątrz mają silniejszą koncentrację wspólnot protestanckich i katolickich. Protestanci i katolicy są bardziej liczni w regionach południowych i centralnych, ale muzułmańska mniejszość również występuje w tych obszarach.
Krajowa Dyrekcja Spraw Religijnych w Ministerstwie Sprawiedliwości stwierdza, że chrześcijanie ewangelikalni stanowią najszybciej rosnącą grupę religijną w kraju. Wspólnoty religijne dążą do nawracania populacji z różnych kierunków etnicznych, politycznych, ekonomicznych i rasowych. Rośnie także południowoazjatycka populacja imigrantów, wyznających głównie islam.
W 2018 roku istnieje 913 grup i 232 organizacje religijne zarejestrowane w Departamencie Wyznań Religijnych Ministerstwa Sprawiedliwości. Główne chrześcijańskie grupy religijne to: katolicy, kościoły syjonistyczne i inne niezależne kościoły afrykańskie, zielonoświątkowcy, baptyści (zob. baptyści w Mozambiku), adwentyści dnia siódmego, kalwini, anglikanie i metodyści.
Zdecydowana większość muzułmanów to sunnici i sufici, jest także szyicka mniejszość pochodzenia południowoazjatyckiego.
Zarejestrowani są także żydzi, hinduiści i buddyści, którzy stanowią bardzo niewielki odsetek populacji.
Konstytucja gwarantuje wolność wyznania, a rząd generalnie przestrzega tego prawa w praktyce.
Działalność terrorystyczna.
Od 2017 roku zaobserwowano działalność grupy terrorystycznej Ansar al-Sunna. Doszło wtedy do ataków zbrojnych na cele w Cabo Delgado. W najbardziej krwawym ataku w 2020 roku, w Xitaxi, w dzielnicy Muidumbe, 52 osoby zostały zamordowane po tym, jak miejscowi odmówili rekrutacji w szeregi organizacji. Terroryści islamscy dążą do ustanowienia kalifatu islamistycznego w regionie bogatym w gaz. Niepokoje zmusiły setki tysięcy mieszkańców do przesiedleń.
Statystyki.
Lista głównych religii i denominacji, według książki Operation World (2010), kiedy ludność Mozambiku wynosiła 23,4 mln:

</doc>
<doc id="2919726" url="https://pl.wikipedia.org/wiki?curid=2919726" title="3 Eskadra Lotnictwa Transportowo-Łącznikowego">
3 Eskadra Lotnictwa Transportowo-Łącznikowego

3 Eskadra Lotnictwa Transportowo-Łącznikowego (3 eltł) – pododdział Wojsk Lotniczych.
Formowanie.
W maju 1999 roku na bazie 44 eskadry lotniczej podległej bezpośrednio dowództwu 3 Korpusu Obrony Powietrznej oraz 11 eskadry DWLOP, sformowana została 3 Eskadra Lotnictwa Transportowo-Łącznikowego.
W kwietniu 2007 roku eskadra została podporządkowana 3 Brygadzie Lotnictwa Transportowego.
W 2009 roku eskadra została rozformowana.

</doc>
<doc id="2919730" url="https://pl.wikipedia.org/wiki?curid=2919730" title="Kościół Trójcy Świętej i Wszystkich Świętych w Goręczynie">
Kościół Trójcy Świętej i Wszystkich Świętych w Goręczynie

Kościół Trójcy Świętej i Wszystkich Świętych w Goręczynie – rzymskokatolicki kościół parafialny we wsi Goręczyno, w gminie Somonino, w powiecie kartuskim, w województwie pomorskim. Należy do dekanatu Kartuzy diecezji pelplińskiej. Jego wizerunek widnieje w herbie gminy Somonino.
Historia i wyposażenie.
Świątynia w Goręczynie została ufundowana już w XIII stuleciu. Była to drewniana budowla nosząca wezwanie św. Agaty. Obecna, barokowa świątynia Świętej Trójcy i Wszystkich Świętych została wzniesiona przez Kartuzów w 1639 roku, o czym informuje tablica erekcyjna na murze zewnętrznym. W 1772 roku budowla została konsekrowana, w 1905 roku został dobudowany transept, w związku z czym świątynia uzyskała kształt krzyża. W latach 1912-14 budowla była restaurowana. Do wyposażenia należą ołtarze w stylu barokowym: główny pod wezwaniem Wszystkich Świętych i boczne pod wezwaniem Św. Trójcy i Matki Bożej. Najcenniejszymi elementami wyposażenia są figury Matki Bożej Miłosierdzia (umieszczone w ołtarzu głównym) i św. Barbary (mieszczą się we wnęce nad zakrystią). Na wieży jest umieszczony dzwon odlany w 1400 roku.

</doc>
<doc id="2919735" url="https://pl.wikipedia.org/wiki?curid=2919735" title="6 Eskadra Lotnictwa Taktycznego">
6 Eskadra Lotnictwa Taktycznego

6 Eskadra Lotnictwa Taktycznego (6 ELT) – pododdział Wojsk Lotniczych.
Formowanie.
Z dniem 1 stycznia 2000 roku, na bazie rozformowanego 7 Pułku Lotnictwa Bombowo-Rozpoznawczego i 6 Pułku Lotnictwa Myśliwsko-Bombowego sformowana została 6 Eskadra Lotnictwa Taktycznego. Eskadra przyjęła i dziedziczyła tradycje 6 Pułku Lotnictwa Myśliwsko-Bombowego.
1 kwietnia 2008 roku eskadra została włączona w skład eksperymentalnej 31 Bazy Lotnictwa Taktycznego w Krzesinach.

</doc>
<doc id="2919736" url="https://pl.wikipedia.org/wiki?curid=2919736" title="Vrbovo">
Vrbovo



</doc>
<doc id="2919737" url="https://pl.wikipedia.org/wiki?curid=2919737" title="Presławec (obwód Chaskowo)">
Presławec (obwód Chaskowo)



</doc>
<doc id="2919745" url="https://pl.wikipedia.org/wiki?curid=2919745" title="Flagi stanowe Stanów Zjednoczonych">
Flagi stanowe Stanów Zjednoczonych

Flagi stanowe Stanów Zjednoczonych to flagi będące obok pieczęci stanowej jednym z symboli poszczególnych stanów USA.
Poniżej przedstawiona jest lista uporządkowanych alfabetycznie flag stanowych.
Flaga państwowa.
Stany Zjednoczone

</doc>
<doc id="2919754" url="https://pl.wikipedia.org/wiki?curid=2919754" title="Demi">
Demi

Demi (stylizowany na "D E M I") – czwarty solowy studyjny album amerykańskiej piosenkarki Demi Lovato wydany w Stanach Zjednoczonych 14 maja 2013 roku nakładem Hollywood Records. W pierwszym tygodniu sprzedaży, album trafił na 3 miejsce amerykańskiej listy przebojów "Billboard 200" sprzedając się tam w 110 tysięcy egzemplarzy. Do tej pory płyta rozeszła się w nakładzie 500 tysięcy kopii w Stanach Zjednoczonych.
Single.
Heart Attack – pierwszy singiel, poprzedzający wydanie albumu, wydany 24 lutego 2013 roku. Utwór uzyskał pochlebne opinie krytyków muzycznych oraz odniósł duży komercyjny sukces. Na terenie Stanów Zjednoczonych, nagranie rozeszło się w nakładzie ponad 1,800,000 kopii uzyskując tam status podwójnej platynowej płyty. Singiel trafił na 10 miejsce notowania "Billboard Hot 100", oprócz tego dotarł na 4 pozycje "Billboard Pop Songs" oraz 1 miejsce "Billboard Dance/Club Songs". Prócz USA, odniósł duży sukces w Kanadzie (podwójna platynowa płyta), Danii (platynowa płyta), Wielkiej Brytanii (srebrna płyta), a także Nowej Zelandii, Meksyku, Australii i Szwecji (złota płyta). Teledysk do nagrania był pierwszym teledyskiem Lovato, który osiągnął ponad 406,000,000 wyświetleń. Jest obecnie najlepiej zarabiającym singlem artystki.
Made In The USA – nagranie wybrane na drugi singiel z albumu. 16 lipca 2013 roku utwór został wysłany do amerykańskich stacji radiowych, natomiast dzień później odbyła się premiera teledysku, który dodatkowo był reżyserskim debiutem Lovato. Singiel otrzymał głównie pozytywne recenzje i ostatecznie odniósł umiarkowany sukces komercyjny, trafiając na 80 miejsce "Billboard Hot 100" oraz 40 pozycję w rankingu "Billboard Pop Songs". Teledysk do tej pory osiągnął ponad 137,000,000 wyświetleń.
Neon Lights – trzeci singiel promujący płytę, wydany 19 listopada 2013 roku. Dwa dni później odbyła się premiera teledysku. Utwór uzyskał mieszane recenzje od krytyków muzycznych, jednak mimo tego odniósł sukces komercyjny. Nagranie dotarło na 36 miejsce "Billboard Hot 100", a także 7 miejsce rankingu "Billboard Pop Songs" oraz 1 miejsce "Billboard Dance/Club Songs". W Stanach piosenka osiągnęła status platynowej płyty. W Wielkiej Brytanii singiel zadebiutował na 15 miejscu oficjalnej listy przebojów, stając się trzecim (po Heart Attack i Skyscraper) najwyżej pozycjonowanym singlem Lovato w tym kraju. Dodatkowo singiel oficjalnie uzyskał status złotej płyty w Nowej Zelandii. Do tej pory klip do singla obejrzano ponad 176,000,000 razy.
Really Don’t Care (ft. Cher Lloyd) – czwarty singiel z albumu. Premiera w radiach odbyła się 20 maja 2014 roku. Utwór otrzymał pochlebne opinie od krytyków muzycznych. Do tej pory singiel zadebiutował na listach przebojów m.in.w Stanach, Australii, Nowej Zelandii oraz Wielkiej Brytanii. Teledysk do singla był kręcony 8 czerwca w czasie "LA Pride Parade". Teledysk osiągnął ponad 162,000,000 wyświetleń.
Nightingale – do tego utworu został 24 grudnia 2014 wydany teledysk; był to prezent świąteczny dla fanów od Demi. Piosenka na razie bez żadnej promocji zaliczyła ponad 32,000,000 wyświetleń
Reedycja.
Reedycja albumu ukazała się 1 grudnia 2014. Znajduje się na niej 7 dodatkowych ścieżek w tym "Up" z Ollym Mursem i "Let It Go" ze ścieżki dźwiękowej do filmu "Kraina Lodu". Singlem promującym reedycję został utwór "I Hate You, Don't Leave Me".
Neon Lights Tour.
27 września 2013 roku, Lovato zapowiedziała trasę koncertową promującą album "Demi" - "Neon Lights Tour". Daty koncertów ogłoszone do tej pory obejmują Amerykę Północną i Południową. Trasa rozpoczęła się 9 lutego 2014 roku w Vancouver na Rogers Arenie. Ostatni zapowiedziany do tej pory koncert odbędzie się 17 maja 2014 roku w Monterrey na Monterrey Arenie.

</doc>
<doc id="2919755" url="https://pl.wikipedia.org/wiki?curid=2919755" title="Hammond Innes">
Hammond Innes

Ralph Hammond Innes (ur. 15 lipca 1913 w Horsham, zm. 10 czerwca 1998 w Kersey) – brytyjski pisarz, autor powieści sensacyjnych, podróżniczych i książek dla dzieci.
Życiorys.
Pochodził z hrabstwa Sussex. Jego ojciec był pracownikiem Westminster Bank. Edukację odebrał w szkole powszechnej z internatem w Cranbrook, placówce założonej w XIV w. Pierwsze opowiadania pisał mając dwanaście lat. Po ukończeniu w 1931 Cranbrook School podjął pracę zawodową i zadebiutował jako dziennikarz. W latach 1934–1940 był członkiem redakcji dziennika „Financial News” (obecnie „Financial Times”). Swoją pierwszą powieść – "The Doppelganger" – napisał w 1937. W tym samym roku poślubił aktorkę Dorothy Mary Lange, zmarłą w 1989. Innesowie nie mieli dzieci.
Kiedy wybuchła II wojna światowa, zgłosił się do Royal Navy. Ostatecznie jednak został przydzielony do Royal Artillery, w której szeregach brał udział m.in. w obronie przeciwlotniczej kraju podczas bitwy o Anglię. W czasie wojny nadal pisał i wydawał książki. Służbę w wojsku zakończył w randze majora. Po demobilizacji w 1946 całkowicie poświęcił się pisarstwu. Książki publikował dość regularnie, poświęcając pół roku na podróże i zbieranie materiałów, a pół – na pisanie. Jego prozę cechuje duży autentyzm opisów miejsc, w których toczy się akcja.
Był miłośnikiem i znawcą morza, czego wyraz dał w wielu swoich utworach. Dużo żeglował, m.in. w 1948 jako członek załogi jachtu należącego do jego przyjaciela wziął udział w słynnym wyścigu pełnomorskim „Fastnet”. Sam był właścicielem dwóch jachtów: „Triune of Troy” i „Mary Deare”, na których wraz z żoną podróżował i uczestniczył w regatach. W testamencie większość swojego majątku zapisał Association of Sea Training Organisations.
Interesowała go również ekologia. Propagował akcje zalesiania pustych terenów. Własnoręcznie zasadził kilkadziesiąt tysięcy drzew w różnych rejonach świata.

</doc>
<doc id="2919756" url="https://pl.wikipedia.org/wiki?curid=2919756" title="Digitally Controlled Oscillator">
Digitally Controlled Oscillator



</doc>
<doc id="2919760" url="https://pl.wikipedia.org/wiki?curid=2919760" title="Edward Gorecki">
Edward Gorecki

Edward Gorecki (zm. 5 października 1902 w Tyśmieniczanach) – poseł do Sejmu Krajowego Galicji V kadencji (1883-1889), c.k. radca Namiestnictwa, starosta skałacki około 1879, starosta stanisławowski około 1882, starosta przemyski w latach 1887-1897.
Wybrany do Sejmu Krajowego z IV kurii okręgu wyborczego nr 28 Stanisławów-Halicz. Zatwierdzenie wyboru odłożono do wyjaśnienia protestów, uznano wybór 16 października 1883.
W czerwcu 1898 otrzymał Order Korony Żelaznej III klasy. Obywatel honorowy Halicza (1887), . W grudniu po 40 latach służby został przeniesiony w stan spoczynku. Zmarł i w Tyśmieniczanach.

</doc>
<doc id="2919763" url="https://pl.wikipedia.org/wiki?curid=2919763" title="Kościół Nawiedzenia Najświętszej Maryi Panny w Gardnie Wielkiej">
Kościół Nawiedzenia Najświętszej Maryi Panny w Gardnie Wielkiej

Kościół Nawiedzenia Najświętszej Maryi Panny w Gardnie Wielkiej – rzymskokatolicki kościół parafialny we wsi Gardna Wielka, w gminie Smołdzino, w powiecie słupskim, w województwie pomorskim. Należy do dekanatu Główczyce diecezji pelplińskiej.
Historia i wyposażenie.
Pierwsza świątynia w Gardnie Wielkiej wzniesiona na początku XIII stulecia podczas rządów Świętopełka II była budynkiem drewnianym. Późniejsza, zbudowana w średniowieczu była już murowana, ale została spalona podczas wielkiego pożaru Gardny Wielkiej w 1772 roku. Obecnie istniejąca budowla została wzniesiona w 1852 roku (wieżę kościoła datuje się na 1860 rok). Świątynia w dwudziestoleciu międzywojennym nosiła wezwanie Św. Stanisława, obecne wezwanie to Nawiedzenie Najświętszej Marii Panny. W kościele zachowały się fragmenty murów średniowiecznej budowli. Do interesujących zabytków wyposażenia świątyni można zaliczyć: dzwon kościelny odlany w 1764 roku w Kołobrzegu przez mistrza Jana Meyera; granitowa chrzcielnica pochodząca z XIII/XIV stulecia; obrazy znanych niemieckich malarzy: "Chrystus Ukrzyżowany" Paula Hintza z 1933 roku, "Matka Boska z Dzieciątkiem" Margaret Neuss-Stube z 1947 roku. Do połowy ubiegłego wieku wewnątrz budowli, pośrodku nawy wisiał wotywny model trójmasztowego żaglowca. Do dnia dzisiejszego w ostrołukowych oknach świątyni znajdują się, zamontowane w 1920 roku, witraże poświęcone niemieckim żołnierzom poległym na frontach I wojny światowej.

</doc>
<doc id="2919764" url="https://pl.wikipedia.org/wiki?curid=2919764" title="8 Eskadra Lotnictwa Taktycznego">
8 Eskadra Lotnictwa Taktycznego

8 Eskadra Lotnictwa Taktycznego (8 elt) – pododdział Wojsk Lotniczych.
Formowanie.
Z dniem 1 stycznia 2000 roku, na bazie rozformowanego 8 Pułku Lotnictwa Myśliwsko-Bombowego sformowana została 8 Eskadra Lotnictwa Taktycznego 
30 czerwca 2010 roku 8 Eskadra Lotnictwa Taktycznego została rozformowana .

</doc>
<doc id="2919767" url="https://pl.wikipedia.org/wiki?curid=2919767" title="Reprezentacja Związku Radzieckiego U-21 w piłce nożnej">
Reprezentacja Związku Radzieckiego U-21 w piłce nożnej



</doc>
<doc id="2919768" url="https://pl.wikipedia.org/wiki?curid=2919768" title="Reprezentacja Związku Radzieckiego U-20 w piłce nożnej">
Reprezentacja Związku Radzieckiego U-20 w piłce nożnej



</doc>
<doc id="2919770" url="https://pl.wikipedia.org/wiki?curid=2919770" title="Reprezentacja Związku Radzieckiego U-18 w piłce nożnej">
Reprezentacja Związku Radzieckiego U-18 w piłce nożnej



</doc>
<doc id="2919771" url="https://pl.wikipedia.org/wiki?curid=2919771" title="Reprezentacja Związku Radzieckiego U-16 w piłce nożnej">
Reprezentacja Związku Radzieckiego U-16 w piłce nożnej



</doc>
<doc id="2919772" url="https://pl.wikipedia.org/wiki?curid=2919772" title="Olimpijska reprezentacja Związku Radzieckiego w piłce nożnej">
Olimpijska reprezentacja Związku Radzieckiego w piłce nożnej



</doc>
<doc id="2919774" url="https://pl.wikipedia.org/wiki?curid=2919774" title="9 Eskadra Lotnictwa Taktycznego">
9 Eskadra Lotnictwa Taktycznego

9 Eskadra Lotnictwa Taktycznego (9 elt) – pododdział Wojsk Lotniczych.
Formowanie.
Z dniem 1 stycznia 2001 roku, na bazie rozformowanego 9 Pułku Lotnictwa Myśliwskiego, sformowana została 9 Eskadra Lotnictwa Taktycznego.
W 2002 roku 9 Eskadra Lotnictwa Taktycznego została rozformowana.

</doc>
<doc id="2919776" url="https://pl.wikipedia.org/wiki?curid=2919776" title="Lyubov Egorova">
Lyubov Egorova



</doc>
<doc id="2919783" url="https://pl.wikipedia.org/wiki?curid=2919783" title="10 Eskadra Lotnictwa Taktycznego">
10 Eskadra Lotnictwa Taktycznego

10 Eskadra Lotnictwa Taktycznego (10 elt) – pododdział Wojsk Lotniczych.
Formowanie.
Z dniem 1 stycznia 2001 roku, na bazie rozformowanego 10 Pułku Lotnictwa Myśliwskiego, sformowana została 10 Eskadra Lotnictwa Taktycznego.
1 stycznia 2010 roku 10 Eskadra Lotnictwa Taktycznego została włączona w skład 32 Bazy Lotnictwa Taktycznego w Łasku.

</doc>
<doc id="2919784" url="https://pl.wikipedia.org/wiki?curid=2919784" title="Kościół Świętego Andrzeja Boboli w Krotoszynie">
Kościół Świętego Andrzeja Boboli w Krotoszynie

Kościół Świętego Andrzeja Boboli w Krotoszynie – rzymskokatolicki kościół parafialny w Krotoszynie, w województwie wielkopolskim. Należy do dekanatu Krotoszyn diecezji kaliskiej.
Historia i wyposażenie.
Świątynia została wzniesiona w latach 1789-1790 dla miejscowej gminy luterańskiej na wzór kościoła ewangelicko-augsburskiego Św. Trójcy w Warszawie. Jest zbudowana na planie walca, nakryta kopułą, która dawniej była zwieńczona tzw. latarnią. Wokół świątyni są umieszczone rotundowe portyki. W 1885 zostały dobudowane dwie wieże i została zmieniona forma głównego portyku. Wewnątrz są umieszczone 19-głosowe organy z 1874. Pierwsze dzwony zostały odlane jeszcze w 1818. Obecne zostały wykonane w 1984 roku.
W okresie II Rzeczypospolitej kościół był we władaniu parafii należącej do superintendentury Bojanowo-Krotoszyn Ewangelickiego Kościoła Unijnego. W 1937 parafia ewangelicka liczyła 1137 wiernych.
W 1945 kościół został przejęty przez kościół rzymskokatolicki i zostało mu nadane wezwanie Św. Andrzeja Boboli.

</doc>
<doc id="2919786" url="https://pl.wikipedia.org/wiki?curid=2919786" title="San Manuel Chaparrón">
San Manuel Chaparrón

San Manuel Chaparrón – miasto w południowo-wschodniej Gwatemali, w departamencie Jalapa, około 40 km na południowy wschód od stolicy departamentu, miasta Jalapa, oraz około 50 km od granicy z Hondurasem. Miasto leży w kotlinie, na wysokości 921 m n.p.m., w górach Sierra Madre de Chiapas. Według danych szacunkowych w 2012 roku liczba ludności miasta wyniosła 3038 mieszkańców.
Gmina San Manuel Chaparrón.
Jest siedzibą władz gminy o tej samej nazwie, która w 2012 roku liczyła 8 708 mieszkańców. Gmina jak na warunki Gwatemali jest mała, a jej powierzchnia obejmuje 123 km². Teren gminy jest pofałdowane choć szczyty na ogół nie przekraczają 1300 m n.p.m.

</doc>
<doc id="2919794" url="https://pl.wikipedia.org/wiki?curid=2919794" title="Ośrodek Szkolenia Poligonowego Żagań-Świętoszów">
Ośrodek Szkolenia Poligonowego Żagań-Świętoszów



</doc>
<doc id="2919797" url="https://pl.wikipedia.org/wiki?curid=2919797" title="Vaidas Šilėnas">
Vaidas Šilėnas

Vaidotas Šilėnas (ur. 31 stycznia 1984) − litewski piłkarz grający na pozycji pomocnika w (?).
Kariera klubowa.
Šilėnas zawodnikiem klubu Žalgiris Wilno jest od 2011 roku. Wcześniej reprezentował barwy innych litewskich klubów Kražantė Kelmė i FK Szawle.
W 2015 roku w pierwszej połowie sezonu przedstawione FK Sūduva. W tym samym roku przeniósł się do FK Trakai.
Reprezentacja.
W seniorskiej reprezentacji Litwy Šilėnas zadebiutował 1 czerwca 2012 roku w meczu z Łotwą. Do tej pory rozegrał w niej jeden mecz (stan na 2 kwietnia 2012).

</doc>
<doc id="2919798" url="https://pl.wikipedia.org/wiki?curid=2919798" title="Nicolás Alperiz">
Nicolás Alperiz



</doc>
<doc id="2919801" url="https://pl.wikipedia.org/wiki?curid=2919801" title="39 Eskadra Lotnictwa Taktycznego">
39 Eskadra Lotnictwa Taktycznego

39 Eskadra Lotnictwa Taktycznego (39 elt) – pododdział Wojsk Lotniczych.
Formowanie i zmiany organizacyjne.
Z dniem 1 stycznia 2000 roku, na bazie rozformowanego 40 Pułku Lotnictwa Myśliwsko-Bombowego, sformowana została 39 Eskadra Lotnictwa Taktycznego.
Eskadra stacjonowała na lotnisku w Świdwinie, organizacyjnie wchodziła w skład 1 Brygady Lotnictwa Taktycznego.
Na swoim wyposażeniu posiadała samoloty Su-22.
W 2003 roku 39 Eskadra Lotnictwa Taktycznego została rozformowana.

</doc>
<doc id="2919803" url="https://pl.wikipedia.org/wiki?curid=2919803" title="Pomatoschistus pictus pictus">
Pomatoschistus pictus pictus



</doc>
<doc id="2919804" url="https://pl.wikipedia.org/wiki?curid=2919804" title="Gobius pictus">
Gobius pictus



</doc>
<doc id="2919805" url="https://pl.wikipedia.org/wiki?curid=2919805" title="Kościół Świętych Apostołów Piotra i Pawła w Krotoszynie">
Kościół Świętych Apostołów Piotra i Pawła w Krotoszynie

Kościół Świętych Apostołów Piotra i Pawła w Krotoszynie – kościół rzymskokatolicki w mieście Krotoszyn, w województwie wielkopolskim. Należy do dekanatu Krotoszyn diecezji kaliskiej.
Historia, architektura i wyposażenie.
Trynitarzy bosych sprowadził do Krotoszyna w 1731 r. ówczesny właściciel miasta, wojewoda kijowski Józef Potocki. W latach 1766-1772, na miejscu rozebranego kościoła drewnianego, wystawiono murowaną świątynię. Fundatorką gmachu była Ludwika z Mniszchów Potocka, wdowa Józefa Potockiego.
Jest to świątynia potrynitarska wybudowana w stylu barokowym w latach 1767-1774 według projektu Karola Marcina Frantza. Posiada dwuprzęsłową nawę i prezbiterium zamknięte kolistą absydą. Wyposażenie wnętrza w stylu późnobarokowym, m.in. ambona w kształcie łodzi z masztem i rozdętym żaglem, wiosłami, kotwicą i sieciami.

</doc>
<doc id="2919806" url="https://pl.wikipedia.org/wiki?curid=2919806" title="Edyp w Kolonie">
Edyp w Kolonie

Edyp w Kolonie, Edyp w Kolonos – ostatni utwór napisany przez Sofoklesa. Jeden z trzech jego dramatów, przedstawiających tragedię Edypa; dwa pozostałe to "Król Edyp" i "Antygona". 
Nie tworzyły one trylogii, bo w różnych czasach pojawiły się na scenie jako samodzielne sztuki. "Edyp w Kolonie" wystawiony został po raz pierwszy w 401 r. p.n.e., tj. już po śmierci autora.
W roku 1817 na podstawie tekstu "Edypa w Kolonie", który na włoski przetłumaczył Giambattista Giusti, Gioacchino Rossini napisał muzykę teatralną na bas, chór męski i orkiestrę.

</doc>
<doc id="2919807" url="https://pl.wikipedia.org/wiki?curid=2919807" title="Kazimierz Maciej Smogorzewski">
Kazimierz Maciej Smogorzewski



</doc>
<doc id="2919815" url="https://pl.wikipedia.org/wiki?curid=2919815" title="Stay with Me (singel Erasure)">
Stay with Me (singel Erasure)

Stay With Me – trzeci singel brytyjskiego duetu Erasure z szóstego albumu studyjnego Erasure.
Lista utworów.
12" – 12 Mute 174
Stay With Me - Cassette Sleeve
Cassette – C Mute 174
Stay With Me - CD Sleeve 
CD – CD Mute 174
Stay With Me - LCD Sleeve 
LCD – LCD Mute 174

</doc>
<doc id="2919818" url="https://pl.wikipedia.org/wiki?curid=2919818" title="Kościół św. Marii Magdaleny w Krotoszynie">
Kościół św. Marii Magdaleny w Krotoszynie

Kościół Świętej Marii Magdaleny w Krotoszynie – rzymskokatolicki kościół parafialny znajdujący się w Krotoszynie, należący do dekanatu Krotoszyn w diecezji kaliskiej. Mieści się na przedmieściu Stary Krotoszyn.
Historia, architektura i wyposażenie.
Jest to świątynia drewniana z 1775 roku, wzniesiona na miejscu starszej ufundowanej już zapewne w XIII stuleciu, restaurowana w 1830 roku, nakryta dachem gontowym. Posiada konstrukcję zrębową i jest oszalowana.

</doc>
<doc id="2919822" url="https://pl.wikipedia.org/wiki?curid=2919822" title="Rusłan Perechoda">
Rusłan Perechoda

Rusłan Jurijowycz Perechoda (ukr. "Руслан Юрiйович Перехода", ros. "Руслан Юрьевич Перехода" ur. 18 lipca 1987 w Starym Sałtowie) – ukraiński biegacz narciarski.
Kariera.
Po raz pierwszy na arenie międzynarodowej Rusłan Perechoda pojawił się w 12 marca 2007 roku, podczas mistrzostw świata juniorów w Tarvisio, w sprincie stylem klasycznym, gdzie zajął 30. miejsce.
W Pucharze Świata zadebiutował 29 listopada 2011 roku w Ruce, gdzie zajął 84. miejsce w sprincie technika klasycznym. Pierwsze pucharowe punkty wywalczył w Soczi w sprincie stylem dowolnym, gdzie zajął 26. miejsce
Osiągnięcia.
Puchar Świata.
Miejsca na podium.
Perechoda nigdy nie stał na podium indywidualnych zawodów Pucharu Świata.

</doc>
<doc id="2919824" url="https://pl.wikipedia.org/wiki?curid=2919824" title="Łysiczka okazała">
Łysiczka okazała



</doc>
<doc id="2919826" url="https://pl.wikipedia.org/wiki?curid=2919826" title="41 Eskadra Lotnictwa Taktycznego">
41 Eskadra Lotnictwa Taktycznego

41 Eskadra Lotnictwa Taktycznego (41 elt) – pododdział Wojsk Lotniczych.
Formowanie i zmiany organizacyjne.
Z dniem 1 stycznia 2001 roku, na bazie rozformowanego 41 Pułku Lotnictwa Myśliwskiego, sformowana została 41 Eskadra Lotnictwa Taktycznego.
Z dniem 1 stycznia 2011 roku 41 Eskadra Lotnictwa Taktycznego została włączona w skład 22 Bazy Lotnictwa Taktycznego w Malborku .

</doc>
<doc id="2919835" url="https://pl.wikipedia.org/wiki?curid=2919835" title="Kościół św. Fabiana, św. Rocha, św. Sebastiana w Krotoszynie">
Kościół św. Fabiana, św. Rocha, św. Sebastiana w Krotoszynie

Kościół Świętego Fabiana, Świętego Rocha, Świętego Sebastiana w Krotoszynie – kościół rzymskokatolicki w mieście Krotoszyn, w województwie wielkopolskim. Należy do dekanatu Krotoszyn diecezji kaliskiej. Jest kościołem filialnym w parafii św. Jana Chrzciciela w Krotoszynie.
Historia, architektura i wyposażenie.
Jest to świątynia drewniana wybudowana na planie krzyża greckiego, posiadająca kopułę gontową, restaurowana w latach 1813 i 1958. Jest podobna do cerkwi. Pełniła funkcję kościoła szpitalnego. Wewnątrz jest umieszczony cenny obraz św. Sebastiana i św. Fabiana. W 2008 roku świątynia stała się kościołem patronalnym Kurkowych Bractw Strzeleckich w diecezji kaliskiej.

</doc>
<doc id="2919866" url="https://pl.wikipedia.org/wiki?curid=2919866" title="Rafaił Abramowicz">
Rafaił Abramowicz

Rafaił Abramowicz Abramowicz, właśc. Adolf Rein (ros. Рафаил Абрамович Абрамович, ur. 1880 w Dyneburgu, zm. 1963 w Nowym Jorku) – rosyjski działacz socjalistyczny, dziennikarz, członek żydowskiego Bundu i jeden z członków mienszewickiego skrzydła SPPR.
Urodził się w 1880 roku jako Adolf Rein. W 1901 roku przystąpił do lewicowych organizacji Bund i SPPR. W 1905 roku stał się członkiem Komitetu Centralnego Bundu. W 1907 roku startował w wyborach do Dumy Państwowej. Redagował socjal-demokratyczne pisma „Jewriejskij Raboczij” i „Nasze Słowo”. W 1911 roku wyjechał na zachód Europy do Niemiec i Francji tym samym uniknął aresztowania. Do Rosji powrócił w 1917 roku po rewolucji lutowej. Po rewolucji październikowej stał się krytykiem bolszewików, a w 1918 roku został aresztowany za antybolszewickie wystąpienia. W 1920 roku wyjechał z RSFSR na emigrację do Niemiec gdzie założył mienszewickie pismo „Socialisticzeskij Wiestnik”. Po objęciu władzy przez nazistów uciekł do Francji, a następnie do Stanów Zjednoczonych. W Nowym Jorku założył pismo „Forwerts”. Pozostał aktywny politycznie, w 1949 roku znalazł się wśród założycieli Unii na rzecz Wyzwolenia Narodów Rosji.

</doc>
<doc id="2919869" url="https://pl.wikipedia.org/wiki?curid=2919869" title="Dom Wycieczkowy PTTK „Na Zarabiu” w Myślenicach">
Dom Wycieczkowy PTTK „Na Zarabiu” w Myślenicach

Dom Wycieczkowy PTTK „Na Zarabiu” w Myślenicach – obiekt noclegowy (określany czasami jako schronisko turystyczne) położony w Myślenicach na terenie dzielnicy Zarabie, w Beskidzie Wyspowym.
Obiekt powstał na początku XX wieku i był wówczas własnością Lubomirskich. Do II wojny światowej znajdowała się tutaj restauracja, prowadzona najpierw przez restauratora nazwiskiem Karp, a następnie przez Mariana Ponurskiego. Na znajdujących się obok budynku kortach tenisowych oraz placu do tańca odbywały się liczne festyny i zabawy ludowe; było to również popularne miejsce majówek dla mieszkańców Krakowa.
Po zakończeniu wojny, do 1948 roku w budynku mieściły się m.in.: sierociniec, spółdzielnia wielobranżowa, internat dla uczniów tutejszego technikum oraz siedziba Zrzeszenia Samopomoc Chłopska. W marcu 1948 roku myślenicki Oddział Polskiego Towarzystwa Krajoznawczego zwrócił się do władz miasta o wynajęcie obiektu na schronisko. Wniosek został rozpatrzony pozytywnie i w lipcu 1948 roku zostało ono otwarte. Z Wydziału Komunikacji i Turystyki krakowskiego Urzędu Wojewódzkiego uzyskano dotację w wysokości 200.000,00 złotych na przeprowadzenie remontów i poprawę warunków noclegowych.
12 czerwca 1958 roku Oddział Myślenicki PTTK podpisał umowę dzierżawy obiektu na okres 99 lat. W latach 1965–1970 obiekt był dwukrotnie remontowany. Na początku lat 80. XX wieku posiadał 35 całorocznych oraz 20 sezonowych miejsc noclegowych.
Dane teleadresowe.
ul. Zdrojowa 1, 32-400 Myślenice

</doc>
<doc id="2919870" url="https://pl.wikipedia.org/wiki?curid=2919870" title="Operator Laplace'a">
Operator Laplace'a



</doc>
<doc id="2919873" url="https://pl.wikipedia.org/wiki?curid=2919873" title="10 Eskadra Lotnictwa Łącznikowego">
10 Eskadra Lotnictwa Łącznikowego

10 Eskadra Lotnictwa Łącznikowego (10 elł) – pododdział lotnictwa łącznikowego Wojska Polskiego.
Formowanie i zmiany organizacyjne.
W 1952 roku, na bazie lotniczego klucza łącznikowego V Okręgu Wojskowego w Bydgoszczy, sformowano 10 Samodzielną Eskadrę Lotnictwa Łącznikowego o etacie nr 6/153. Etat przewidywał 111 żołnierzy i 8 pracowników kontraktowych. 
W 1956 roku eskadra została podporządkowana dowódcy 3 Korpusu Lotnictwa Mieszanego w zakresie sprawowania nadzoru nad szkoleniem lotniczym.
W 1967 roku eskadra została przemianowana na 3 Saską Samodzielną Eskadrę Lotnictwa Łącznikowego. W 1968 roku po raz kolejny przeformowano eskadrę. Eskadra otrzymała nazwę 3 Saska Eskadra Lotnictwa Łącznikowego. 
W 1969 roku eskadra została włączona w skład 49 Pułku Śmigłowców
W 1991 roku eskadra została rozformowana.

</doc>
<doc id="2919882" url="https://pl.wikipedia.org/wiki?curid=2919882" title="3 Saska Eskadra Lotnictwa Łącznikowego">
3 Saska Eskadra Lotnictwa Łącznikowego



</doc>
<doc id="2919884" url="https://pl.wikipedia.org/wiki?curid=2919884" title="3 Eskadra Lotnictwa Łącznikowego">
3 Eskadra Lotnictwa Łącznikowego



</doc>
<doc id="2919886" url="https://pl.wikipedia.org/wiki?curid=2919886" title="49 Pułk Śmigłowców">
49 Pułk Śmigłowców



</doc>
<doc id="2919894" url="https://pl.wikipedia.org/wiki?curid=2919894" title="Irlandia na Letnich Igrzyskach Olimpijskich 1980">
Irlandia na Letnich Igrzyskach Olimpijskich 1980

Irlandię na Letnich Igrzyskach Olimpijskich 1980 reprezentowało 47 zawodników: 44 mężczyzn i trzy kobiety. Był to dwunasty start reprezentacji Irlandii na letnich igrzyskach olimpijskich. W związku z bojkotem igrzysk olimpijskich reprezentanci Irlandii występowali pod flagą MKOL.
Skład kadry.
Boks.
Mężczyźni
Judo.
Mężczyźni
Kajakarstwo.
Mężczyźni
Lekkoatletyka.
Mężczyźni
Konkurencje biegowe
Konkurencje techniczne
Pływanie.
Mężczyźni
Kobiety
Strzelectwo.
Mężczyźni

</doc>
<doc id="2919897" url="https://pl.wikipedia.org/wiki?curid=2919897" title="Faster Disaster">
Faster Disaster

Faster Disaster − drugi album szwedzkiego thrash metalowego zespołu Terror 2000.

</doc>
<doc id="2919898" url="https://pl.wikipedia.org/wiki?curid=2919898" title="Ewa Kassala">
Ewa Kassala

Ewa Kassala (ur. 19 listopada 1965) – polska pisarka, autorka m.in. jedynej na świecie trylogii o królowych starożytnego Egiptu i drugiej o silnych kobietach czasów Biblii. Trenerka, kreatorka akcji społecznych, specjalistka ds. równouprawnienia kobiet i mężczyzn, autoprezentacji i kreowania wizerunku, scenarzystka, prowadząca programy telewizyjne i konferencje.
Życiorys.
W latach 90. wydawała w Katowicach kwartalnik literacki „Wyrazy”. 
W latach 2009–2012 była założycielką i współwłaścicielką bezpłatnego magazynu dla kobiet „Lady's Club” a także prowadziła Polski Dom Kreacji. Pisała scenariusze i prowadziła programy telewizyjne (m.in. „Trzecie oko” dla TVP II) i spotkania w Salonie Literackim w Katowicach. Była koordynatorką projektów społecznych i badawczych Polsce i na świecie (m.in. Banku Światowego), przewodniczącą Krajowej Sieci Tematycznej EQUAL; 
społeczną pełnomocniczką wojewody śląskiego ds. równego statusu kobiet i mężczyzn, przewodniczącą Rady Programowej TVP Katowice; członkinią Komitetu Sterującego Norweskich Mechanizmów Finansowych. Była założycielską i prezesem takich organizacji jak: Soroptimist International, Śląski Klub Nike i Śląskie Centrum Równych Szans.
Jest laureatką nagrody „Bizneswoman Roku” za działalność charytatywną.
W 2018 roku otrzymała Pierścień Stulecia Niepodległości RP.
Sprowadziła do Polski i do roku 2019 społecznie prowadziła organizację pożytku publicznego.

</doc>
<doc id="2919907" url="https://pl.wikipedia.org/wiki?curid=2919907" title="Uładzimir Wieramiejenka">
Uładzimir Wieramiejenka

Uładzimir Uładzimirawicz Wieramiejenka, biał. Уладзімір Уладзіміравіч Верамеенка, ros. Владимир Владимирович Веремеенко (ur. 21 lipca 1984 w Homlu) – białoruski koszykarz grający na pozycji silnego skrzydłowego, obecnie zawodnik białoruskiej drużyny Cmoki Mińsk.
W drafcie NBA w 2006 roku został wybrany w drugiej rundzie przez Washington Wizards.
Karierę koszykarską rozpoczął w Awtodorze Saratów, następnie grał w Dynamie Sankt Petersburg i przez dwa sezony w Chimkach Moskwa. W sierpniu 2008 roku podpisał kontrakt z Uniksem Kazań.
14 października 2018 został zawodnikiem cypryjskiego Petrolina AEK Larnaca.
Jego młodsza siostra Anastasija jest także zawodową koszykarką.

</doc>
<doc id="2919914" url="https://pl.wikipedia.org/wiki?curid=2919914" title="Siarhiej Bochan">
Siarhiej Bochan

Siarhiej Mikałajewicz Bochan (, , "Siergiej Nikołajewicz Bochan"; ur. 8 stycznia 1956 w Orszy) – białoruski kolejarz i polityk, w latach 2012–2016 deputowany do Izby Reprezentantów Zgromadzenia Narodowego Republiki Białorusi V kadencji.
Życiorys.
Urodził się 8 stycznia 1956 roku w mieście Orsza, w rejonie orszańskim obwodu witebskiego Białoruskiej SRR, ZSRR. Ukończył Białoruski Instytut Inżynierów Transportu Kolejowego, uzyskując wykształcenie inżyniera kolejnictwa–mechanika. Pracę rozpoczął jako dyżurny pomocnik naczelnika stacji w Orszy. Odbył służbę w szeregach Sił Zbrojnych ZSRR. Następnie pracował jako mistrz bazy lokomotyw „Witebsk”, naczelnik bazy lokomotyw „Połock” i „Witebsk” Witebskiego Oddziału Białoruskiej Kolei, zastępca naczelnika Witebskiego Oddziału Białoruskiej Kolei.
18 października 2012 roku został deputowanym do Izby Reprezentantów Białorusi V kadencji ze Witebskiego-Kolejowego Okręgu Wyborczego Nr 19. Pełnił w niej funkcję zastępcy przewodniczącego Stałej Komisji ds. Przemysłu, Sektora Paliwowo-Energetycznego, Transportu i Łączności. Jego kadencja w Izbie Reprezentantów zakończyła się 11 października 2016 roku.
Życie prywatne.
Siarhiej Bochan jest żonaty, ma syna.

</doc>
<doc id="2919919" url="https://pl.wikipedia.org/wiki?curid=2919919" title="Emma Gersztejn">
Emma Gersztejn

Emma Grigorjewna Gersztejn (ros. Эмма Григорьевнаur Герштейн, ur. 25 października 1903 (12 października wg kalendarza juliańskiego) w Dźwińsku, zm. 29 czerwca 2002 w Moskwie) – rosyjska historyk literatury. 
Życiorys.
Urodziła się na terenie dzisiejszej Łotwy, wówczas w granicach Imperium Rosyjskiego, jako drugie z czworga dzieci chirurga. Ojciec był cenionym moskiewskim lekarzem i zapewnił swej córce dobre wykształcenie. 
Emma ukończyła studia na Uniwersytecie Moskiewskim. Przez pewien czas zajmowała się pracą biurową, która nie dawała jej satysfakcji. W 1928 spotkała w sanatorium poetę Osipa Mandelsztama i jego żonę Nadieżdę. Znajomość ta pozwoliła Gersztejn poznać innych członków ich kręgu, takich jak Marina Cwietajewa, Boris Pasternak, Anna Achmatowa czy Lew Gumilow.
W późnych latach 30, zachęcona przez Borisa Eichenbauma zajęła się historią literatury, przede wszystkim historią życia Michaiła Lermontowa, wydając książki biograficzne: "Sad'ba Lermontowa" (1964) oraz "Gieroj naszego wieremieni" Lermontowa. Od 1936 badała manuskrypty w kolekcjach muzeów: literackiego, historycznego, biblioteki Lenina i państwowych archowów. Od 1965 należała do Związku Pisarzy ZSRR. Dokończyła i zaopatrzyła komentarzem dzieło Anny Achmatowej o Aleksandrze Puszkinie: "Woporosy literatury" (1970, nr. 1).
W 1998 wydała zbiór wspomnień o swoim życiu i literackich znajomych, "Memuary", później przetłumaczony na angielski jako "Moscow Memoirs." Książka została nagrodzona Małą Rosyjską Nagrodą Bookera oraz nagrodą .
Zmarła w 2002 roku w Moskwie i została pochowana na tamtejszym cmentarzu Wagańkowskim.

</doc>
<doc id="2919921" url="https://pl.wikipedia.org/wiki?curid=2919921" title="Burza (telenowela)">
Burza (telenowela)

Burza (hiszp. "La tempestad") – meksykańska telenowela, emitowana przez stację telewizyjną Canal de las Estrellas w 2013 roku. Jest to remake telenoweli "Hacjenda La Tormenta".
Jako protagoniści występują William Levy i Ximena Navarrete, zaś jako antagoniści – Laura Carmine, Daniela Romo, Mariana Seoane, César Évora i Ivan Sanchez. Pierwotnie do roli Villany typowane były Jessica Coch i Adriana Louvier.
Piosenkę przewodnią do serialu, „Hoy tengo ganas de ti”, nagrali meksykański wokalista Alejandro Fernández i amerykańska wokalistka Christina Aguilera.
Wersja polska.
W Polsce telenowela była emitowana w TV4. Opracowaniem wersji polskiej zajęła się Iwona Ufnal. Lektorem serialu był Radosław Popłonikowski. Pierwszy odcinek wyemitowano 1 września 2014, a ostatni 2 marca 2015.
Od 11 listopada 2022 o godzinie 18.00 emisja na kanale RED CARPET TV. Od 2 stycznia telenowela emitowana była o godzinie 17.45. Od 30 stycznia telenowela jest o godzinie 16.15
Fabuła.
Marina Reverte (Jimena Navarrete) – młoda, piękna, odważna i szlachetna dziewczyna traci posadę kierownika hotelu, bo staje w obronie pokojówek molestowanych przez bogatego gościa Ernesto Contrerasa. Gdy dziewczyna zostaje zwolniona, z pomocą przychodzi jej Mercedes Artigas (Daniela Romo), która proponuje posadę dyrektora przetwórni rybnej w nadmorskim miasteczku. Marina przenosi się tam ze schorowaną matką. Tam też poznaje kapitana Damiana Fabre (William Levy), młodego, przystojnego dowódcę kutra, który przysparza jej problemów, nie chcąc się podporządkować nowej szefowej. Między Mariną a Damianem zaczyna rodzić się uczucie!

</doc>
<doc id="2919923" url="https://pl.wikipedia.org/wiki?curid=2919923" title="San Pedro Pinula">
San Pedro Pinula

San Pedro Pinula – miasto w południowo-wschodniej Gwatemali, w departamencie Jalapa, około 20 km na wschód od stolicy departamentu, miasta Jalapa, oraz około 70 km od granicy z Hondurasem. Miasto leży w kotlinie, na wysokości 1044 m n.p.m., w górach Sierra Madre de Chiapas. Według danych szacunkowych w 2012 roku liczba ludności miasta wyniosła 3768 mieszkańców.
Gmina San Pedro Pinula.
Jest siedzibą władz gminy o tej samej nazwie, która w 2012 roku liczyła 60 133 mieszkańców, co czyni ją drugą, po stołecznej naliczniej zamieszkałą gminą w departamencie. Gmina jak na warunki Gwatemali jest średniej wielkości, a jej powierzchnia obejmuje 376 km². Teren gminy jest pofałdowany a szczyty sięgają na ogół 1800 m n.p.m.

</doc>
<doc id="2919925" url="https://pl.wikipedia.org/wiki?curid=2919925" title="Kazarka nadobna">
Kazarka nadobna

Kazarka nadobna ("Radjah radjah") – gatunek dużego, osiadłego ptaka z rodziny kaczkowatych (Anatidae), zamieszkujący Australię, Nową Gwineę i Moluki. Nie jest zagrożony.
Występowanie.
Północna i wschodnia Australia, Nowa Gwinea i Moluki.
Komisja Faunistyczna Sekcji Ornitologicznej Polskiego Towarzystwa Zoologicznego wymienia kazarkę nadobną na liście gatunków stwierdzonych w Polsce, lecz nie zaliczonych do awifauny krajowej (kategoria E w klasyfikacji AERC – pojaw nienaturalny).
Systematyka.
Kazarka nadobna umieszczana jest w monotypowym rodzaju "Radjah". Dawniej takson ten zaliczano do rodzaju "Tadorna". W niewoli krzyżuje się "T. ferruginea" i "T. tadorna", dając płodne potomstwo. Wyróżniono dwa podgatunki "R. radjah":
Morfologia.
Długość ciała kazarki nadobnej wynosi ok. 51–61 cm. Masa ciała: samce około 930 g, samice około 840 g. Samice są nieco mniejsze od samców.
Ubarwienie jest takie samo u osobników obu płci. Głowa, szyja i pierś są białe. Wierzch ciała, pióra nadogonowe, ogon oraz podogonie czarne. Na piersi widać poprzeczną brązową pręgę. Boki tułowia i brzuch są białe, podobnie jak głowa, szyja i pierś. Na skrzydle, w okolicy przedramienia znajduje się biała plama. Ptak posiada zielone, bardzo błyszczące lusterko, obramowane szerokim białym i wąskim czarnym paskiem. Dziób tej kaczki jest bardzo jasnoróżowy. Nogi są nieco ciemniejsze od dzioba. Oczy koloru cytrynowego, jasne.
Status.
Międzynarodowa Unia Ochrony Przyrody (IUCN) uznaje kazarkę nadobną za gatunek najmniejszej troski (LC – "Least Concern") nieprzerwanie od 1988 roku. Globalny trend liczebności populacji uznawany jest za spadkowy, choć niektóre populacje mogą być stabilne.

</doc>
<doc id="2919926" url="https://pl.wikipedia.org/wiki?curid=2919926" title="Zespół Wayersa">
Zespół Wayersa



</doc>
<doc id="2919927" url="https://pl.wikipedia.org/wiki?curid=2919927" title="Biszony">
Biszony

Biszony (nazwa oryginalna "Bichons") – grupa ras psów należących do IX grupy FCI (Psy ozdobne i do towarzystwa). Obejmuje sześć ras, które jednoczą zbliżone cechy, głównie wymiary i obfity włos, u większości barwy białej. Cechuje je otwartość, towarzyskość i duże przywiązanie do właściciela. Pochodzenie każdego z nich nie jest do końca znane, prawdopodobnie wszystkie wywodzą się z basenu Morza Śródziemnego. Żyją od 12 do 16 lat. W Polsce największą popularnością cieszą się maltańczyk i bichon frise. Często "biszonem" nazywany jest jeden z jego typów, Bichon frise.
Rasy.
Maltańczyk.
Historycy rasy wywodzą go ze starożytnego Rzymu. Posiada śnieżnobiały, prosty włos. Oczy okrągłe, ciemne, z czarnymi obwódkami. Ogon zawinięty nad grzbietem. Żywy, czujny i inteligentny. Bardzo przywiązany do swojego opiekuna. Jest mu wierny i oddany, a w stosunku do obcych nieufny. Potrafi być zazdrosny o swojego opiekuna. Uwieczniano go na wielu obrazach, a nawet w poezji.
Bolończyk.
Pochodzi z Bolonii we Włoszech. Często mylony z maltańczykiem. Główną różnicą jest kręcony włos. Usposobienia spokojne, łagodne. Niezbyt aktywny, przywiązany do właściciela. W towarzystwie innych psów żywy i temperamentny, skory do zabaw. Łatwo przystosowuje się do nowych warunków. W Rosji uzyskano kolorową odmianę bolończyka o nazwie Bolonka, która nie została zatwierdzona przez FCI.
Bichon frise.
W przeszłości pracował jako pies cyrkowy. Potem doceniono go na salonach. Znany był głównie we Francji i Hiszpanii. Wyglądem przypomina pluszową zabawkę ze względu na puszystą, białą szatę. Efekt ten uzyskuję się poprzez długotrwałą pielęgnację i odpowiednią stylizację. Naturalna szata jest masą luźnych i miękkich loków. Wymaga dużej uwagi ze strony właściciela. Towarzyski, chętny do zabaw, uparty.
Hawańczyk.
Mało znany poza Kubą, dokąd został przywieziony przez marynarzy z Hiszpanii i Włoch. Jego jedwabista szata może mieć wiele kolorów lub kombinacji kolorów. Oczy w kształcie migdała, ciemnobrązowe. Nadzwyczajnie żywy i zabawny. Łagodny, lubi zabawy z małymi dziećmi. Wytrzymały, nadaje się do udziału w agility.
Lwi piesek.
Pochodzi z Francji. Jego nazwa nawiązuje do tradycyjnego strzyżenia na wzór lwa. Jego szata może być każdego umaszczenia, jednolita lub łaciata. Umaszczenie szczeniąt może blaknąć z czasem. Młode bywają niesforne i psotne, dlatego ważne jest wczesne szkolenie. Przyjazny i aktywny, uwielbia zabawę. Może ważyć nawet do 8kg.
Coton de Tulear.
Przywieziony do Francji z Madagaskaru. Rasa w Polsce praktycznie nieznana. Szata biała i miękka, lekko sfalowana, przypominająca strukturą bawełnę. Ogon gruby na początku i cienki na końcu, zagięty do góry. Szczenięta rodzą się z wyraźnymi łatami, które z czasem się wybielają. Wesoły, nieco niesforny. Łatwo przywiązuje się do właściciela.

</doc>
<doc id="2919929" url="https://pl.wikipedia.org/wiki?curid=2919929" title="Fender Prodigy">
Fender Prodigy

Fender Prodigy – model gitary elektrycznej firmy Fender produkowany w latach 1991 - 1993. Powód zakończenia produkcji nie jest znany. Model ten miał konkurować z gitarami typu superstrat takich producentów jak Ibanez, Jackson, czy Yamaha.
Gitary serii Prodigy produkowano z dwoma przystawkami single coil w pozycji środkowej i przy gryfie oraz humbuckerem przy mostku. Korpus wyglądem przypomina korpus Stratocastera, jednak różni się od niego ostrzejszymi krawędziami. Drugą różnicą jest rozmiar główki - w gitarach Prodigy jest ona nieco mniejsza. Do produkcji gryfów użyto drewna klonowego, podstrunnica również wykonana jest z klonu bądź palisandru. Do wykonania korpusu posłużyło drewno olchowe. Podobnie jak w Stratocasterze zastosowano mostek Synchronized Tremolo, jednak w modelu Prodigy II zaprezentowanym w 1992 roku zastosowano już mostek Kahler Tremolo z blokadą siodełka.

</doc>
<doc id="2919932" url="https://pl.wikipedia.org/wiki?curid=2919932" title="Philipp Jacob Spener">
Philipp Jacob Spener

Philipp Jacob Spener (ur. 13 stycznia 1635 w Rappoltsweile, zm. 5 lutego 1705 w Berlinie) – niemiecki luterański teolog i jeden z najbardziej znanych przedstawicieli pietyzmu, genealog XVII wieku i prekursor naukowej heraldyki.
Życiorys.
Okres alzacki 1635–1666.
Urodził się 13 stycznia 1635 w Ribeauvillé (Rappoltsweiler) w Alzacji jako syn Johanna Philippa Spenera – ochmistrza na dworze hrabiego Rappoltstein i Agaty Saltzmann. Wyrósł na dworze hrabiego i pobierał tam lekcje u Joachima Stolla. Miał tam styczność z purytańskimi pismami i książkami Jana Arndta „O prawdziwym chrześcijaństwie”.
Od 1651 do 1659 studiował na uniwersytecie w Strasburgu filozofię, historię i teologię. Pracą o Thomasie Hobbes pt. „De cive“ uzyskał tytuł magistra. Dla historyków miał znaczenie przez swoje zasługi dla genealogii i heraldyki. Spośród jego nauczycieli teologii należy wymienić Johanna Conrada Dannhauera, na którego dziele „Hodosophia Christiana sive Theologia positiva“ w ciągu swojego życia w dogmatycznych pytaniach dojrzewał.
Zgodnie z panującym wówczas zwyczajem odbył w latach 1659-1663 podróż naukową odwiedzając m.in. Bazyleję i Genewę, gdzie spotkał Jeana de Labadie. W 1663 został powołany na kaznodzieję w katedrze w Strasburgu, a w 1664 doktoryzował się przedstawiając interpretację Apokalipsy św. Jana 9, 13-21. W tym też dniu poślubił Susannę Erhard (1644–1705), z którą miał jedenaście dzieci.
Okres frankfurcki 1666–1686.
Jego powołanie na seniora frankfurckiego ministerium kaznodziei i kaznodzieję w kościele św. Pawła we Frankfurcie nad Menem zakończyło jego naukową karierę. We Frankfurcie zabiegał o wprowadzenie konfirmacji, przestrzeganie świętowania w niedzielę, jak również kościelnego wychowania, o założenie domów opieki, sierocińców, domów dla robotników. Jego kazania, które naciskały na codzienną wiarę i dyscyplinę pobożności, wywołało różny oddźwięk. Część go podziwiała, część odrzucała jego poglądy, gdzie widziano zagrożenie luterańskiego usprawiedliwienia. W 1670 doszło do założenia konwentykla "Collegia Pietatis", pietystycznej grupy domowej (Hauskreis), której spotkania odbywały się najpierw w jego mieszkaniu, ale od 1682, gdy było coraz więcej zainteresowanych przeniesiono je do kościoła. Tam wprawdzie odeszli współzałożyciele jak np. Johann Jacob Schütz i odłączyli się od kościoła luterańskiego.
W 1675 ukazała się jego „Pia desideria oder herzliches Verlangen nach gottgefälliger Besserung der wahren Evangelischen Kirche samt einigen dahin einfältig abzweckenden christlichen Vorschlägen“, najpierw jako przedmowa do postylli ewangelickiej Jana Arndta, jednak z powodu dużego zainteresowania ukazała się później jako osobne dzieło. Obok różnych zbiorów kazań Spener opublikował jako ważne teologiczne pisma „Die allgemeine Gottesgelehrtheit aller Gläubigen und rechtschaffenen Theologen“ (1680) i „Die evangelische Glaubensgerechtigkeit“ (1684).
Okres drezdeński 1686–1691.
W 1686 został głównym kapelanem dworu saksońskiego w Dreźnie i przez to piastował jedno z najznakomitszych stanowisk w ówczesnym luteranizmie. Nie organizował tam żadnych spotkań typu Collegia pietatis, lecz skoncentrował się na pracy katechetycznej. W tym czasie zaprzyjaźnił się z Augustem Hermannem Francke, z którego działalnością w Lipsku, jako pietysty, związane były ostre sprzeciwy ortodoksyjnych luteran. Spener bywał jeszcze w Dreźnie, ale częściej w Berlinie ze swoim wpływowym mecenasem i protektorem.
Okres berliński 1691–1705.
Z powodu różnic z księciem Janem Jerzym III Wettynem, Spener chętnie przyjął w 1691 stanowisko prepozyta i radcy konsystorza przy kościele św. Mikołaja w Berlinie. Chociaż nie organizował sam zebrań, to został orędownikiem pietyzmu. Kilkoma pismami bronił sprawę pietyzmu przeciw atakom luterańskich ortodoksów. Przy reformowaniu uniwersytetu w Halle popierał kandydaturę Augusta Hermanna Francke reprezentującego pietyzm na stanowisko profesora. Również używał swoich wpływów przy obsadzaniu stanowisk pastorów w Brandenburgii, popierając kandydatów związanych z pietyzmem.
W ostatnich latach życia opublikował część ze swojej obfitej korespondencji jako „Theologische Bedenken“ (Teologiczne rozważania) (1700). Kolejne części korespondencji zostały wydane pośmiertnie jako „Consilia et iudicia theologica“ (1709 łacińskie listy) i „Letzte Theologische Bedenken“ (1711). Spener był ojcem chrzestnym założyciela braci morawskich Nikolausa Ludwiga von Zinzendorf.
Zmarł 5 lutego 1705 w Berlinie. Uroczystość pogrzebowa odbyła się w kościele św. Mikołaja.
"Pia desideria".
Główne dzieło Spenera „Pia desideria oder herzliches Verlangen nach gottgefälliger Besserung der wahren Evangelischen Kirche samt einigen dahin einfältig abzweckenden christlichen Vorschlägen“ (pl. „Pia desideria – pobożne życzenia czyli serdeczne pragnienie Bogu się podobającej naprawy prawdziwego Kościoła ewangelickiego“) ukazało się 24 marca 1675 jako przedmowa do nowego wydania postylli Jana Arndta.
Echo tej przedmowy było tak szerokie, że Spener zdecydował się wydać ją w osobnym wydaniu, które ukazało się 8 września 1675 i było rozszerzone o przedmowę i dwie opinie. Dzieło to podobno bazuje na pracach mistycznych spirytualistów jak np. Christiana Hoburga „Spiegel der Missbräuche beim Predigtamt“. Pogląd ten jednak jest sporny. Zostało ono podzielone na trzy części (dotyczy to tylko początkowej przedmowy do postylli): diagnoza, prognoza, terapia.
Polskie wydanie "Pia desideria" ukazało się w 2002 w przekładzie Małgorzaty Platajs w Wydawnictwie Augustana jako tom 5 serii "Biblioteka Klasyki Ewangelickiej" ().
Diagnoza: Potrzeba reform – „powszechny lament” „powszechna skarga”.
Skarga składa się z dwóch punktów:
1. Spener ubolewał z powodu braku prawdziwej, żyjącej wiary, przede wszystkim w stanie duchownym.
2. Ubolewał nad konsekwencjami tego: przeszkoda nawrócenia dla Żydów i katolików.
Prognoza – „Nadzieja poprawy w kościele”.
Spener oczekiwał zupełnego i doskonałego kościoła tzn. nawrócenia Żydów jak również zniesienia kościoła katolickiego (podniesienia kościoła katolickiego). Rzuca się w oczy, że nie ma żadnego konkretnego opisu, lecz zaledwie operuje określeniami typu „lepszy”, „wspaniały”, „ błogosławiony”. Zwraca przy tym uwagę na przykład pierwszych chrześcijan, działanie Ducha Świętego, jak również na biblijne obietnice. Zależy mu na tym, aby zmotywować swojego czytelnika do aktywnego udziału w nowych reformach.
Pod dwoma względami różni się tutaj jednak od luteranizmu:
1. nie chodzi mu o reformę instytucji kościoła, lecz wzmocnienie samej wiary,
2. oczekuje poprawy człowieka już dla doczesnego (ziemskiego) kościoła a nie dopiero dla przyszłego Królestwa Bożego.
Terapia – „proste propozycje”.
Program reform Spenera dzieli się na sześć propozycji. Pierwsze dwie wzorują się na Marcinie Lutrze, a cztery pozostałe na Janie Arndt.
„Słowo Boże szerzyć bogacie między nami”.
„Słowo Boże” stosuje Spener, jak już przed nim w luterańskiej ortodoksji, jako synonim Biblii.
Jego propozycja ma trzy kierunki :
1. Krytyka przymusowej perykopy, tzn. domaga się zastosowania wszystkich tekstów biblijnych do kazań,
2. Prywatne jak i publiczne bieżące czytanie Biblii (lectio continua) bez interpretacji do wzmocnienia jej znajomości,
3. Godziny biblijne do wykładania tekstów biblijnych; Spener nie stosuje tu jeszcze pojęcie "Collegia pietatis".
„Podniesienie i pilne ćwiczenie duchowego kapłaństwa”.
Jak już od reformacji wymagano, powinno zostać wzmocnione powszechne kapłaństwo wszystkich wierzących. Jednakże w publicznych imprezach powinien występować ordynowany ksiądz. W ostateczności jednak każdy wierzący może w tej roli wystąpić.
„Ludziom pilnie wmawiać, że chrześcijaństwo opiera się nie na wiedzy, lecz na praktyce”.
Za wiedzą musi podążać czyn. Nie chodzi już tylko o prawdziwą naukę i prawdziwą wiarę, lecz także o odpowiednie postępowanie. W praktyce przejawia się to w miłości braterskiej i bliźniego.
„Jak zachowywać się w sporach religijnych”.
Spory religijne nie są celem same w sobie, lecz mają na celu, błądzących doprowadzić do prawdy.
Powinny odbywać się w miłości i o wnoszonym wstawiennictwie. Także koniecznie należy chronić prawdę, nawrócenie jest wartościowsze niż intelektualne zwycięstwo.
„Edukacja kaznodziejów na uniwersytetach”.
Studia teologiczne są z dwóch względów do polepszenia:
1. Studenci powinni być wspierani w ich własnej wierze i należy im cały czas towarzyszyć. W tym celu profesorowie powinni świecić dobrym przykładem i stać się ich mentorami. Należy także na uniwersytetach założyć organizacje w stylu "Collegia pietatis".
2. Powinny zostać poprawione zajęcia lekcyjne. Spener proponuje: wprowadzenie dyskusji akademickich, na których studenci słyszą inne punkty widzenia i sami mogą wyrobić sobie pogląd na dany temat.
„Przygotowanie kazań do podbudowania słuchaczy”.
Kazania powinny być nie tylko retoryczne i estetyczne. Powinny także służyć wzmocnieniu „wewnętrznemu człowieka” i wzmocnieniu wiary.
Collegia pietatis i ecclesiola in ecclesia.
W centrum dociekań Spenera stoi pod jego wpływem ustalony konwentykiel – zgromadzenia w celu podbudowy wierzących poza nabożeństwami. Z biegiem czasu zmieniły się postać, znaczenie i nazwa. Początkowo mówi o "exercitium pietatis" (ćwiczenie pobożności), w lipcu 1675 w pewnym liście pojawia się pojęcie "„ecclesiola in ecclesia“" (kościółek w kościele) a dopiero od 1677 mówi o "Collegia pietatis" (pobożne zgromadzenie).
Od lata 1670 mała grupa mężczyzn spotykała się w gabinecie Spenera celem osobistego podbudowania: "exercitium pietatis" (ćwiczenie pobożności). Czynili to z pobudek osobistych a nie z inicjatywy Spenera. Ale jak do tego doszli?
W październiku 1669 głosił kazanie na temat świętości niedzieli i po raz pierwszy pojawiło się tam określenie ćwiczenie pobożności. Jednakże to nie stało się chyba bodźcem do tego. Pierwsza reakcja Spenera na założenie takiego koła był bardzo zachowawcza, ale propozycja ta odwoływała się do jego kazania.
Impuls przyszedł bardziej z zewnątrz. Już w innych miejscach podobne zgromadzenia powstały np. u zreformowanego Jeana de Labadie. W tym środowisku doszło do separacji, a tego chciał Spener w każdym razie uniknąć. Jedynie na tej podstawie podjął wątek i zaprosił mężczyzn m.in. Johanna Jakoba Schütza do siebie, na parafię, ale jako warunek była jego obecność podczas tych spotkań. Całą tę akcję należy chyba zawdzięczać wpływom Schütza, który tę myśl wyniósł z pism Labadie'sa.
Spotkania odbywały się dwa razy w tygodniu, każdorazowo po godzinach modłów. Był to zamknięty krąg do podbudowy i do „świętej przyjaźni”. Spener wygłaszał modlitwę i odczytywał budujące książki. Ostatecznie pozwalał na wolną wymianę poglądów, ale według reguły: żadnej dyskusji bez związku z pobożnością, tylko do podbudowania, nie mówić o nieobecnych i urazy tylko publicznie wymieniać.
Krąg urósł z początkowych pięciu mężczyzn do około dwudziestu końcem 1670. Do 1675 w spotkaniach brało już udział 50 członków. Idea „świętej przyjaźni” nie dała się dalej realizować. Była to pierwsza z czterech zmian przed powstaniem Pia desideria. Stało się konieczne, aby przeciwdziałać podejrzeniom o separatyzm. Tylko tak mógł zostać zmieniony zakaz Collegia. Teraz mógł brać udział każdy. Schütz przeciwnie nie podporządkował się i znalazł nowy dom wśród pietystów w Saalhof.
Drugą zmianą było otwarcie kręgu także dla nie-akademików i dla kobiet, później także dla katolików i wiernych z Kościoła reformowanego.
Trzecia zmiana dotyczyła lektur. Lektury służące podbudowaniu zostały szybko przeczytane. Najpóźniej od 1674 czytało się z Biblii. Przez co forma zgromadzeń została osiągnięta, taka jaka znajdowała się w Pia desideria. Już tu wyraźnie widać, że rzeczywistość wyprzedzała ideę.
Najbardziej zaważyła zmiana znaczeniowa i wprawdzie niezależne od zmiany postaci, chociaż właśnie ta zmiana była rzeczową przesłanek, jednakże nie przyczyną. Początkowo "exercitium pietatis" było czystym spotkaniem w celach podbudowania. Z ukazaniem się "Pia desideria" zgromadzenia służą wyższemu celowi, a mianowicie jako główny instrument trwających reform. Spener rozpoznał w tych zebraniach użyteczny wehikuł.
Uznaje to jako odwołanie do przykładu spotkań apostolskich według listu 1 Pawła do Koryntian rozdz. 14: zgromadzenie, które nie jest kształtowane przez jednego prowadzącego, lecz przez udział wielu uzdolnionych. Późniejsze argumentowanie tego przez trzecią formę mszy Marcina Lutra jest jednakże pomyłką. Ponieważ Luter rozumiał przez trzecią formę nabożeństwo z podawaniem sakramentu „dla tych, którzy z powagą chrześcijanami chcą być”, zatem żadne dodatkowe spotkanie. Także sam Luter nie powiązał tej formy z listem 1 Pawła do Koryntian rozdz. 14. To połączenie tłumaczone jest przez błąd paginacji. Spener użył wydania Lutra z Altenburga. Tam w spisie treści pod listu 1 Pawła do Koryntian rozdz. 14 fałszywie wskazuje na przedmowę Lutra do mszy. Wsteczne spojrzenie na miejsce Biblii w zebraniach z konwentyklem można powiązać z lekturą Labadiesa, ewentualnie z Schützem.
Pojęcie "Collegia pietatis" używa Spener dopiero od 1677. Treściowo myśli jeszcze o zebraniu „pobożnych” wokół Biblii i modlitwy – pierwotna forma dzisiejszych Hauskreise. Określa właśnie tę specjalną formę, która rozwinęła się w następnych latach. W związku z rosnącą liczbą członków zebrania odbywały się w kościele św.Pawła. W wielu miejscach powstawały teraz te Collegia. Nie zawsze miały opiekę księdza.
Stosunek Collegia pietatis do ecclesiola in ecclesia.
Od lipca 1675 – jako czasie między "Pia desideria" a przedmową do postylli – używa Spener wyrażenia "„ecclesiola in ecclesia“". W przedmowie do odrębnego wydania przedmowy do postylli unika Spener, świadomie lub nieświadomie, tego terminu. Wydaje się, jakby "„ecclesiola in ecclesia“" od początku zawierała zasadę tę z "Pia desideria", "Collegia pietatis" są natomiast tylko zrealizowanymi formami. Ecclesiola jest tylko wyższym pojęciem, którego zrealizowane formy także można znaleźć. Leżącą u podstaw zasadą jest zbieranie i wzmacnianie pobożności – kościelnej formy od środka na zewnątrz.
Markus Matthias wie również jak odróżnić "Collegia pietatis" od ecclesiola, tej ostatniej przypisuje jednak bardzo dobre własne konkretne formy. Były one organizacjami w formie w prywatnym kręgu. Tu podbudują się poszczególne jednostki, aby ta z kolei mogła pozyskać osoby z zewnątrz.
Ecclosiole były ukierunkowane na nowo przybyłych, Collegia natomiast na podbudowanie. Jednak tej różnicy nie zauważa się przy bliższej obserwacji.
Prawdą jest, że te zgromadzenia przeprowadziły zmianę, jeszcze nim ona została wzmiankowana w "Pia desideria", jako instrument do reformy kościoła (a przez to także do pozyskania nowych wyznawców). Znalazły już swoją postać przed ideą reform i były chętnie widzianym narzędziem do zastosowania. Przy tym rozwinęła się zewnętrzna forma, wewnętrzny cel ecclesiola został zachowany.
Dalsze formy ecclesiola.
W okresie drezdeńskim Spener nie realizował żadnego "Collegia pietatis". Już w mowie pożegnalnej we Frankfurcie umieścił, że nie osiągnął przez to celu. Coraz większy nacisk kładł na pracę z katechizmem jako inną realizacją formy "ecclesiola". Jako kolejny powód było zaproponowanie publicznego i domowego czytania Biblii, co już zabrzmiało w "Pia desideria".
Tutaj jest rozróżnianie między ilościowym a jakościowym czytaniem Biblii:
1. ilościowe – każdy chrześcijanin (nie tylko ojcowie rodzin) powinien przeczytać całą Biblię,
2. jakościowe – każdy tekst w zgromadzeniu należy wykorzystać i we własnym życiu zastosować. Przeniesienie z nauki na życie uchodzi za charakterystykę pietyzmu.
Dzieła (wybrane).
Speners Katechismus-Erklärung. Missionsverlag, Bielefeld 1984, .
Pia desideria – Umkehr in die Zukunft. Brunnen Verlag, Gießen 1995, .
Die Werke Philipp Jakob Speners. Brunnen Verlag, Gießen 2000ff, .

</doc>
<doc id="2919935" url="https://pl.wikipedia.org/wiki?curid=2919935" title="Nadzór autorski">
Nadzór autorski

Nadzór autorski – jedno z niezbywalnych uprawnień z katalogu autorskich praw osobistych, przysługujące każdemu twórcy z mocy ustawy o prawie autorskim i prawach pokrewnych, polegające na możliwości nadzoru sposobu wykorzystania i eksploatacji własnego utworu przez inne osoby fizyczne i prawne.
Typowymi przykładami pełnienia nadzoru autorskiego jest prawo kompozytora utworu muzycznego do kontroli wykonania jego utworu w sali koncertowej, pisarza do zaakceptowania bądź odrzucenia projektu szaty graficznej swojej książki przed jej drukiem, czy architekta do sposobu realizacji jego projektu przez inwestora i wykonawcę. W skrajnym przypadku, twórca ma prawo zerwać umowę z wydawcą/wykonawcą swojego utworu jeśli w trakcie wykonywania nadzoru autorskiego stwierdzi, że sposób eksploatacji w istotny sposób narusza jego prawa osobiste.
W szczególności, zgodnie z tym prawem, korzystający z utworu jest zobowiązany do umożliwienia twórcy przeprowadzenia nadzoru nad pierwszym publicznym udostępnieniem utworu, jednak twórca po akceptacji formy pierwszego upublicznienia, nie może zakazać korzystającemu ponownego upubliczniania o ile odbywa się to bez naruszenia integralności utworu i prawo to wynika z podpisanej umowy o przeniesienie praw autorskich majątkowych, udzielonej licencji lub odbywa się w granicach dozwolonego użytku osobistego bądź publicznego.
Prawo do nadzoru autorskiego, jako niezbywalne i nieograniczone w czasie, rozciąga się także na sytuacje, gdy twórca zbywa swoje autorskie prawa majątkowe lub udziela licencji prawno-majątkowej. Jakkolwiek prawo to jest niezbywalne, twórca ma prawo w umowie lub licencji zawrzeć klauzule uprawniające inne osoby do realizacji nadzoru w jego imieniu lub zobowiązać się do niewykonywania tego prawa w stosunku do drugiej strony umowy
Formy nadzoru autorskiego są dodatkowo doprecyzowane ustawowo w stosunku do utworów audiowizulanych, architektonicznych i programów komputerowych.
Po śmierci twórcy prawo do sprawowania nadzoru autorskiego, o ile twórca nie określił tego inaczej w testamencie przechodzą na jego małżonka, a w jego braku kolejno: zstępnych, rodziców, rodzeństwo, zstępnych rodzeństwa.
Utwory audiowizualne i programy komputerowe.
W stosunku do utworów audiowizualnych ustawodawca dokładnie określił kogo należy uznawać za jego twórców a także ograniczył częściowo ich prawa do nadzoru autorskiego. W szczególności określił, że prawo do nadzoru dotyczy wyłącznie ostatecznej wersji utworu oraz udzielił wydawcy prawo do dokonywania tłumaczeń oraz włączanie jednych utworów do drugich z pominięciem praw do nadzoru.
W stosunku do programów komputerowych ustawodawca w zasadzie całkowicie wyłączył prawo twórców do nadzoru prawno-autorskiego. Ponadto zezwolił właścicielom legalnych kopii na ingerencję w kod programów koniecznych do osiągnięcia współdziałania z innymi programami lub sprzętem, a także samodzielnej naprawy dostrzeżonych błędów, jednak bez prawa rozpowszechniania tak powstałych utworów zależnych.
Nadzór autorski w prawie budowlanym.
W przypadku utworów architektonicznych sprawowanie nadzoru autorskiego przysługuje osobom pełniącym samodzielne funkcje techniczne w budownictwie. Zgodnie z zawartymi w prawie budowlanym zasadami czynności nadzoru nad utworem architektonicznym polegają na:
Nadzór autorski w przeciwieństwie do innych obowiązków twórcy lub głównego twórcy projektu budowlanego nie jest obligatoryjny (obowiązkowy) i stanowi uprawnienie. Jednak zgodnie z warunkami pełnienie tego nadzoru może się takim stać z woli inwestora lub organu wydającego pozwolenia na powstanie utworu architektonicznego.
W nawiązaniu do prawa autorskiego, prawo budowlane (obydwie ustawy uchwalono w 1994 roku) stwierdza że:
Projektant w trakcie realizacji budowy ma prawo:
Zgodnie z zapisami prawa budowlanego autor utworu architektonicznego ma obowiązek sporządzenia lub uzgodnienia indywidualnej dokumentacji technicznej dotyczącej wyrobu budowlanego jednostkowo zastosowanego w utworze. W przypadku więc gdy sam tej dokumentacji nie sporządzi mamy do czynienia ze współtwórcą i jeśli współtwórca posiada uprawnienia budowlane w zakresie działalności architektonicznej i technicznej obejmujące projektowanie, sprawdzanie i pełnienie nadzoru autorskiego to trudno w tym przypadku o przejście prawa do nadzoru na głównego twórcę utworu. Takie przejście prawa do nadzoru realizowane jest w przypadku twórcy i osoby, która bierze bezpośredni udział w pracach projektowych pod jego nadzorem.
Trybunał Konstytucyjny, w wyroku z dnia 4 kwietnia 2006 r. sygn. akt P 16/2005, stwierdził, że praktyka musi obejmować czynności, które - choć wykonywane pod kontrolą osoby posiadającej odpowiednie uprawnienia budowlane - merytorycznie muszą już odpowiadać czynnościom zawodowo wykonywanym właśnie przez osobę kontrolującą (projektant, sprawdzający i pełniący nadzór autorski).
Od 2014 zgodnie ze zmianami zawartymi w ustawie prawo budowlane możliwe jest także, aby twórcą utworu architektonicznego była osoba, która samodzielnie go zaprojektuje pod nadzorem doświadczonego twórcy posiadającego uprawnienia budowlane. Wymagany staż w zawodzie projektanta w tym wypadku to 5 lat (instytucja patrona lub inaczej patronat).

</doc>
<doc id="2919944" url="https://pl.wikipedia.org/wiki?curid=2919944" title="Don’t Leave Me">
Don’t Leave Me

Don’t Leave Me – czternasty singel japońskiego zespołu B’z, wydany 9 lutego 1994 roku. Osiągnął 1 pozycję w rankingu Oricon i pozostał na liście przez 13 tygodni, sprzedał się w nakładzie egzemplarzy. Singel zdobył status płyty Milion oraz nagrodę „Best 5 Single Award” podczas rozdania 9th Japan Gold Disc Award.
Utwór tytułowy został wykorzystany jako piosenka przewodnia TV dramy stacji TV Asahi.

</doc>
<doc id="2919950" url="https://pl.wikipedia.org/wiki?curid=2919950" title="Natalia Iliana">
Natalia Iliana



</doc>
<doc id="2919954" url="https://pl.wikipedia.org/wiki?curid=2919954" title="Monaster Zaśnięcia Matki Bożej w Nowym Dworze">
Monaster Zaśnięcia Matki Bożej w Nowym Dworze

Monaster Zaśnięcia Matki Bożej – męski klasztor w Nowym Dworze (rejon piński obwodu brzeskiego Białorusi). Został utworzony jako wspólnota męska w 1618, z fundacji Grzegorza Wołodkowicza, na miejscu, gdzie według cerkiewnej tradycji istniał między XIII a XV w. klasztor założony przez metropolitę kijowskiego Piotra. W 1743 przeszedł w ręce unickiego zakonu bazylianów, po rozbiorach został na polecenie władz carskich przekształcony w klasztor prawosławny, zaś w 1817 całkowicie zlikwidowany.
Historia.
Tradycja cerkiewna łączy początki życia mniszego w Nowym Dworze z postacią Piotra, metropolity kijowskiego, urodzonego na Wołyniu. Duchowny ten przed chirotonią biskupią miał sam żyć w klasztorze w Nowym Dworze, jak również napisać dla niego ikonę Zaśnięcia Matki Bożej, wystawioną w głównej cerkwi monasterskiej i znaną jako wizerunek cudotwórczy. Monaster ten, podlegający bezpośrednio eparchii turowsko-pińskiej, przestał istnieć w XV w..
Według innych źródeł męski klasztor prawosławny w Nowym Dworze powstał w XVI w., lub też został utworzony dopiero w 1618 jako fundacja Grzegorza Wołodkowicza, choć istnienie i kult ikony napisanej przez metropolitę Piotra nie ulega wątpliwości. W XVII w. klasztor podlegał monasterowi Świętego Ducha w Wilnie.
Z 1722 pochodzi pierwsza informacja o przejęciu monasteru w Nowym Dworze przez Kościół unicki. W swoim liście do cara Piotra I biskup mścisławski, mohylewski i orszański Sylwester skarżył się, iż unicki biskup turowsko-piński Teofil Godebski siłą podporządkował sobie monastery w Nowym Dworze i Pińsku oraz zmusił 20 tys. miejscowych wiernych do zmiany wyznania z prawosławnego na unickie. Odrębna relacja opisuje przejęcie monasteru w Nowym Dworze przez bazylianów z monasteru w Ceprze w 1743.
Po rozbiorach Polski, na prośbę namiestnika monasteru Świętego Ducha w Wilnie, archimandryty Melchizedeka (Bohdanowicza), władze rosyjskie przekazały monaster w Nowym Dworze mnichom prawosławnym jako filię klasztoru Objawienia Pańskiego w Pińsku. W 1817 klasztor został zamknięty. Jego cerkiew funkcjonowała nadal jako świątynia parafialna i przetrwała do 1862, gdy na jej miejscu wzniesiono nową świątynię prawosławną.

</doc>
<doc id="2919957" url="https://pl.wikipedia.org/wiki?curid=2919957" title="Dziewczyny w pogo">
Dziewczyny w pogo

Dziewczyny w pogo – pierwszy studyjny album zespołu TZN Xenna wydany przez wytwórnię Fonografika w 2012. Materiał zrealizowano między październikiem 2011, a wrześniem 2012 w studiach "Mamoot" i "As One".
Skład.
gościnnie

</doc>
<doc id="2919964" url="https://pl.wikipedia.org/wiki?curid=2919964" title="Uśmiech szczęścia">
Uśmiech szczęścia

Uśmiech szczęścia (ang. "Smilin' Through") – amerykański film z 1932 roku w reżyserii Sidneya Franklina.

</doc>
<doc id="2919968" url="https://pl.wikipedia.org/wiki?curid=2919968" title="Włośnianka bagienna">
Włośnianka bagienna

Włośnianka bagienna ("Hebeloma helodes" J. Favre) – gatunek grzybów należący do rodziny "Hymenogastraceae". 
Systematyka i nazewnictwo.
Pozycja w klasyfikacji według Index Fungorum: "Hebeloma, Hymenogastraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską zaproponował Władysław Wojewoda w 2003 r.
Morfologia.
Średnica 2–9 cm. Młode owocniki są łukowate, starsze płaskie z płytkim garbem, czasami nieco wklęsłe z podwiniętym brzegiem. Powierzchnia ma barwę od jasnocielistobrązowej do żółtobrązowej z ciemniejszym środkiem. Brzeg ma kolor od białawego do brązowego, charakterystyczną cechą jest występowanie wyraźnej dwukolorowości w ubarwieniu kapelusza. Podczas wilgotnej pogody kapelusz jest wodnistoszarobrązowy.
Szerokie, gęste, przy trzonie wykrojone. U młodych okazów są białawe, u starszych brązowe. Podczas wilgotnej pogody wydzielają krople cieczy.
Wysokość 3–9 cm, grubość 0,4–0,7 cm, czasami z podstawą zgrubiałą do ok. 1 cm. Jest walcowaty, pełny, czasami pusty w środku. Powierzchnia w górnej części płatkowata, kolor początkowo białawy, później staje się (poczynając od dołu) żółtobrązowy.
Zapach nieco rzodkiewkowaty, smak gorzkawy.
Występowanie i siedlisko.
Opisano występowanie tego gatunku głównie w Europie, występuje tutaj w wielu krajach. Poza Europą znany jest tylko w prowincji Quebec w Kanadzie. W Polsce jej rozprzestrzenienie i częstość występowania nie są znane. W publikacjach naukowych do 2003 r. podano 3 stanowiska. 
Owocniki wyrastają na ziemi, na torfowiskach i moczarach, pod wierzbami wśród mchów, także w lasach dębowych i bukowych na jałowej i piaszczystej glebie.
Znaczenie.
Grzyb niejadalny.
Gatunki podobne.
Włośnianki są trudne do oznaczania ze względu na bardzo podobne, cielistobeżowoochrowe ubarwienie kapeluszy. Dla włośnianki bagiennej charakterystyczny jest dwukolorowy kapelusz (brzegi znacznie jaśniejsze od centrum) oraz siedlisko – mokradła.

</doc>
<doc id="2919970" url="https://pl.wikipedia.org/wiki?curid=2919970" title="Hebeloma helodes">
Hebeloma helodes



</doc>
<doc id="2919973" url="https://pl.wikipedia.org/wiki?curid=2919973" title="Jeff Ptak">
Jeff Ptak

Jeffrey Benjamin Ptak (ur. 11 listopada 1979) – amerykański siatkarz, były reprezentant kraju, atakujący.
Występował m.in. w rosyjskiej Superlidze, w drużynie Groznyj Grozny.

</doc>
<doc id="2919978" url="https://pl.wikipedia.org/wiki?curid=2919978" title="Family Circle Cup 2013">
Family Circle Cup 2013

Family Circle Cup 2013 – tenisowy turniej WTA z cyklu Family Circle Cup rozgrywany w dniach 1–7 kwietnia 2013 w Charleston na kortach ziemnych o puli nagród 795 707 dolarów amerykańskich.

</doc>
<doc id="2919994" url="https://pl.wikipedia.org/wiki?curid=2919994" title="White House Chief of Staff">
White House Chief of Staff



</doc>
<doc id="2919998" url="https://pl.wikipedia.org/wiki?curid=2919998" title="Jarmark miłości">
Jarmark miłości

Jarmark miłości (ang. "State Fair") – amerykański film z 1933 roku w reżyserii Henry'ego Kinga.

</doc>
<doc id="2920003" url="https://pl.wikipedia.org/wiki?curid=2920003" title="Roberto García Orozco">
Roberto García Orozco

Roberto García Orozco (ur. 24 października 1974 w mieście Meksyk) – meksykański sędzia piłkarski.
Arbitrem profesjonalnym jest od 2002 roku, międzynarodowym od 2007 roku. Karierę arbitra rozpoczął od prowadzenia meczów drugiej ligi meksykańskiej – Primera División A. Szybko awansował jednak do najwyższej klasy rozgrywkowej, gdzie zadebiutował w wiosennym sezonie Clausura 2003 jako sędzia techniczny, zaś premierowy mecz pierwszoligowy poprowadził jako główny sędzia 17 stycznia 2004, pomiędzy Atlasem i Pueblą (1:1). Kilkakrotnie wybierany przez Meksykański Związek Piłki Nożnej na najlepszego sędziego ligi meksykańskiej, dwukrotnie – w sezonach Apertura 2008 i Apertura 2012 – sędziował spotkanie finałowe krajowych rozgrywek.
W 2004 roku zadebiutował jako arbiter na arenie międzynarodowej, w spotkaniu rundy eliminacyjnej Copa Sudamericana pomiędzy boliwijskimi zespołami Aurorą i Bolívarem (1:2). W późniejszym czasie był wyznaczany przez CONCACAF i FIFA do obsady wielu turniejów międzynarodowych, zarówno na szczeblu klubowym, jak i reprezentacyjnym. Od 2008 roku regularnie prowadzi mecze najbardziej prestiżowych rozgrywek północnoamerykańskiego kontynentu, Ligi Mistrzów CONCACAF, której finał, pomiędzy meksykańskimi Santos Laguną i Monterrey (2:1), sędziował w sezonie 2011/2012. Dwukrotnie prowadził mistrzostwa Ameryki Środkowej, Copa Centroamericana, a w 2011 roku poprowadził pięć spotkań na Mistrzostwa Świata U-17 w Meksyku. W 2012 roku sędziował dwa mecze fazy grupowej na Igrzyskach Olimpijskich w Londynie.

</doc>
<doc id="2920007" url="https://pl.wikipedia.org/wiki?curid=2920007" title="Peterson Air Force Base">
Peterson Air Force Base

Peterson Air Force Base – baza Sił Powietrznych Stanów Zjednoczonych, zlokalizowana w Colorado Springs w stanie Kolorado. Baza lotnicza współdzieli lotnisko z Portem Lotniczym Colorado Springs.
Baza Lotnicza Peterson jest jedną z kluczowych baz Dowództwa Sił Kosmicznych USA. Na terenie bazy stacjonuje 21 Skrzydło Sił Kosmicznych (21st Space Wing) którego zadaniem jest, między innymi, śledzenie naturalnych i sztucznych obiektów krążących po orbicie okołoziemskiej oraz obsługa systemów wczesnego ostrzegania przed atakiem rakietowym.
W lipcu 2006 roku, na teren bazy przeniesiono North American Aerospace Defense Command (NORAD), poprzednio znajdujące się w Cheyenne Mountain Air Station, w górze Cheyenne. Powodem przeniesienia było ustanie zagrożenia atakiem rakietowym oraz względy logistyczne. Ośrodek w Cheyenne jest jednak wciąż utrzymywany i w razie takiej konieczności, może przyjąć ponownie dowództwo NORAD.
Na terenie Bazy znajduje się również „United States Northern Command” w skrócie USNORTHCOM.
Linki zewnętrzne.
Strona internetowa Bazy

</doc>
<doc id="2920010" url="https://pl.wikipedia.org/wiki?curid=2920010" title="Gurung">
Gurung



</doc>
<doc id="2920013" url="https://pl.wikipedia.org/wiki?curid=2920013" title="Tamang">
Tamang



</doc>
<doc id="2920018" url="https://pl.wikipedia.org/wiki?curid=2920018" title="Mithun Chowdhury Mithun">
Mithun Chowdhury Mithun

Mithun Chowdhury Mithun (ur. 10 lutego 1989 w Narajangondźo) – banglijski piłkarz występujący na pozycji napastnika w Sheikh Russell KC. Reprezentant Bangladeszu od 2009 roku.

</doc>
<doc id="2920020" url="https://pl.wikipedia.org/wiki?curid=2920020" title="Olga Tiagaj">
Olga Tiagaj

Olga Tiagaj (ros Ольга Тягай, ur. 5 maja 1985 w Moskwie) – rosyjska biegaczka narciarska, dwukrotna medalistka mistrzostw świata juniorów i młodzieżowców.
Kariera.
Pierwszy raz na arenie międzynarodowej pojawiła się 15 listopada 2003 roku w zawodach Pucharu Kontynentalnego w Kirowsku, gdzie zajęła 14. miejsce w biegu na 5 km techniką dowolną. Parę miesięcy później wystąpiła na mistrzostwach świata juniorów w Stryn, zajmując 49. miejsce w sprincie stylem dowolnym. Na rozgrywanych rok później mistrzostwach świata juniorów w Rovaniemi zdobyła srebrne medale w biegu łączonym na 10 km i sztafecie. W 2008 roku zdobyła złote medale w biegu na 15 km stylem dowolnym i na 10 km klasykiem podczas mistrzostw świata młodzieżowców w Malles Venosta. W Pucharze Świata zadebiutowała 9 lutego 2008 roku w Otepää, gdzie była dziewiętnasta w biegu na 10 km stylem klasycznym. Tym samym już w swoim debiucie zdobyła pierwsze pucharowe punkty. W sezonie 2007/2008 nie zdobyła więcej punktów i w klasyfikacji generalnej zajęła ostatecznie 77. miejsce. Najlepsze wyniki osiągnęła w sezonie 2008/2009, który ukończyła na 40. pozycji. W sezonie tym brała udział w trzeciej edycji Tour de Ski zajmując 25. miejsce w klasyfikacji końcowej. Ponadto w 2009 roku wystartowała w biegu na 10 km techniką klasyczną podczas mistrzostw świata w Libercu, kończąc rywalizację na 25. pozycji. W 2010 roku zakończyła karierę.
Osiągnięcia.
Puchar Świata.
Miejsca na podium.
Tiagaj nigdy nie stanęła na podium indywidualnych zawodów Pucharu Świata.

</doc>
<doc id="2920021" url="https://pl.wikipedia.org/wiki?curid=2920021" title="Magar">
Magar



</doc>
<doc id="2920033" url="https://pl.wikipedia.org/wiki?curid=2920033" title="Och-Teatr">
Och-Teatr

Och-Teatr – prywatny teatr dramatyczny znajdujący się przy ul. Grójeckiej 65 w Warszawie założony w 2010 przez Fundację Krystyny Jandy na rzecz Kultury.
Opis.
Teatr mieści się w budynku dawnego kina „Ochota”z 1949 roku, zaprojektowanym przez Mieczysława Piprka.
16 stycznia 2010 r. nastąpiło otwarcie Och-Teatru z 447 miejscami na widowni premierą "Wassy Żeleznowej" Maksyma Gorkiego. Teatr zaczął grać regularnie, przejął część repertuaru od Teatru „Polonia” oraz tworzył własny, kierując się także ku scenie muzycznej.
Odbyły się tu koncerty m.in. Marii Peszek, Ani Dąbrowskiej czy Kultu. 21 września 2013 r. premierą spektaklu "Pierwsza Dama" w reż. Grzegorza Warchoła zainaugurowana została nowa scena, Och-Cafe Teatr, mieszcząca się w kawiarni i holach teatru, z planami grania odmiennego od pozostałych scen repertuaru – repertuaru poruszającego problemy aktualne, społeczne. Co roku, latem, Och-Teatr zaprasza na darmowe spektakle plenerowe w swojej siedzibie przy ul. Grójeckiej 65.
Spektakle.
Tytuły, które zrealizował Och-Teatr:

</doc>
<doc id="2920043" url="https://pl.wikipedia.org/wiki?curid=2920043" title="TSR Wągrowiec">
TSR Wągrowiec

TSR Wągrowiec (telewizyjna stacja retransmisyjna Wągrowiec) – stacja zlokalizowana na budynku przy ul. Mickiewicza 13a. Od 28 listopada 2012 pełni rolę nadajnika doświetlającego sygnał z multipleksu trzeciego.
Nienadawane analogowe programy telewizyjne.
Programy telewizji analogowej wyłączone 28 listopada 2012 r.

</doc>
<doc id="2920044" url="https://pl.wikipedia.org/wiki?curid=2920044" title="Ruth Negga">
Ruth Negga

Ruth Negga (ur. 7 stycznia 1982 w Addis Abebie) – irlandzka aktorka filmowa, telewizyjna i teatralna. Zdobyła nominacje do Złotego Globu i Oscara za główną rolę w filmie "Loving" (2016) Jeffa Nicholsa.
Życiorys.
Urodzona w Etiopii jako córka Etiopczyka i Irlandki. W wieku 4 lat przeprowadziła się do Irlandii do Dublina. Ukończyła studia na wydziale aktorskim Trinity College. W 2006 roku zamieszkała w Londynie.
Nagrody i nominacje.
W 2003 roku Negga była nominowana do nagrody Olivier Awards dla najbardziej obiecującego młodego aktora. W 2006 roku na festiwalu filmowym w Berlinie została wybrana "Ireland's Shooting Star". W 2012 roku za rolę Shirley Bassey w filmie "Shirley" została uhonorowana nagrodą IFTA. W 2017 roku została nominowana m.in. do Złotego Globu i Oscara za rolę Mildred w filmie "Loving".

</doc>
<doc id="2920045" url="https://pl.wikipedia.org/wiki?curid=2920045" title="Parafia św. Antoniego w Sarnówku">
Parafia św. Antoniego w Sarnówku

Parafia św. Antoniego w Sarnówku – jedna z 10 parafii rzymskokatolickich dekanatu sienneńskiego diecezji radomskiej.

</doc>
<doc id="2920055" url="https://pl.wikipedia.org/wiki?curid=2920055" title="International Celestial Reference System">
International Celestial Reference System



</doc>
<doc id="2920061" url="https://pl.wikipedia.org/wiki?curid=2920061" title="Khasa">
Khasa

Khasa — autochtoniczny lud pochodzenia indoeuropejskiego, zamieszkujący południowe stoki centralnych Himalajów od Kangry po środkowy Nepal. Podzieleni są na liczne "dźati" (kasty zawodowe. Od ich języka, nazywanego khas kura, wywodzi się współczesny język nepalski.

</doc>
<doc id="2920065" url="https://pl.wikipedia.org/wiki?curid=2920065" title="Sebastián Martínez y Pérez">
Sebastián Martínez y Pérez

Sebastián Martínez y Pérez (ur. 25 listopada 1747 w Treguajantes (Logroño), zm. 24 listopada 1800 w Murcji) – zamożny kupiec pochodzący z regionu La Rioja, a jednocześnie mecenas sztuki i człowiek oświecenia. 
Był synem kupca Diego Felipe Martineza, urodził się w Treguajantes w regionie La Rioja. Około 1760 roku przeniósł się do Kadyksu, gdzie rozwinął handel winem zakładając dochodowe przedsiębiorstwo "Compañía de Viños de Jerez". Eksportował sherry oraz handlował jedwabiem i innymi tkaninami. Był skarbnikiem rady finansów Kadyksu, miasta, które w XVIII wieku rozwijało się dzięki handlowi morskiemu z Anglią, Francją i Ameryką Południową. W 1774 ożenił się z Maríą Felipą Errecarte y Odobraque, z którą miał trzy córki. 
Kolekcjonował dzieła sztuki – posiadał około 700 dzieł malarskich, kilka tysięcy rycin oraz książki m.in. traktaty na temat sztuk pięknych autorstwa Mengsa, Muratoriego i księcia Campomanesa. Posiadał dzieła takich artystów jak Diego Velázquez, Bartolomé Esteban Murillo, Giovanni Battista Piranesi, Peter Paul Rubens, John Flaxman i William Hogarth. 
Był bliskim przyjacielem Francisca Goi. Malarz spędził w jego domu niemal pół roku, kiedy podróżując do Andaluzji poważnie zachorował. Goya namalował wtedy portret Martineza, na którym kupiec ubrany jest w elegancki pasiasty frak, według ówczesnej mody.

</doc>
<doc id="2920071" url="https://pl.wikipedia.org/wiki?curid=2920071" title="Kiranti">
Kiranti

Kiranti – grupa języków należących do grupy tybeto-birmańskiej, używanych przez szereg ludów zamieszkujących wschodni Nepal, takich jak Bahing, Dhimal, Khambu, Limbu, Rai i inne, określanych łącznie jako Kirata.

</doc>
<doc id="2920078" url="https://pl.wikipedia.org/wiki?curid=2920078" title="Droga bez powrotu (film 1932)">
Droga bez powrotu (film 1932)

Droga bez powrotu (ang. "One Way Passage") – amerykański film z 1932 roku w reżyserii Taya Garnetta.

</doc>
<doc id="2920079" url="https://pl.wikipedia.org/wiki?curid=2920079" title="Albatros krótkosterny">
Albatros krótkosterny

Albatros krótkosterny ("Phoebastria albatrus") – gatunek dużego ptaka morskiego z rodziny albatrosów (Diomedeidae). Jest narażony na wyginięcie. Występuje w północnej części Oceanu Spokojnego. Nie wyszczególnia się podgatunków.
Zasięg występowania.
Osobnik, na podstawie którego po raz pierwszy opisano ten gatunek w roku 1769, pochodził z okolic Kamczatki.
Albatros krótkosterny gniazduje na wyspie Tori-shima z archipelagu Wysp Izu oraz na dwóch położonych obok siebie wyspach z archipelagu Senkaku: Minami-kojima i Kita-kojima. Zasięg występowania pokrywa niemal cały północny Pacyfik, jednak największe zagęszczenie występuje w miejscach wypływu wód głębinowych na obrzeżach tego oceanu, szczególnie na wybrzeżach Japonii, wschodniej Rosji, Aleutów i Alaski. W okresie lęgowym, czyli od grudnia do maja, największe zagęszczenie występuje koło wybrzeży Japonii. Nadajniki satelitarne, które przyczepiano ptakom, pokazały, że po okresie lęgowym samice przebywały u wybrzeży Japonii i Rosji, a samce i osobniki młodociane wokół Aleutów, na Morzu Beringa oraz u wybrzeży Ameryki Północnej.
Na początku XX wieku około 5 milionów albatrosów krótkosternych zostało zabitych dla ich piór. Myślano, że wyginął, aż do roku 1951, kiedy odkryto kolonię lęgową na wyspie Tori-shima. W 1979 odkryto kolejną kolonię, na wyspie Minami-kojima przy południowym wybrzeżu Tajwanu.
W roku 1938 zaobserwowano pojedyncze albatrosy tego gatunku w archipelagu Midway, jednak nie stwierdzono, by tam gniazdowały. W 2008 roku 2 albatrosy połączyły się w parę. Oba były zaobrączkowane jako pisklęta, samica w roku 2003, a samiec w roku 1987. W 2011 po raz pierwszy na atolu Midway wykluło się pisklę tego gatunku. Mimo tsunami, przeżyło. W roku 2012 na Midway odnotowano już 5 osobników "Pheobastria albatrus".
31 października 2010 roku zostało odkryte gniazdo w atolu Kure. Dorosły ptak wysiadywał w nim jajo, był to 17-letni osobnik zaobrączkowany w roku 1993. 8 listopada dostrzeżono także drugie jajo, świeżo zniesione.
Środowisko.
Albatros krótkosterny jest ptakiem morskim. Gniazduje na wyspach, w pozbawionych drzew otwartych terenach, z małą ilością lub brakiem roślinności.
Morfologia.
Od innych albatrosów wyróżnia go kremoworóżowy dziób, u starszych ptaków z niebieskawym zakończeniem. Najcięższy spośród ptaków z rodzaju "Phoebastria", masa ciała wynosi 3,7–6,6 kg. Jest największy spośród północnopacyficznych albatrosów. Podobnie jak inni przedstawiciele rodziny Diomedeidae cechują go wąskie i długie skrzydła. Należy do rurkonosych, ma więc charakterystyczne, osłonięte nozdrza. Pióra osobników młodocianych, początkowo brunatne, z wiekiem bieleją. Głowa dorosłych osobników może być zarówno biała, jak i złotawa. Wierzch ciała biały, skrzydła czarno-białe. Ogon o długości 14–15,2 cm ma czarne zakończenie.
Zazwyczaj milczy.
Pożywienie.
Albatros krótkosterny żywi się kałamarnicami, skorupiakami, ikrą ryb z rodziny ptaszorowatych oraz krewetkami. Zwykle żeruje o świcie lub zmierzchu. Wiadome jest, że mogą przebywać około 3200 km od miejsca, gdzie gniazdują, by znaleźć pożywienie.
Lęgi.
Około roku 2008 istniało ok. 450 par lęgowych, z czego 83% zamieszkiwało wyspę Tori-shima. Albatrosy krótkosterne mogą się rozmnażać po 7–8 latach, często tworząc pary na całe życie. Pierwsze ptaki przybywają do kolonii pod koniec października. Gniazdo mieści się na ziemi, a tworzą je piasek, roślinność (krzewy) i gruz wulkaniczny. W lęgu jest tylko jedno jajo. Wysiadują je oboje rodzice przez około 65 dni. Wyklucie następuje z końcem grudnia lub początkiem stycznia. Pisklę jest karmione poprzez zwracanie z wola pokarmu, który stanowią zmieszane ikra ryb z rodziny ptaszorowatych i ciekły tłuszcz z kałamarnic. Między majem i połową czerwca dorosłe ptaki zaczynają opuszczać kolonię. Zwykle pisklęta są już wówczas opierzone.
Zagrożenia, ochrona i liczebność.
Od roku 2000 IUCN klasyfikuje albatrosa krótkosternego jako gatunek narażony (VU – "Vulnerable"). Wcześniej – od 1994 roku – miał status gatunku zagrożonego (EN – "Endangered").
Na przestrzeni 17 lat na początku XX wieku zabitych zostało dla piór pięć milionów przedstawicieli "Phoebastria albatrus". W roku 1933, gdy zabroniono polowań na nie, populacja liczyła zaledwie 3–50 ptaków. W roku 1949 żadne ptaki tego gatunku nie gniazdowały już w znanych miejscach.
W 1950 ze stacji na wyspie Tori-shima doszło zgłoszenie o lęgu. W roku 1954 było tam już 25 ptaków, w tym co najmniej 6 par. Jedno z pierwszych działań ochronnych zostało podjęte na wyspie Tori-shima. Do roku 1965 znajdowała się tam stacja meteorologiczna, jednak została zniszczona przez trzęsienia ziemi i aktywność wulkaniczną.
W kwietniu 1973 roku naukowiec Hiroshi Hasegawa postanowił ustabilizować kruche zbocza na wyspie, by jaja ptaków nie ulegały uszkodzeniu staczając się w dół. Zbudował także zaporę z kamieni, by gniazda nie były zalewane. W 1995 r. sztorm zniszczył zasadzone przez Hasegawę trawy z rodzaju miskantów. Hasegawa spróbował także zwabić ptaki w inne, bezpieczniejsze miejsce, tworząc figury albatrosa krótkosternego i odtwarzając nagrania jego odgłosów. W roku 1995 dwa ptaki przeniosły się w miejsce dawnej stacji meteorologicznej i do roku 2003 miały 6 piskląt. W grudniu 2004 roku 3 inne pary tych ptaków również się tam przeniosły i w 2007 roku wszystkie cztery pary doczekały się razem 16 piskląt. W maju 2002 roku, gdy Hiroshi Hasegawa odwiedził wyspę po raz osiemnasty, obliczył, że główną kolonię lęgową zamieszkuje 1415 ptaków, a na pobliskich wyspach (poza kolonią) przebywa ich 260.
Tori-shima jest wyspą wulkaniczną. W sierpniu 2002 roku nastąpiła erupcja, która zagroziła istnieniu kolonii. Innymi czynnikami zagrażającymi temu gatunkowi (oraz innym ptakom morskim) są wycieki ropy, przypadkowe spożycie plastiku lub złapanie się w sieć rybacką.
Obecnie albatrosy krótkosterne nie gniazdują już na wyspach z archipelagów Ogasawara i Daitō oraz niektórych wyspach archipelagu Senkaku. Wyspami, których albatros krótkosterny już nie zamieszkuje, są: Nishinoshima (wyspa Rosario), Mukojima, Yomeshima, Kitanoshima, Kita-Daidojima, Minami-daitojima, Okino-daitojima, Kobisho, Uotsurijima, Iwojima, Agincourt i Byosho.
Pod koniec sezonu lęgowego 2013/2014 żyło 4200 albatrosów krótkosternych, w tym 3540 na wyspie Tori-shima, 650 na dwóch wyspach na Morzu Wschodniochińskim (Minami-kojima i Kita-kojima) i 10 na wyspach Ogasawara.

</doc>
<doc id="2920084" url="https://pl.wikipedia.org/wiki?curid=2920084" title="Konstantin Miechonoszyn">
Konstantin Miechonoszyn

Konstantin Aleksandrowicz Miechonoszyn, ros. Константин Александрович Мехоношин (ur. 30 października 1889 r. we wsi Zawod Aleksandrowskij w guberni permskiej, zm. 7 maja 1938 r. w miejscu egzekucji Kommunarka pod Moskwą) – rosyjski rewolucjonista, radziecki wojskowy i działacz komunistyczny.
W 1908 r. ukończył gimnazjum. Od 1909 r. studiował na wydziale fizyczno-matematycznym uniwersytetu w Sankt Petersburgu. Porzucił jednak studia, angażując się w działalność rewolucyjną. Dwukrotnie był aresztowany przez Ochranę. W 1913 r. wstąpił do RSDRP. Związał się z frakcją bolszewicką. W latach 1914-1915 uczestniczył w naukowej ekspedycji morskiej na Morzu Kaspijskim. Po powrocie został zmobilizowany do armii rosyjskiej. Służył w batalionie zapasowym lejbgwardii Pułku Pawłowskiego w Piotrogradzie. Prowadził wśród żołnierzy nielegalną propagandę rewolucyjną. Po rewolucji lutowej 1917 r. został członkiem rady pułkowej, a następnie Rady Piotrogrodzkiej. Jednocześnie wszedł w skład Komitetu Piotrogrodzkiego Rosyjskiej Partii Komunistycznej (bolszewików). Od kwietnia tego roku był członkiem Organizacji Wojskowej przy Komitecie Centralnym RKP(b) oraz Wszechrosyjskiego Biura Frontowych i Tyłowych Organizacji Wojskowych. W lipcu został na krótko aresztowany. Podczas rewolucji październikowej 1917 r. był członkiem Piotrogradzkiego Komitetu Wojskowo-Rewolucyjnego. Pod koniec listopada objął funkcję zastępcy narkoma do spraw wojskowych. Od grudnia wchodził w skład Kolegium Narkomatu do Spraw Wojskowych i Morskich. Pod koniec stycznia 1918 r. został członkiem Kolegium Wszechrosyjskiego do Spraw Organizacji i Formowania Armii Czerwonej. Od czerwca do sierpnia tego roku był członkiem Wojskowej Rady Rewolucyjnej Frontu Wschodniego. W tym czasie współuczestniczył w pacyfikacji „lewoeserowskiego powstania”. We wrześniu wszedł w skład Wojskowej Rady Rewolucyjnej Republiki. Od października 1918 r. do stycznia 1919 r. zasiadał w Wojskowej Rady Rewolucyjnej Frontu Południowego, a następnie Frontu Kaspijsko-Kaukaskiego, 11 Samodzielnej Armii, ponownie Frontu Południowego i Frontu Kaukaskiego. W czerwcu 1920 r. wszedł w skład Wojskowej Rady Rewolucyjnej 3 Armii Frontu Zachodniego. Od 1921 r. pełnił funkcję zastępcy, a następnie przewodniczącego Organizacji do Spraw Ogólnej Edukacji Wojskowej. Po pewnym czasie stanął na czele Wyższej Rady Kultury Fizycznej i Sportu. W kwietniu 1926 r. został attaché wojskowym ZSRR w Polsce. Po powrocie do Moskwy w maju 1927 r., pracował w Gosplanie. W latach 1931-1934 był członkiem Kolegium Narkomatu Łączności. Następnie pełnił funkcję dyrektora Wszechzwiązkowego Instytutu Naukowo-Badawczego Oceanografii i Przemysłu Morskiego. Pod koniec listopada 1937 r. został aresztowany przez NKWD. Po procesie skazano go na karę śmierci wykonaną przez rozstrzelanie 7 maja 1938 r.

</doc>
<doc id="2920085" url="https://pl.wikipedia.org/wiki?curid=2920085" title="Włośnianka">
Włośnianka



</doc>
<doc id="2920087" url="https://pl.wikipedia.org/wiki?curid=2920087" title="Śmierć na żywo (film 2007)">
Śmierć na żywo (film 2007)

Śmierć na żywo (ang. "Live!") – amerykański komediodramat z 2007 roku w reżyserii Bill Guttentag. 
Fabuła.
Ambitna producentka telewizyjna Katy Courbet (Eva Mendes) wpada na pomysł stworzenia programu, który ma szanse osiągnąć najwyższą oglądalność w dziejach mediów. Reality show z rosyjską ruletką w roli głównej. Kilku uczestników na oczach milionów widzów po kolei podniesie do skroni częściowo naładowaną broń i naciśnie spust. Ten, któremu uda się ujść z życiem, zdobędzie sławę i 5 milionów dolarów. Do zawodów stają m.in. młody pisarz, początkująca aktorka, ojciec, który pragnie ocalić rodzinną farmę, młody emigrant. Rozpoczyna się szaleńczy medialny wyścig, w którym ważniejsze są słupki oglądalności niż podstawowe zasady etyki, moralności i zwykłej ludzkiej przyzwoitości.

</doc>
<doc id="2920089" url="https://pl.wikipedia.org/wiki?curid=2920089" title="Kirata">
Kirata

Kirata (dosłownie "Górale") – grupa ludów zamieszkujących wysoko położone tereny Nepalu i posługujących się pokrewnymi językami z grupy kiranti. Obejmuje między innymi takie grupy etniczne, jak Bahing, Dhimal, Khambu, Limbu, Rai. Nazwa "Kirata" wzmiankowana jest już w starożytnych tekstach indyjskich, takich jak Mahabharata, Ramajana, Kiratardźunija.

</doc>
<doc id="2920096" url="https://pl.wikipedia.org/wiki?curid=2920096" title="Hans Christer Holund">
Hans Christer Holund

Hans Christer Holund (ur. 25 lutego 1989 w Oslo) – norweski biegacz narciarski, dwukrotny medalista olimpijski, wielokrotny medalista mistrzostw świata i trzykrotny medalista mistrzostw świata juniorów.
Kariera.
Po raz pierwszy na arenie międzynarodowej Hans Christer Holund pojawił się 4 marca 2006 roku w zawodach FIS Race w Røros. Zajął wtedy 88. miejsce w biegu na 15 km techniką dowolną. Na rozgrywanych w 2008 roku mistrzostwach świata juniorów w Malles Venosta zwyciężył na dystansie 10 km stylem klasycznym, a wspólnie z kolegami z reprezentacji był czwarty w sztafecie. Rok później, podczas mistrzostw świata juniorów w Praz de Lys – Sommand zdobył brązowe medale sztafecie i biegu łączonym na 20 km.
W Pucharze Świata zadebiutował 8 marca 2009 roku w Lahti, gdzie zajął 52. miejsce w biegu na 15 km stylem dowolnym. Pierwsze pucharowe punkty wywalczył dopiero blisko cztery lata później - 16 marca 2013 roku w Oslo był szesnasty w biegu na 50 km stylem dowolnym. Były to jego jedyne punkty w sezonie 2012/2013, który zakończył na 130. miejscu w klasyfikacji generalnej. Na podium zawodów PŚ po raz pierwszy stanął 5 grudnia 2015 roku w Lillehammer, gdzie rywalizację w biegu łączonym ukończył na trzeciej pozycji. W zawodach tych wyprzedzili go jedynie dwaj rodacy: Martin Johnsrud Sundby i Niklas Dyrhaug.
W 2017 roku wystąpił na mistrzostwach świata w Lahti, gdzie zajął dziesiąte miejsce na dystansie 50 km techniką dowolną. W tej samej konkurencji zdobył złoty medal podczas mistrzostw świata w Seefeld w 2019 roku. Na rozgrywanych dwa lata później mistrzostwach świata w Oberstdorfie zdobył trzy medale. Najpierw zajął trzecie miejsce w biegu łączonym, przegrywając tylko z Rosjaninem Aleksandrem Bolszunowem i swym rodakiem - Simenem Hegstadem Krügerem. Następnie zwyciężył w biegu na 15 km stylem dowolnym, wyprzedzając Krügera i kolejnego Norwega - Haralda Østberga Amundsena. Ponadto razem z Pålem Golbergiem, Emilem Iversenem i Johannesem Høsflotem Klæbo wygrał także w sztafecie.
Na igrzyskach olimpijskich w Pjongczangu w 2018 roku wywalczył brązowy medal w biegu łączonym. Lepsi okazali się jedynie Simen Hegstad Krüger i Martin Johnsrud Sundby. Był tam także szósty w biegu na 15 km stylem dowolnym i na dystansie 50 km techniką klasyczną. Podczas igrzysk w Pekinie w 2022 roku wspólnie z Golbergiem, Iversenem i Klæbo zajął drugie miejsce w sztafecie. Blisko podium był też w biegu na 15 km klasykiem i biegu łączonym, przegrywając walkę o medal odpowiednio z Klæbo i Iivo Niskanenem z Finlandii.

</doc>
<doc id="2920098" url="https://pl.wikipedia.org/wiki?curid=2920098" title="Karen Muir">
Karen Muir

Karen Muir (ur. 16 września 1952 w Kimberley, Prowincja Przylądkowa Północna, zm. 1 kwietnia 2013 w Mossel Bay) – południowoafrykańska pływaczka, czołowa pływaczka stylem grzbietowym na świecie, mistrzyni i wielokrotna rekordzistka świata.
Życiorys.
Była reprezentantką RPA. 10 sierpnia 1965 podczas mistrzostw świata juniorów w angielskim Blackpool, Muir uzyskała czas 1.08,7 stając się tym samym najmłodszą w historii sportu rekordzistką świata. Ustanowiła wówczas rekord świata w kategorii juniorek na dystansie 110 jardów stylu grzbietowym. Miała wtedy 12 lat, 10 miesięcy i 25 dni. 
W kolejnych latach zyskała pozycję liderki w stylu grzbietowym na świecie, ustanawiając 15 rekordów świata na dystansach 100 i 200 metrów oraz 110 i 220 jardów. Była również 22-krotną mistrzynią RPA i 3-krotną mistrzynią USA. Ze względu na niedopuszczenie reprezentantów RPA do startów na igrzyskach olimpijskich przez MKOl, nigdy nie wystartowała na igrzyskach. 
Już po zakończeniu kariery pływackiej, ukończyła studia medyczne i pracowała w zawodzie w różnych krajach Afryki, a następnie w Kanadzie, gdzie osiadła w 2000 r. Zmarła 1 kwietnia 2013 r., na raka płuc.

</doc>
<doc id="2920109" url="https://pl.wikipedia.org/wiki?curid=2920109" title="11 Eskadra Lotnictwa Łącznikowego">
11 Eskadra Lotnictwa Łącznikowego

11 Eskadra Lotnictwa Łącznikowego (11 elł) – pododdział Wojsk Lotniczych.
Formowanie i zmiany organizacyjne.
W grudniu 1951 roku postanowiono na bazie lotniczego klucza łącznikowego IV Okręgu Wojskowego we Wrocławiu, utworzonego w 1949 roku, sformować jednostkę o większych możliwościach, o etacie nr 6/153. Etat przewidywał 111 żołnierzy i 8 pracowników kontraktowych. W następstwie tego, rozkazem Dowódcy Wojsk Lotniczych z 30 sierpnia 1952 roku powołano 11 Samodzielną Eskadrę Lotnictwa Łącznikowego, bazująca na lotnisku Wrocław-Strachowice. Pierwotnym wyposażeniem było 10 samolotów CSS-13.
W połowie 1954 roku nazwę zmieniono na 11 Eskadrę Lotnictwa Łącznikowego. W tym roku rozbiciu uległy pierwsze dwa samoloty CSS-13 (bez ofiar).
W 1956 roku eskadra została podporządkowana dowódcy 3 Korpusu Lotnictwa Mieszanego w zakresie sprawowania nadzoru nad szkoleniem lotniczym. W maju 1957 roku na wyposażenie zaczęły wchodzić nowocześniejsze samoloty Jak-12, a w 1960 – pierwsze śmigłowce SM-1, uzupełnione w 1963 przez SM-2. 3 sierpnia 1963 doszło do pierwszej katastrofy w jednostce – śmigłowca SM-1 na skutek urwania belki ogonowej (zginęło 2 lotników), a 1 września 1967 doszło do kolejnej (SM-2). 
W 1963 roku eskadra po inspekcji zajęła pierwsze miejsce pośród eskadr łącznikowych. W październiku 1967 piloci eskadry zdobyli 1 i 2 miejsce I Krajowych Zawodach Śmigłowcowych w Świdniku. W 1968 roku eskadra uczestniczyła w interwencji Układu Warszawskiego w Czechosłowacji, stacjonując w Hradec-Kralove.
W 1969 roku eskadra została włączona w skład 56 Pułku Śmigłowców
W 1991 roku eskadra została rozformowana.

</doc>
<doc id="2920112" url="https://pl.wikipedia.org/wiki?curid=2920112" title="Cochliodon nigrolineatus">
Cochliodon nigrolineatus



</doc>
<doc id="2920113" url="https://pl.wikipedia.org/wiki?curid=2920113" title="Chaetostomus nigrolineatus">
Chaetostomus nigrolineatus



</doc>
<doc id="2920117" url="https://pl.wikipedia.org/wiki?curid=2920117" title="Dom Katolicki">
Dom Katolicki

Dom Katolicki w Bydgoszczy zwany także Domem Polskim – zabytkowy budynek użyteczności publicznej służący jako miejsce działalności organizacji i stowarzyszeń katolickich w Bydgoszczy oraz kurii Diecezji Bydgoskiej. Nazwa nawiązuje do Domu Polskiego, istniejącego w latach 1907-1919, służącego działalności Polaków w Bydgoszczy podczas zaboru pruskiego.
Lokalizacja.
Dom Katolicki zlokalizowany jest przy ulicy Grodzkiej 1, na narożniku ulicy Wodnej (w 1931 r. nazwanej ul. Tadeusza Skarbka-Malczewskiego), na terenie Starego Miasta w Bydgoszczy. Budynek położony jest nad rzeką Brdą i sąsiaduje z rezydencją biskupa ordynariusza bydgoskiego oraz katedrą p.w. św. Marcina i Mikołaja.
Historia.
Budynek powstał w kontekście rozwoju polskiego życia katolickiego w Bydgoszczy po odzyskaniu niepodległości w 1920 r. Z uwagi na skromne warunki lokalowe w plebanii przy ul. Focha 11, proboszcz parafii farnej Tadeusz Skarbek-Malczewski zaplanował budowę dużego domu przeznaczonego na spotkania i działalność edukacyjną i wychowawczą dla katolików bydgoskich. Wybrano plac na gruntach kościelnych przy ulicy Grodzkiej 1. Projekt opracował poznański architekt Stefan Cybichowski, budowniczy wielu obiektów sakralnych w Bydgoszczy, Wielkopolsce i na Pomorzu. Budowa finansowana była ze składek społecznych oraz dzięki pomocy magistratu Bydgoszczy, kierowanego przez prezydenta Bernarda Śliwińskiego. Prace budowlane wykonywało w latach 1927-1928miejscowe przedsiębiorstwo Juliana Jarockiego. Aktu poświęcenia Domu Katolickiego w dniu 11 marca 1927 r. dokonał ks. prałat Tadeusz Skarbek-Malczewski.
Na parterze mieściła się czytelnia i świetlica na 240 miejsc, której ściany ozdobiono obrazami z kościoła klarysek i fary, zaś na piętrze sala na 60 miejsc i mieszkanie zarządcy. W Domu odbywały się zebrania i spotkania stowarzyszeń i bractw kościelnych parafii farnej, spotkania z dziećmi i młodzieżą, przedstawienia o treści religijnej wystawiane przez teatry amatorskie i zespoły młodzieżowe, próby chóru „Święty Wojciech” oraz różnego rodzaju imprezy religijne. 
W grudniu 1939 r. do budynku przeniesiono zbiory Muzeum Miejskiego, którego siedzibę w zachodniej pierzei Starego Rynku rozebrały hitlerowskie władze okupacyjne. Zabytkami opiekował się Kazimierz Borucki. W 1940 r. wskutek wyburzenia tzw. domu Jachmanna w pierzei ulicy Mostowej (z kinem Lido i kawiarnią Bristol) odsłonięto wschodni szczyt budynku. 
Po II wojnie światowej Dom wykorzystywano dla spotkań stowarzyszeń katolickich oraz działalności duszpasterstw: głuchoniemych i akademickiego. W 1950 urządzono tu kaplicę półpubliczną, a w 1961 publiczną pod wezwaniem św. Wojciecha. Od tego czasu służyła jako miejsce nabożeństw skupiających młodzież, inteligencję oraz duszpasterstwo głuchoniemych. 25 sierpnia 1964 prymas kard. Stefan Wyszyński powołał przy kaplicy pierwszy w mieście ośrodek duszpasterstwa akademickiego. Odprawiano tu regularnie w niedziele msze św. akademickie, odbywały się konserwatoria dla studentów, spotkania integracyjne i okolicznościowe. Przebywający tu studenci i kadra akademicka objęci zostali obserwacją Służby Bezpieczeństwa PRL. Od 14 grudnia 1971 r. siedzibą duszpasterstwa akademickiego został kościół Klarysek Wniebowzięcia Najświętszej Maryi Panny w Bydgoszczy, a w Domu Katolickim sprawowano nabożeństwa dla dzieci i głuchoniemych.
W 1989 r. na skwerze przed budynkiem ustawiono pomnik prezydenta Bydgoszczy Leona Barciszewskiego (przeniesiony w 2008 r. na Wełniany Rynek). W latach 1982-2000 w obiekcie mieściły się sale wykładowe Prymasowskiego Instytutu Kultury Chrześcijańskiej im. Stefana kard. Wyszyńskiego. W 2001 r. budynek zamknięto ze względu na zły stan techniczny. Po erygowaniu w 2004 r. Diecezji Bydgoskiej, zarządcą budynku została kuria diecezjalna. W 2007 r. rozpoczęto prace remontowe, m.in. dzięki dotacjom z magistratu Bydgoszczy. 
Po przyznaniu Kurii Bydgoskiej dotacji unijnej w ramach Regionalnego Programu Operacyjnego Województwa Kujawsko-Pomorskiego, budynek gruntownie odnowiono i przekształcono w Instytut Kultury - Dom Polski, służący działalności kulturotwórczej i społecznej. W obiekcie zlokalizowane jest centrum konferencyjne diecezji, a planowane otwarcie Muzeum Diecezji Bydgoskiej.
Uroczyste przekazanie Domu Polskiego o użytku nastąpiło 24 maja 2012 r. w obecności biskupa bydgoskiego Jana Tyrawy i prezydenta Bydgoszczy Rafała Bruskiego.
Architektura.
Dom składa się z dwukondygnacyjnej części zachodniej o wymiarach 12 x 12 m oraz jednokondygnacyjnej części wschodniej o wymiarach 12 x 24 m. Budynek posiada dach spadzisty. 

</doc>
<doc id="2920120" url="https://pl.wikipedia.org/wiki?curid=2920120" title="Noc miłości">
Noc miłości

Noc miłości (ang. "One Night of Love") – amerykański film z 1934 roku w reżyserii Victora Schertzingera.

</doc>
<doc id="2920123" url="https://pl.wikipedia.org/wiki?curid=2920123" title="13 Eskadra Lotnictwa Łącznikowego">
13 Eskadra Lotnictwa Łącznikowego

13 Eskadra Lotnictwa Łącznikowego (13 elł) – pododdział lotnictwa łącznikowego ludowego Wojska Polskiego.
Formowanie i zmiany organizacyjne.
W 1953 roku, na bazie 44 pułku lotnictwa łącznikowego, sformowano 13 Eskadrę Lotnictwa Łącznikowego oraz Klucz Lotniczy Warszawskiego Okręgu Wojskowego.
Realizując postanowienia Uchwały Rady Ministrów nr 109/57 z 25 marca 1957 roku w sprawie zmniejszenia liczebności sił zbrojnych, dowódca Wojsk Lotniczych i Obrony Przeciwlotniczej Obszaru Kraju do 1 listopada 1957 roku rozformował 13 Eskadrę Lotnictwa Łącznikowego.
Eskadra stacjonowała na lotnisku w Modlinie i użytkowała samoloty Po-2.

</doc>
<doc id="2920124" url="https://pl.wikipedia.org/wiki?curid=2920124" title="Pangasius paucidens">
Pangasius paucidens



</doc>
<doc id="2920125" url="https://pl.wikipedia.org/wiki?curid=2920125" title="Pangasius gigas">
Pangasius gigas



</doc>
<doc id="2920132" url="https://pl.wikipedia.org/wiki?curid=2920132" title="Parafia Miłosierdzia Bożego w Lipowym Polu">
Parafia Miłosierdzia Bożego w Lipowym Polu

Parafia Miłosierdzia Bożego w Lipowym Polu – jedna z 14 parafii dekanatu skarżyskiego diecezji radomskiej. 

</doc>
<doc id="2920144" url="https://pl.wikipedia.org/wiki?curid=2920144" title="16 Eskadra Lotnictwa Łącznikowego">
16 Eskadra Lotnictwa Łącznikowego

16 Eskadra Lotnictwa Łącznikowego (16 elł) – pododdział lotniczy Marynarki Wojennej.
Formowanie i zmiany organizacyjne.
W 1954 roku, na bazie kluczy łącznikowych istniejących w etatach dowództwa 33 Dywizji Lotnictwa Marynarki Wojennej i 30 Pułku Lotniczego Marynarki Wojennej sformowano 16 Eskadrę Lotnictwa Łącznikowego. W etacie eskadry nr 35/246 przewidziano 37 żołnierzy.
Eskadra stacjonowała na lotnisku w Babich Dołach.
W 1956 roku 16 Eskadra Lotnictwa Łącznikowego została rozformowana

</doc>
<doc id="2920151" url="https://pl.wikipedia.org/wiki?curid=2920151" title="CARIFTA Games 2013">
CARIFTA Games 2013

42. CARIFTA Games – międzynarodowe zawody lekkoatletyczne dla sportowców z krajów-członków Karaibskiego Stowarzyszenia Wolnego Handlu (CARIFTA), które odbyły się od 29 marca do 1 kwietnia 2013 w Nassau na Bahamach. Areną zmagań lekkoatletów był Thomas Robinson Stadium. 
Sportowcy rywalizowali w dwóch kategoriach wiekowych – juniorów (17, 18 i 19 lat) oraz kadetów (do 17 lat). 
Podczas imprezy postanowiono, że kolejna edycja zawodów – zaplanowana na rok 2014 – odbędzie się w stolicy Martyniki Fort-de-France.

</doc>
<doc id="2920154" url="https://pl.wikipedia.org/wiki?curid=2920154" title="30 Pułk Lotnictwa Marynarki Wojennej">
30 Pułk Lotnictwa Marynarki Wojennej



</doc>
<doc id="2920155" url="https://pl.wikipedia.org/wiki?curid=2920155" title="Terror for Sale">
Terror for Sale

Terror for Sale - trzeci album szwedzkiej thrash metalowej grupy Terror 2000.

</doc>
<doc id="2920157" url="https://pl.wikipedia.org/wiki?curid=2920157" title="Prawo Hooke'a">
Prawo Hooke'a



</doc>
<doc id="2920167" url="https://pl.wikipedia.org/wiki?curid=2920167" title="26 Eskadra Lotnictwa Łącznikowego">
26 Eskadra Lotnictwa Łącznikowego

26 Samodzielna Eskadra Lotnictwa Łącznikowego (26 elł) – pododdział lotniczy.
Formowanie i zmiany organizacyjne.
W terminie do 15 kwietnia 1962 roku, na bazie 24 Samodzielnej Eskadry Lotnictwa Łącznikowego sformowano 26 Samodzielną Eskadrę Lotnictwa Łącznikowego o etacie nr 6/391: 119 żołnierzy i 1 pracownik cywilny.
W 1971 roku eskadra została przeformowana na 26 Eskadrę Lotnictwa Łącznikowego.
Eskadra stacjonowała na lotnisku w Warszawie.
W roku 1984 roku eskadra została rozformowana.

</doc>
<doc id="2920169" url="https://pl.wikipedia.org/wiki?curid=2920169" title="San Marino Open">
San Marino Open

San Marino Open – męski turniej tenisowy wchodzący w skład rozgrywek ATP World Tour, rozgrywany w San Marino na nawierzchni ziemnej w latach 1989–2000.

</doc>
<doc id="2920173" url="https://pl.wikipedia.org/wiki?curid=2920173" title="Priest hole">
Priest hole

Priest hole – określenie kryjówek budowanych w Anglii w XVI i XVII wieku w domach należących do rodzin, które pozostały przy katolicyzmie wbrew prawu państwowemu, wymagającemu przyjęcia zwierzchnictwa króla/królowej nad Kościołem w Anglii. W większości były to domy szlacheckie na wsi. Kryjówki te służyły działającym w podziemiu księżom katolickim za schronienie w razie rewizji domowej, dokonywanej przez śledczych królewskich. Za Henryka VIII, a potem królowej Elżbiety I, bycie księdzem na terenie Zjednoczonego Królestwa było jednoznaczne z popełnieniem zdrady stanu, za którą wymierzano karę powieszenia, otwarcia wnętrzności i poćwiartowania. Dzięki dobrze zamaskowanej "kryjówce" duchowny mógł przeczekać przeszukiwanie domu, dokonywane zazwyczaj przy pomocy zawodowych murarzy i cieśli. Przeszukiwanie trwało nieraz kilka dni. Czasem ze schowka można było wyjść tunelem, który kończył się daleko od domu.
Tło historyczne.
Kryjówki księży były sposobem na dalsze praktykowanie rzymskiego katolicyzmu przez księży katolickich działających w podziemiu. Prześladowania katolików, pozostających w więzi ze Stolica apostolską zostały rozpoczęte przez Henryka VIII, kontynuowała je Elżbieta I i jej następcy. Politycznego, propagandowego argumentu dostarczyło Powstanie północy, zmierzające do zrzucenia z tronu Elżbiety I i wyniesienia katoliczki Marii Stuart (1569), oraz spisek Babingtona, zorganizowany przez hiszpańskiego dowódcę Bernardino de Mendoza, rezydującego w Paryżu i króla Filipa II w Madrycie. Kolejnym propagandowym argumentem był Spisek prochowy zorganizowany 5 listopada 1605 r. przez Guya Fawkesa. Katolikom nie wolno było odprawiać ani uczestniczyć w Eucharystii, odmawiać różańca i modlitw uznanych za katolickie. Karą za ujawnienie przekroczenia zakazu po raz pierwszy był przepadek pewnych praw, za drugie: roczne więzienie, a za trzecie: kara dożywotniego pozbawienia wolności. Wszyscy, którzy odmówili złożenia przysięgi o przyjęciu zwierzchnictwa króla/królowej nad Kościołem w Anglii ("Akt Supremacji") i powstrzymywali się od uczestniczenia w niedzielnych nabożeństwach anglikańskich byli nazywani „Odrzucającymi” ("Recusant"). Władze nakładały na nich wysokie kary finansowe. Często też oskarżano o zdradę stanu przeciw własnemu krajowi, za którą wymierzano karę powieszenia, otwarcia wnętrzności i poćwiartowania. Bycie księdzem katolickim, lub goszczenie go w domu było jednoznaczne z popełnieniem zdrady stanu. Prawo stanowiło również, iż jeśli jakiś katolik, zostanie pochwycony na przekonywaniu anglikanina bądź protestanta do zmiany wyznania na rzymski katolicyzm, obaj poniosą śmierć za zdradę. Karę wymierzano publicznie, dla odstraszenia ludu. Największa grupa księży, uznawanych przez Kościół rzymskokatolicki za męczenników została stracona w londyńskim Tyburn przy Hyde Parku. W listopadzie 1591 ksiądz został powieszony przed drzwiami domu w Gray’s Inn Fields za odprawienie tam mszy miesiąc wcześniej.
Mikołaj Owen.
Św. Mikołaj Owen, jezuita, poświęcił dużą część swojego życia na konstruowanie i budowę takich kryjówek, które uratowały życie wielu duchownym. Dzięki swym umiejętnościom w przechytrzaniu królewskich agentów prześladujących katolików zyskał przydomek Little John (Mały Jasiu).
W kulturze.
Motyw ucieczki przez "priest hole" został wykorzystany w filmie "Skyfall" (2012).

</doc>
<doc id="2920175" url="https://pl.wikipedia.org/wiki?curid=2920175" title="Kordylina krzewiasta">
Kordylina krzewiasta

Kordylina krzewiasta, maczużnia graniczna ("Cordyline fruticosa") – gatunek z rodziny szparagowatych. Według niektórych źródeł pochodzi z Nowej Gwinei, podczas gdy inne wskazują wyspy na Pacyfiku tylko jako prawdopodobną ojczyznę tego gatunku, którego pochodzenie trudno ustalić jednoznacznie z powodu szerokiego rozprzestrzenienia przez człowieka. Roślina jest uprawiana w całej strefie międzyzwrotnikowej, zwłaszcza na tropikalnych obszarach Azji i Polinezji, w różnych miejscach ucieka z upraw i dziczeje. Strefy mrozoodporności: 10-11. W uprawie znajduje się wiele odmian.

</doc>
<doc id="2920181" url="https://pl.wikipedia.org/wiki?curid=2920181" title="Fundacja Przeciwko Leukemii">
Fundacja Przeciwko Leukemii

Fundacja Przeciwko Leukemii – powstała w maju 2000 roku organizacja non-profit zajmująca się pozyskiwaniem potencjalnych dawców szpiku, propagowaniem wiedzy na temat nowotworów układu krwiotwórczego oraz opieką nad ludźmi chorymi na "białaczki" oraz ich rodzinami.
Działalność.
Do statutowej działalność fundacji według źródła należą:
Struktura organizacyjna.
Fundacją kieruje trzyosobowy zarząd, którego działania podlegają ocenie i kontroli społecznej Rady Fundacji, w skład której oprócz lekarzy, prawników i osób zaangażowanych w tematykę transplantacyjną, zasiadają byli pacjenci oraz dawcy szpiku.
W grudniu 2000 roku powołano do funkcjonowania Rejestr Dawców Szpiku przy Fundacji Przeciwko Leukemii (ALF-MDR). Znajdują się tam informacje uzyskane z badań próbek krwi potencjalnych dawców. Badania próbek i rejestrację dawców powierzono firmie Medigen Sp. z o.o..
Od 21 maja 2004 roku fundacja posiada status organizacji pożytku publicznego, prowadząc tylko niekomercyjną działalność. Organizacja przekazuje placówkom ochrony zdrowia szpik pozyskany od dawców znajdujących się w jej rejestrze całkowicie nieodpłatnie.

</doc>
<doc id="2920193" url="https://pl.wikipedia.org/wiki?curid=2920193" title="Złoto z Porto Bello">
Złoto z Porto Bello

Złoto z Porto Bello – prequel powieści "Wyspa skarbów", napisany przez A.D. Howdena Smitha za zgodą spadkobiercy Roberta Louisa Stevensona, Lloyda Osbournea. Wyjaśnia, w jaki sposób piraci zgromadzili na wyspie skarby.
W Polsce wielokrotnie wydawany w przekładzie Józefa Birkenmajera:
Zarys fabuły.
Bohaterem książki jest Robert Ormerod, chłopak, który pracuje w nowojorskiej faktorii handlowej ojca. 
Pewnego dnia młody Ormerod ze swoim przyjacielem, Piotrem Corlaerem, zostają uprowadzeni przez ciotecznego dziadka Roberta – znanego i groźnego korsarza – Andrzeja Murraya, zwanego też Rip-Rapem. Trafiają na pokład "Króla Jakuba". Wraz z Johnem Flintem, kapitanem "Konika Morskiego", Murray planuje złupić hiszpański statek przewożący wielki skarb.

</doc>
<doc id="2920195" url="https://pl.wikipedia.org/wiki?curid=2920195" title="ICRF">
ICRF

ICRF ("International Celestial Reference Frame" – Międzynarodowy Niebieski Układ Odniesienia) – kinematyczna realizacja Międzynarodowego Niebieskiego Systemu Odniesienia ICRS ("International Celestial Reference System"), przeznaczona do zastosowań praktycznych.
Podstawy układu ICRF.
Pierwsza realizacja układu została oficjalnie przyjęta w 1998 roku, choć został on opracowany przez grupę roboczą (WGRF) w 1995 roku. ICRF został zdefiniowany z dokładnością około 30 µas (as – sekunda łuku) poprzez pozycje 212 definiujących pozagalaktycznych radioźródeł, które zostały określone na podstawie obserwacji VLBI.
ICRF2.
Na mocy Rezolucji B3 27. Zgromadzenia Generalnego Międzynarodowej Unii Astronomicznej ("International Astronomical Union", IAU), które odbyło się w Rio de Janeiro w sierpniu 2009 roku, od 1 stycznia 2010 roku układ ICRF został zastąpiony Drugą Realizacją Międzynarodowego Niebieskiego Układu Odniesienia – ICRF2 jako fundamentalną astrometryczną realizacją systemu ICRS.
ICRF2 jest zdefiniowany poprzez precyzyjnie wyznaczone pozycje 3414 pozagalaktycznych zwartych astronomicznych radioźródeł. Jego poziom szumów nie przekracza 40 μas, zaś stabilność jego osi kształtuje się na poziomie 10 μas. Dopasowania ICRF2 do ICRS dokonano przy użyciu 138 stabilnych radioźródeł, wspólnych dla ICRF2 i ICRF-ext2 – drugiego rozszerzenia ICRF. ICRF2 jest utrzymywany przy wykorzystaniu 295 nowych w stosunku do ICRF definiujących radioźródeł, które zostały wybrane w oparciu o kryterium stabilności oraz braku rozwiniętej wewnętrznej struktury źródła i które posiadają równomierny rozkład na sferze niebieskiej.

</doc>
<doc id="2920199" url="https://pl.wikipedia.org/wiki?curid=2920199" title="Saylee Swen">
Saylee Swen

Saylee Swen (ur. 29 lutego 1984 w Monrovii) – liberyjski piłkarz grający na pozycji bramkarza w klubie LPRC Oilers.

</doc>
<doc id="2920207" url="https://pl.wikipedia.org/wiki?curid=2920207" title="Franciszka Minkowska-Brokman">
Franciszka Minkowska-Brokman



</doc>
<doc id="2920208" url="https://pl.wikipedia.org/wiki?curid=2920208" title="International Celestial Reference Frame">
International Celestial Reference Frame



</doc>
<doc id="2920213" url="https://pl.wikipedia.org/wiki?curid=2920213" title="Wielkanocne smaganie">
Wielkanocne smaganie

Wielkanocne smaganie (czes. "pomlázka", słow. "šibačka", węg. "sibala" niem. "schmackostern") – zwyczaj wywodzący się z obrzędów i praktyk pogańskich, obecnie związany z Poniedziałkiem Wielkanocnym, obchodzony w Czechach, Słowacji, Polsce i na północy Węgier. Dawniej był również dobrze zachowany w Prusach.
Etymologia i nazewnictwo.
W Polsce zwyczaj był znany jako "Śmigus" (z różnymi wariantami tego słowa). Na Kaszubach (gdzie oblewanie się wodą nie jest praktykowane) Poniedziałek Wielkanocny jest nazywany dëgòsem, a chłostanie dziewcząt jest określane jako dëgòwanié.
W literaturze czeskiej najczęściej stosowanym terminem dla tego zwyczaju jest Pomlázka. Pojęcie to jest wywodzone od czeskiego słowa "pomládit" (pomładzać) i może również odnosić się do samej rózgi wielkanocnej, która jest narzędziem stosowanym do smagania przy tym obrzędzie. Poza pomlázką Obrzęd ma w Czechach wiele regionalnych nazw, znanymi czeskimi określeniami dla tego zwyczaju są m.in. Mrskacka, Slehacka (na Morawach) oraz Smerkust (we wschodniej części krainy Czech). W wielu przypadkach etymologii słowa można się dopatrywać w śmigusie i dyngusie, ale niektóre są związane z innymi terminami stosowanymi w okresie jarych godów, w których relewantny był urodzaj i płodność.
Słowackie słowo Sibacka i węgierskie sibala, najprawdopodobniej pochodzi do frazy, które jest odpowiednikiem średniopolskiego "szybać". Jest ona synonimem, dla słów takich jak śmignąć (nadać czemuś szybki ruch, wznieść w powietrze, lub smagać), szybować, siec.
Czeskie i Słowackie określenia zwyczaju zakończone końcówką flekcyjną -ačka, luźno utożsamiają wzajemnie rózgę jak i sam zwyczaj. Podobnie w polskim języku pojęcie (nie koniecznie w ramach Wielkanocy) chłosta oznacza zarówno bicz jak i biczowanie.
Dowodem na dużą spójność oblewania ze smaganiem jest etymologia słów chlustać/chłostać oraz wieloznaczność słów zlać (polać wodą/zbić).
Obrzędy.
Zwyczaj był jedną z wielu słowiańskich praktyk obchodzonych przy nadejściu wiosny. Smaganie miało uzdrawiać, dostarczać siły witalne i wypędzać złe moce (duchy). W folklorze słowiańskim smaganie było często zbieżne z oblewaniem i wraz z nim było szczególnie ważne dla panien i dziewcząt, bo miało sprzyjać płodności. Zwyczaj ten był często praktykowany przy kolędowaniu wielkanocnym. Współcześnie zaadaptowały się także pojęcia takie jak np. "śmiguśny poniedziałek" (w Polsce), "Sibati Utorok" (na Słowacji), "Mrskany Poniedieli" (na Morawach). Chrześcijaństwo przyjmując ten pogański zwyczaj, powiązało go z cierpieniem Jezusa Chrystusa, w trakcie drogi krzyżowej i zaczęło interpretować jako rodzaj umartwiania. Na Górnym Śląsku Cieszyńskim bicie witkami interpretuje się jako "suszenie" konieczne po wcześniejszym oblaniu wodą. 
W Prusach i zachodnich Niemczech smaganie praktykowane było również w Barbórkę (ale nie na pruskim wtedy Śląsku). Na Węgrech smaganie wielkanocne jest znane tylko w niektórych regionach na północy. Na obszarze całych Węgier oraz w Austrii obrzęd znany jest w Dzień Niewiniątek, 28 Grudnia.
Chłosta religijna jako rodzaj pokuty i odganianie złych duchów była praktykowana przejściowo w wielu miejscach świata. . Istnieje teoria według której podobieństwo to ma charakter pierwotny, a także teoria, według której praktyki że dotarły wraz z kapłanami lub mnichami pochodzącymi z Włoch.

</doc>
<doc id="2920219" url="https://pl.wikipedia.org/wiki?curid=2920219" title="Amani Uwiringiyimana">
Amani Uwiringiyimana

Amani Uwiringiyimana (ur. 12 stycznia 1992 w Gisenyi) – rwandyjski piłkarz grający na pozycji obrońcy w rwandyjskim klubie Police FC.

</doc>
<doc id="2920229" url="https://pl.wikipedia.org/wiki?curid=2920229" title="Chūson-ji">
Chūson-ji

 – kompleks świątyń buddyjskich z ok. 1100 r., znajdujący się w Hiraizumi w (prefekturze Iwate), w północno-wschodniej części wyspy Honsiu. Z dawnych budowli zachowały się m.in.: Konjiki-dō (Złoty Pawilon) oraz część Kyōzō (Pawilon Sutr). Początkowo miały być one poświęcone kultowi Buddy Amidy. Obecnie jest to główna świątynia buddyjskiej sekty Tendai w tym regionie Japonii.
W 2011 świątynia została wpisana na listę światowego dziedzictwa UNESCO jako część obiektu Hiraizumi–świątynie, ogrody i stanowiska archeologiczne związane z buddyzmem Czystej Krainy.
Historia.
Sekta Tendai uważa, że kompleks Chūson-ji został wzniesiony przez ich kapłana Ennina około 850 roku. Brakuje na to jednak dowodów archeologicznych. Naukowcy twierdzą natomiast, że świątynie te zostały wybudowane w latach 1105–1126 z inicjatywy rodu Ōshū Fujiwara, północnej gałęzi potężnego rodu Fujiwara, ściśle związanego z dworem cesarskim.
Konjiki-dō.
Złoty Pawilon (nie należy mylić ze świątynią Złotego Pawilonu Kinkaku-ji w Kioto) jest jednym z ocalałych budynków z okresu świetności rodu Ōshū Fujiwara. Budynek służył jako mauzoleum dla głów rodu. Jest wykonany z drewna, ozdobiony złotem, laką, złoconym brązem, macicą perłową i półszlachetnymi kamieniami. Wewnątrz, pośrodku znajduje się posąg Buddy Amidy. Po jego bokach rzeźby dwojga bosatsu: Kannon i Seishi (wszystkie trzy są skarbami narodowymi). Pod ołtarzami leżą zmumifikowane ciała protoplasty rodu Kiyohiry i jego trzech potomków. Posiada status skarbu narodowego Japonii. Z tego powodu otoczony jest betonowym murem, chroniącym budynek przed żywiołami. Z tego okresu zachował się jeszcze pawilon Kyōzō, uznany za ważny zabytek kultury.
Większość z pozostałych kilkunastu budynków pochodzi z okresu Edo. Cztery mają status ważnego zabytku kultury.
Obiekt przechowuje kilkadziesiąt rzeźb, obrazów, przedmiotów liturgicznych i woluminów sklasyfikowanych jako skarby narodowe lub ważne zabytki kultury.

</doc>
<doc id="2920235" url="https://pl.wikipedia.org/wiki?curid=2920235" title="Tymoteusz Onyszkiewicz">
Tymoteusz Onyszkiewicz

Tymoteusz Onyszkiewicz (ur. 20 czerwca 1973) – polski poeta, prozaik, filozof oraz aktywista polityczny o poglądach anarchistycznych. Jest autorem kilkunastu wydawnictw zwartych, wśród których znajdują się tomiki wierszy, powieści, nowele, a także publikacje popularnonaukowe oraz naukowe. W swojej twórczości koncentruje się na kwestiach społecznych, myśli Wschodu, filozofii starożytnej, teologii i gnostycyzmie. Jest również teoretykiem i nauczycielem jogi, a także prowadzi zajęcia Ju-Jitsu (sensei 1 dan), samoobrony oraz Karate Shōtōkan (sensei 1 dan).
W młodości związany był z warszawską grupą anarchistyczną A-Cykliści.

</doc>
<doc id="2920240" url="https://pl.wikipedia.org/wiki?curid=2920240" title="Ono (powieść)">
Ono (powieść)

Ono - książka z 2003 roku napisana przez polską pisarkę i dziennikarkę Dorotę Terakowską.
Fabuła.
Powieść opowiada o dziewiętnastoletniej Ewie mieszkającej wraz z rodzicami i młodszą siostrą. Ewa została brutalnie zgwałcona, choć nie przyznała się do tego rodzinie. Gdy okazało się, że bohaterka jest w ciąży, postanowiła usunąć ciążę. Jednak po krótkim czasie nie decyduje się na ten krok. Postanawia swojemu dziecku wytłumaczyć brutalność świata.

</doc>
<doc id="2920242" url="https://pl.wikipedia.org/wiki?curid=2920242" title="Auto Moto Rodeo">
Auto Moto Rodeo

Auto Moto Rodeo – Polska rewia motoryzacyjna działająca w latach 1974 – 1979 przy Zjednoczonych przedsiębiorstwach rozrywkowych i następnie w latach 1984 – 1988 samodzielnie z prywatnej inicjatywy.
Brali w niej udział sławni polscy kaskaderzy motoryzacyjni Piotr Juszczyk, Zbigniew Litwiniak, Grzegorz Sielewicz, Zbigniew Garderewicz, Bogdan Pawlak, Krzysztof Stadnicki a także kaskader filmowy Zbigniew Modej.
Występy polegały na prezentowaniu możliwości ekstremalnej jazdy samochodem w tym jazdy na dwóch kołach, wykonywaniu grupowych poślizgów kontrolowanych i wielu innych ewolucjach. Pokazy uzupełniały też występy motocyklowe.
Rewia odbyła tournée po ówczesnym Związku Radzieckim i pozostałych krajach dawnego bloku wschodniego, gdzie występy gromadziły tysiące osób na największych stadionach.
W pokazach brały udział samochody polskiej produkcji – Polski Fiat 125p, Polski Fiat 126p i Polonez oraz motocykle – polska WSK i czeska CZ, a także traktor rodzimej produkcji – Ursus.

</doc>
<doc id="2920249" url="https://pl.wikipedia.org/wiki?curid=2920249" title="Agua Blanca">
Agua Blanca

Agua Blanca – miasto w południowo-wschodniej Gwatemali, w departamencie Jutiapa, około 45 km na północny wschód od stolicy departamentu, miasta Jutiapa, oraz około 35 km od granicy z Hondurasem. Miasto leży w śródgórskiej dolinie, na wysokości 897 m n.p.m., w górach Sierra Madre de Chiapas. Według danych szacunkowych w 2012 roku liczba ludności miasta wyniosła 3048 mieszkańców.
Gmina Agua Blanca.
Jest siedzibą władz gminy o tej samej nazwie, która w 2012 roku liczyła 14 531 mieszkańców. Gmina Jutiapa jest najbardziej wysuniętą na północ gminą w departamencie granicząc z departamentami Jalapa i Chiquimula. Gmina jak na warunki Gwatemali jest średniej wielkości, a jej powierzchnia obejmuje 340 km². Kilka kilometrów na północ od miasta wznosi się stratowulkan Ipala, którego krater wypełnia woda, tworząc na wysokości 1493 m n.p.m. jezioro Ipala ("Laguna de Ipala").

</doc>
<doc id="2920252" url="https://pl.wikipedia.org/wiki?curid=2920252" title="Monaster św. Jana Teologa w Hrozowie">
Monaster św. Jana Teologa w Hrozowie

Monaster św. Jana Teologa – prawosławny męski klasztor w Hrozawie powstały w 1600 lub 1639, istniejący do 1860.
Według Iriny Sluńkowej monaster został ufundowany przez Marcina Wołodkiewicza w 1600. Antoni Mironowicz, podając tę samą osobę założyciela klasztoru, twierdzi, że powstał on dopiero w 1639. Wtedy też fundator wspólnoty miał wznieść na jej potrzeby drewnianą cerkiew św. Jana Teologa. Syn Marcina, Grzegorz (Hrehory), zapisał monasterowi folwark Kasporowszczyzna i dobra Terpiłówka, jak również zbudował w kompleksie monasterskim drugą cerkiew – Zaśnięcia Matki Bożej. Ponadto w 1643 kuzynka fundatora, Radulska, zapisała w testamencie cały swój majątek klasztorowi. Kolejny dar dla monasteru przekazała Maria Wołoszka, żona Janusza Radziwiłła, gorliwa wyznawczyni prawosławia, która zapisała wspólnocie 500 złotych. Wreszcie w 1648 Wołodkowicz uczynił własnością monasteru majątek Nowy Dwór, na terenie którego działał już monaster Zaśnięcia Matki Bożej. Obydwie świątynie monasterskie były drewniane.
Klasztor podlegał początkowo monasterowi Świętego Ducha w Wilnie, następnie znalazł się w grupie monasterów podlegających monasterowi Trójcy Świętej w Słucku.
Od 1720, lub nawet od 1639, w Hrozawie równolegle istniał drugi monaster – św. Mikołaja. Klasztor utrzymywał się z otrzymanych w XVII w. majątków do 1842, gdy zgodnie z przedsięwziętą jeszcze w XVIII w. sekularyzacją majątków kościelnych w Rosji stracił swoje dobra w zamian za uzyskanie statusu monasteru III klasy i łączącej się z tym dotacji państwowej. Monaster został zamknięty w 1860, a ostatni mnisi skierowani do monasteru Trójcy Świętej w Słucku.

</doc>
<doc id="2920257" url="https://pl.wikipedia.org/wiki?curid=2920257" title="Ignacy Cieplak">
Ignacy Cieplak

Ignacy Cieplak (ur. 24 maja 1904, zm. 13 października 1991) – porucznik kawalerii Wojska Polskiego II RP.
W 1932 ukończył Szkołę Podchorążych dla Podoficerów w Bydgoszczy. 7 sierpnia 1932 Prezydent RP Ignacy Mościcki mianował go podporucznikiem ze starszeństwem z dniem 15 sierpnia 1932 i 2. lokatą w korpusie oficerów kawalerii, a generał dywizji Kazimierz Fabrycy w zastępstwie Ministra Spraw Wojskowych przydzielił do 13 pułku ułanów wileńskich w Nowej Wilejce i z dniem 1 września tego roku wyznaczył na stanowisko dowódcy plutonu. 1 marca 1935 awansował na porucznika ze starszeństwem z dniem 1 stycznia 1935 i 19. lokatą w korpusie oficerów kawalerii.
W listopadzie 1938 rozpoczął naukę w Wyższej Szkole Wojennej w Warszawie pod kierunkiem pułkownika dyplomowanego Mariana Porwita (XIX promocja 1938–1940). Wybuch wojny uniemożliwił mu zakończenie rozpoczętych studiów.
W kampanii wrześniowej 1939 walczył w sztabie Suwalskiej Brygady Kawalerii pełniąc funkcję oficera informacyjnego, a następnie oficera sztabu Zgrupowania Kawalerii generała brygady Podhorskiego i dowództwa Dywizji Kawalerii „Zaza”. Uczestniczył w bitwie pod Kockiem. Po kapitulacji przebywał w niemieckiej niewoli, między innymi w Oflagu II C Woldenberg. W styczniu 1947 w Miesięczniku Wojskowym „Bellona” został opublikowany artykuł jego autorstwa zatytułowany „Bitwa pod Stalingradem”. Za kampanię wrześniową został odznaczony Krzyżem Srebrnym Orderu Virtuti Militari. Pochowany na Cmentarzu Wojskowym na Powązkach w Warszawie (kwatera BII-6-6).

</doc>
<doc id="2920265" url="https://pl.wikipedia.org/wiki?curid=2920265" title="Lee Eun-Kyung">
Lee Eun-Kyung



</doc>
<doc id="2920268" url="https://pl.wikipedia.org/wiki?curid=2920268" title="Ten (album Girls Aloud)">
Ten (album Girls Aloud)

Ten – album Girls Aloud podsumowujący dziesięcioletnią działalność zespołu. Prócz największych przebojów, wydawnictwo zawiera cztery nowe nagrania, powstałe na potrzeby promocji albumu. Składanka ukazała się w Wielkiej Brytanii 26 listopada 2012 roku nakładem wytwórni Polydor.
Pierwszym singlem promującym wydawnictwo został utwór "Something New" wydany jako oficjalny hymn organizacji charytatywnej Children in Need w 2012 roku. Kolejnym singlem został utwór "Beautiful 'Cause You Love Me". Utwór ten dotarł tylko do 97 miejsca UK Singles Chart i jest pierwszym singlem zespołu, który nie znalazł się w top 20.
W lutym 2013 roku zespół udał się w trasę koncertową Ten - The Hits Tour 2013. 20 marca 2013 roku po ostatnim koncercie w Echo Arena w Liverpoolu zespół poinformował, że kończy działalność.

</doc>
<doc id="2920270" url="https://pl.wikipedia.org/wiki?curid=2920270" title="Lee Jae-Hyuk">
Lee Jae-Hyuk



</doc>
<doc id="2920274" url="https://pl.wikipedia.org/wiki?curid=2920274" title="Lee Kang-Seok">
Lee Kang-Seok



</doc>
<doc id="2920277" url="https://pl.wikipedia.org/wiki?curid=2920277" title="Eirik Kurland Olsen">
Eirik Kurland Olsen

Eirik Kurland Olsen (ur. 23 marca 1987) – norweski biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Hans Christer Holund pojawił się 14 lutego 2004 roku w zawodach Pucharu Kontynentalnego w Hommelvik. Zajął wtedy 82. miejsce w biegu na 10 km techniką klasyczną. W 2006 roku wystąpił na mistrzostwach świata juniorów w Kranju, gdzie wspólnie z kolegami zdobył złoty medal w sztafecie. Na rozgrywanych rok później mistrzostwach świata juniorów w Tarvisio wywalczył złoty medal w biegu łączonym na 20 km, a drużynowo Norwegowie zajęli czwartą pozycję. Trzykrotnie startował na mistrzostwach świata młodzieżowców, ale ani razu nie stanął na podium. W Pucharze Świata zadebiutował 14 marca 2009 roku w Trondheim, gdzie zajął 22. miejsce w biegu na 50 km stylem klasycznym. Tym samym już w swoim debiucie zdobył pierwsze pucharowe punkty. Była to jednak jego jedyna zdobycz punktowa w sezonie 2008/2009, który zakończył ostatecznie na 154. miejscu w klasyfikacji generalnej.
Osiągnięcia.
Puchar Świata.
Miejsca na podium.
Jak dotąd Kurland Olsen nie stawał na podium indywidualnych zawodów Pucharu Świata.

</doc>
<doc id="2920278" url="https://pl.wikipedia.org/wiki?curid=2920278" title="Lee Kyu-Hyeok">
Lee Kyu-Hyeok



</doc>
<doc id="2920282" url="https://pl.wikipedia.org/wiki?curid=2920282" title="Pustelnia Hoholicka">
Pustelnia Hoholicka

Pustelnia Hoholicka lub Oholicka – prawosławny klasztor funkcjonujący do XVII w. w okolicach Petrykowa.
Monaster nie był wspólnotą cenobityczną, ale zespołem pustelni-pieczar, w których mnisi żyli pojedynczo, w ograniczonym kontakcie ze sobą. Mnisi byli zgromadzeni wokół drewnianej cerkwi św. Dymitra. Według Iniessy Sluńkowej życie monastyczne w Pustelni Hoholickiej zostało zapoczątkowane w XVI w., gdy miejscowe ziemie należały jeszcze do książąt Olelkowiczów-Słuckich. Antoni Mironowicz wskazuje jako fundatorów Chodkiewiczów, którzy objęli miejscowy majątek dopiero w wieku XVII. Chodkiewiczowie zapisali klasztorowi, jako uposażenie, dwa folwarki z 42,5 włókami ziemi. Moment zamknięcia monasteru nie jest znany.

</doc>
<doc id="2920285" url="https://pl.wikipedia.org/wiki?curid=2920285" title="Lee Sung-Jin">
Lee Sung-Jin



</doc>
<doc id="2920287" url="https://pl.wikipedia.org/wiki?curid=2920287" title="Lee Sang-Hwa">
Lee Sang-Hwa



</doc>
<doc id="2920289" url="https://pl.wikipedia.org/wiki?curid=2920289" title="Lee Seung-Hoon">
Lee Seung-Hoon



</doc>
<doc id="2920291" url="https://pl.wikipedia.org/wiki?curid=2920291" title="Lee Young-Sun">
Lee Young-Sun



</doc>
<doc id="2920293" url="https://pl.wikipedia.org/wiki?curid=2920293" title="Bo-Ra Shin">
Bo-Ra Shin



</doc>
<doc id="2920295" url="https://pl.wikipedia.org/wiki?curid=2920295" title="Shin Jong-Hun">
Shin Jong-Hun



</doc>
<doc id="2920297" url="https://pl.wikipedia.org/wiki?curid=2920297" title="Shin Yeong-Eun">
Shin Yeong-Eun



</doc>
<doc id="2920299" url="https://pl.wikipedia.org/wiki?curid=2920299" title="Song Dae-Nam">
Song Dae-Nam



</doc>
<doc id="2920301" url="https://pl.wikipedia.org/wiki?curid=2920301" title="Park Eun-Chul">
Park Eun-Chul



</doc>
<doc id="2920304" url="https://pl.wikipedia.org/wiki?curid=2920304" title="Park Jae-Myong">
Park Jae-Myong



</doc>
<doc id="2920306" url="https://pl.wikipedia.org/wiki?curid=2920306" title="Park Si-Hun">
Park Si-Hun



</doc>
<doc id="2920309" url="https://pl.wikipedia.org/wiki?curid=2920309" title="Eugnathogobius">
Eugnathogobius

Eugnathogobius – rodzaj ryb z rodziny babkowatych.
Występowanie.
Wody słone, półsłodkie Ocean Indyjski, wpływają do wód słodkich (od Sri Lanki, Filipiny, Indonezję, po płn. Australię).
Klasyfikacja.
Gatunki zaliczane do tego rodzaju :

</doc>
<doc id="2920311" url="https://pl.wikipedia.org/wiki?curid=2920311" title="Gnathogobius">
Gnathogobius



</doc>
<doc id="2920312" url="https://pl.wikipedia.org/wiki?curid=2920312" title="Jung Jo-Gook">
Jung Jo-Gook



</doc>
<doc id="2920315" url="https://pl.wikipedia.org/wiki?curid=2920315" title="Mehdi Bazargan">
Mehdi Bazargan

Mehdi Bazargan (perski: مهدی بازرگان; ur. 1 września 1907 w Bazarganie, zm. 20 stycznia 1995 w Zurychu) – irański inżynier, polityk, premier.
Życiorys.
Był współpracownikiem premiera Mosaddegha i przeciwnikiem szacha Mohammada Rezy Pahlawiego. Po 1953, kiedy premier został obalony, Bazargan kilkakrotnie był więziony. W 1963 założył Ruch Wyzwolenia Iranu, którego stał się przywódcą. W 1964 udał się na emigrację do Francji i do kraju powrócił w 1978. W tym samym roku utworzył ugrupowanie polityczne Stowarzyszenie Wolności i Praw Człowieka. W wyniku rewolucji, która obaliła szacha, 4 lutego 1979 stanął na czele Tymczasowego Rządu Rewolucyjnego. W kwietniu pełnił również obowiązki szefa dyplomacji. 6 listopada 1979 podał się do dymisji i był w opozycji wobec Chomejniego.

</doc>
<doc id="2920323" url="https://pl.wikipedia.org/wiki?curid=2920323" title="Amol Bose">
Amol Bose

Amol Bose (ur. 1943 w Boalmari jako Amalendu Bose, zm. 23 stycznia 2012) — banglijski aktor, znany głównie z ról komediowych.

</doc>
<doc id="2920330" url="https://pl.wikipedia.org/wiki?curid=2920330" title="Szkarłatna litera (film 1926)">
Szkarłatna litera (film 1926)

Szkarłatna litera (ang. "The Scarlet Letter") – amerykański niemy film dramatyczny z 1926 roku w reżyserii Victora Sjöströma. Louis B. Mayer był przeciwny udziałowi aktorki Lillian Gish w produkcji, obawiając się sprzeciwu grup religijnych. Film był reklamowany hasłem "To jest prawdziwy obraz 'A'" (ang. It's a real 'A' picture), gdzie A oznaczało niewierność od ang. adultery. Film okazał się finansową porażką. Kopie filmu znajdują się w archiwach filmowych Metro-Goldwyn-Mayer oraz United Artists, a także w UCLA Film and Television Archive.

</doc>
<doc id="2920336" url="https://pl.wikipedia.org/wiki?curid=2920336" title="Kościół Najświętszej Maryi Panny Niepokalanie Poczętej w Wołczynie">
Kościół Najświętszej Maryi Panny Niepokalanie Poczętej w Wołczynie

Kościół Najświętszej Maryi Panny Niepokalanie Poczętej – rzymskokatolicki kościół parafialny znajdujący się przy ulicy Kościelnej 2 w Wołczynie, należący do Parafii NMP Niepokalanie Poczętej w dekanacie Wołczyn, diecezji kaliskiej. 
Historia kościoła.
Neogotycki kościół parafialny został zbudowany w latach 1859–1861, jako świątynia katolicka. Plan kościoła został wykonany przez architekta Alexisa Langera z Wrocławia (był on również wykonawcą kościołów we Wrocławiu, Tułach, Katowicach czy Wałbrzychu). Kamień węgielny został poświęcony 19 listopada 1859 roku, a już 9 czerwca 1861 roku świątynia została konsekrowana. Budowniczym kościoła był górnośląski duchowny Polak – ks. Leopold Nerlich. W 1862 roku kościół otrzymuje miano kościoła parafialnego. W 1888 roku dobudowane zostaje nowe wejście na chór organowy, które istnieje do dnia dzisiejszego. W latach 1923–1931, za kadencji proboszcza księdza Maksymiliana Sauera, zostają zainstalowane 3 dzwony na wieży kościelnej oraz witraże Serca Bożego i św. Franciszka. Po II wojnie światowej, w 1969 roku położono posadzkę, w kolejnych latach nastąpiło odnowienie wnętrza kościoła (1988 rok), wymieniono pokrycie dachu (1999 rok), a w grudniu 2003 roku zamontowano oświetlenie na elewacji zewnętrznej.

</doc>
<doc id="2920337" url="https://pl.wikipedia.org/wiki?curid=2920337" title="Półwiosek (przystanek kolejowy)">
Półwiosek (przystanek kolejowy)

Półwiosek – zlikwidowany wąskotorowy przystanek kolejowy w Półwiosku Lubstowskim, w powiecie konińskim, w woj. wielkopolskim, w Polsce. Przystanek znajdował się przy drodze wojewódzkiej nr 263, na wschód od Ślesina, na 9 kilometrze linii Cegielnia – Sompolno. Od przystanku odgałęziała się także bocznica szlakowa do cukrowni w Gosławicach. Torowisko zostało rozebrane lub jest nieprzejezdne.

</doc>
<doc id="2920340" url="https://pl.wikipedia.org/wiki?curid=2920340" title="Jasnogórski Zespół Wokalny Camerata">
Jasnogórski Zespół Wokalny Camerata

Jasnogórski Zespół Wokalny „Camerata” – polski chór młodzieżowy.
Powstał w grudniu 1988 roku w Częstochowie. Jego założycielem i dyrygentem do roku 2006 był Przemysław Jeziorowski. Początkowo tworzyli go studenci Instytutu Muzyki dawnej Szkoły Pedagogicznej i uczniowie Zespołu Szkół Muzycznych w Częstochowie. Od 1992 r. zespół działa przy Sanktuarium Jasnogórskim. Od 2006 roku zespołem dyryguje Jarosław Jasiura. Obecnie w skład chóru wchodzi młodzież z rejonu Częstochowy. „Camerata” w swym repertuarze ma zarówno utwory kościelne, między innymi odkryte niedawno przez muzykologów utwory z archiwum klasztoru na Jasnej Górze, jak i utwory świeckie. Zespół zakończył działalność w 2013.

</doc>
<doc id="2920341" url="https://pl.wikipedia.org/wiki?curid=2920341" title="Aphyosemion monroviae">
Aphyosemion monroviae



</doc>
<doc id="2920342" url="https://pl.wikipedia.org/wiki?curid=2920342" title="Roloffia monroviae">
Roloffia monroviae



</doc>
<doc id="2920344" url="https://pl.wikipedia.org/wiki?curid=2920344" title="Fluorek chromu">
Fluorek chromu



</doc>
<doc id="2920346" url="https://pl.wikipedia.org/wiki?curid=2920346" title="Sebastián Martínez y Pérez (obraz Francisca Goi)">
Sebastián Martínez y Pérez (obraz Francisca Goi)

Sebastián Martínez y Pérez (hiszp. "Sebastián Martínez y Pérez") – obraz olejny hiszpańskiego malarza Francisca Goi (1746–1828) przedstawiający jego przyjaciela, Sebastiána Martíneza. 
Okoliczności powstania.
Sebastián Martínez y Pérez (1747–1800) był zamożnym kupcem pochodzącym z północno-wschodniej Hiszpanii, a jednocześnie mecenasem sztuki i człowiekiem oświecenia. Był bliskim przyjacielem Goi. Malarz spędził w jego domu w Kadyksie niemal pół roku, kiedy podróżując do Andaluzji poważnie zachorował. Na krótko przed przyjazdem do Kadyksu (prawdopodobnie przed atakiem choroby) Goya namalował portret Martineza, który kupiec otrzymał w prezencie.
Opis obrazu.
W 1792 roku Martínez miał 44 lata, w okresie od maja do lipca przebywał w Madrycie. Goya przedstawił jego profil na neutralnym tle, kupiec siedzi na krześle z twarzą zwróconą w kierunku widza. Ubrany jest w eleganckie żółte spodnie ze srebrnymi guzikami i klamrami oraz jedwabny, pasiasty żakiet, według angielskiej mody. Ubranie świadczy o jego statusie, ponadto nawiązuje do faktu, że Martínez handlował jedwabiem. Kolor żakietu oddano za pomocą niebieskich laserunków. Na trzymanej w dłoni kartce widnieje inskrypcja: Dn Sebastian / Martinez / Por su Amigo / Goya / 1792 ("Don Sebastián Martínez, przez jego przyjaciela Goyę, 1972"). Róg kartki jest zawinięty, druga strona wskazuje na to, że Martinez spogląda na rysunek lub rycinę – rodzaj dzieł, które z zapałem kolekcjonował. Spokojne spojrzenie kupca wyraża pogodę ducha, wraz z harmonijnymi, żywymi kolorami podkreśla łączącą ich przyjaźń.
Proweniencja.
Portret należał do Martineza aż do jego śmierci w 1800 roku. Odziedziczyła go jego córka Catalina, a następnie jej córka Josefa. Obraz był w posiadaniu męża Josefy aż do jego śmierci w 1829 roku. Na początku XX wieku obraz pojawił się u madryckich marszandów (Salcedo Nijo Co.), a następnie w Nowym Jorku (M. Knoedler &amp; Co.) w latach 1905–1906. W 1906 roku kurator Roger Fry nabył obraz dla Metropolitan Museum of Art, gdzie obecnie się znajduje.

</doc>
<doc id="2920349" url="https://pl.wikipedia.org/wiki?curid=2920349" title="Leśniczówka Kujawska">
Leśniczówka Kujawska

Leśniczówka Kujawska – zlikwidowany wąskotorowy przystanek kolejowy i ładownia w miejscowości Leśnictwo, w powiecie konińskim, w woj. wielkopolskim, w Polsce. Przystanek znajdował się przy drodze wojewódzkiej nr 263, na północ od miejscowości, na 13 kilometrze linii Cegielnia – Sompolno. Ładowano tu także na wagony drewno z pobliskiego składu. Torowisko zostało rozebrane lub jest nieprzejezdne.

</doc>
<doc id="2920351" url="https://pl.wikipedia.org/wiki?curid=2920351" title="Ignacewo (przystanek kolejowy)">
Ignacewo (przystanek kolejowy)

Ignacewo – zlikwidowany wąskotorowy przystanek kolejowy w Ignacewie, w powiecie konińskim, w woj. wielkopolskim, w Polsce. Przystanek znajdował się przy drodze wojewódzkiej nr 263, na wschód od miejscowości, na 16 kilometrze linii Cegielnia – Sompolno. Torowisko zostało rozebrane lub jest nieprzejezdne.

</doc>
<doc id="2920352" url="https://pl.wikipedia.org/wiki?curid=2920352" title="Ostatnia Wieczerza (obraz El Greca)">
Ostatnia Wieczerza (obraz El Greca)

Ostatnia Wieczerza – obraz autorstwa hiszpańskiego malarza pochodzenia greckiego Dominikosa Theotokopulosa, znanego jako El Greco.
Opis Ostatniej Wieczerzy znajduje się we wszystkich czterech Ewangeliach. To podczas niej uczniowie dowiadują się, iż Syn Boży zostanie zdradzony przez jednego z nich. Motyw Ostatniej Wieczerzy jest jednym z najczęściej przedstawianych w sztuce sakralnej. Przeważnie ukazywano dwunastu apostołów siedzących za stołem przodem do widza. Układ postaci bywał różny, lecz El Greco zdecydował się na innowacyjne rozwiązanie kompozycyjne.
W komnacie o dwojgu drzwiach, po obu stronach kwadratowego stołu siedzą apostołowie. W centralnej części dominującą postacią tworzącą wierzchołek trójkąta jest Jezus. Uczniowie wydają się poruszeni usłyszaną nowiną o zdradzie. Szaty prawie wszystkich uczniów utrzymane są w podobnej szkarłatnoczerwonej tonacji, jedynie Judasz siedzący tyłem do widza odziany jest na czarno. El Greco bardzo wyraziście zaakcentował jego postać skupiając na nim ciężar winy zdrady oraz czyniąc go głównym bohaterem przedstawionej sceny. Prostokątne drzwi i kwadratowe kafelki posadzki zwiększają perspektywę, potęgując iluzję głębi obrazu.

</doc>
<doc id="2920354" url="https://pl.wikipedia.org/wiki?curid=2920354" title="Gospodarka Bangladeszu">
Gospodarka Bangladeszu

Gospodarka Bangladeszu jest gospodarką szybko rozwijającą się w regionie Azji Południowej. ONZ zalicza go do mimo wszystko nadal grupy jednych z najsłabiej rozwiniętych państwa świata (tzw. LDC – "Least Developed Countries").
Rolnictwo.
Bangladesz jest krajem rolniczym, obszary rolne zajmują około 63% powierzchni kraju. W sektorze rolniczym zajęcie znajduje niemal połowa pracowników (45%). Głównymi uprawami są ryż, pszenica, proso, warzywa, banany, trzcina cukrowa, herbata, tytoń, różne egzotyczne przyprawy, palma kokosowa. Rolnictwo w Bangladeszu jest silnie rozdrobnione, około 45% gospodarstw zajmuje powierzchnię poniżej 1 ha.
Przemysł.
Przemysł spożywczy i przetwórstwa produktów rolnych, głównie juty i bawełny. Niewielkie wydobycie ropy naftowej i gazu ziemengo w Zatoce Bengalskiej. 2 rafinerie ropy naftowej.
Handel zagraniczny.
Bangladesz eksportuje głównie jutę i wyroby jutowe, a także herbatę i skóry. Importuje m.in. żywność, paliwa i chemikalia.

</doc>
<doc id="2920359" url="https://pl.wikipedia.org/wiki?curid=2920359" title="Chaetodon ornatus">
Chaetodon ornatus



</doc>
<doc id="2920360" url="https://pl.wikipedia.org/wiki?curid=2920360" title="Chaetodon ornatissimus kaupi">
Chaetodon ornatissimus kaupi



</doc>
<doc id="2920361" url="https://pl.wikipedia.org/wiki?curid=2920361" title="Chaetodon lydiae">
Chaetodon lydiae



</doc>
<doc id="2920362" url="https://pl.wikipedia.org/wiki?curid=2920362" title="Gończy angielsko-francuski">
Gończy angielsko-francuski

Gończy angielsko-francuski – angielsko-francuska rasa psa myśliwskiego zaliczana do psów gończych. Towarzyszy przy polowaniach na zwierzynę.
Historia.
Początki rasy sięgają czasów Ludwika XV (1710–1774). Psy tej rasy uchodziły od dawna za najskuteczniejsze psy do polowania na płową zwierzynę. W początkach XVIII w. hrabia Tuluzy postanowił dodać do francuskich sfor gończych nieco brytyjskiej krwi, by z jednej strony wzmocnić psy, a z drugiej nieco zrównoważyć oraz złagodzić ich charakter. W tym celu sprowadzono do Francji z Wielkiej Brytanii foxhoundy, wyspecjalizowane w polowaniach na lisa. Zwierzęta te były żywsze i odporniejsze na warunki otoczenia od psów hodowli francuskiej. Jeśli zaufać francuskim rejestrom łowieckim z końca XIX w., psy otrzymane z tych krzyżówek nazywano przez długi czas "bastarde", czyli mieszańcami lub kundlami.

</doc>
<doc id="2920365" url="https://pl.wikipedia.org/wiki?curid=2920365" title="Asunción Mita">
Asunción Mita

Asunción Mita – miasto w południowo-wschodniej Gwatemali, w departamencie Jutiapa, około 32 km na północny wschód od stolicy departamentu, miasta Jutiapa, oraz około 20 km od granicy z Hondurasem. Miasto leży u podnóża gór Sierra Madre de Chiapas, na wysokości 466 m n.p.m. Według danych szacunkowych w 2012 roku liczba ludności miasta wyniosła 19 228 mieszkańców.
Gmina Asunción Mita.
Jest siedzibą władz gminy o tej samej nazwie, która w 2012 roku liczyła 41 028 mieszkańców. Gmina jak na warunki Gwatemali jest średniej wielkości, a jej powierzchnia obejmuje 476 km².
Sport.
W mieście funkcjonuje klub piłkarski Deportivo Mictlán. Rozgrywa mecze na lokalnym obiekcie Estadio La Asunción.

</doc>
<doc id="2920367" url="https://pl.wikipedia.org/wiki?curid=2920367" title="Panzer-Division Kempf">
Panzer-Division Kempf



</doc>
<doc id="2920369" url="https://pl.wikipedia.org/wiki?curid=2920369" title="Cities in Motion 2">
Cities in Motion 2



</doc>
<doc id="2920370" url="https://pl.wikipedia.org/wiki?curid=2920370" title="Chrysobothris">
Chrysobothris

Zrąbień ("Chrysobothris") – rodzaj chrząszczy zaliczany do rodziny bogatkowatych (Buprestidae ), podrodziny "Buprestinae" i plemienia "Chrysobothrini" dla którego stanowi rodzaj typowy. 
Takson "Chrysobothris" jako samodzielny rodzaj wyodrębniony został z rodzaju "Buprestis". Jego gatunkiem typowym jest "Chrysobothris chrysostigma" (oryginalnie opisany przez Linneusza w 1758 roku jako "Buprestis chrysostigma"). Wyróżnia się trzy podrodzaje:
Wywodząca się z greki nazwa rodzajowa oznacza „o złotych dołkach” i odnosi się budowy pokryw skrzydeł na których występują zazwyczaj metalicznie ubarwione zagłębienia. Znana jest ona w dwóch wariantach. Pierwotnie opublikowana została wersja w pisowni "„Chrysobotris”" która jest jednak niepoprawna ortograficznie i może być efektem przypadkowego pominięcia litery „h”. W późniejszych pracach entomologicznych a także na etykietach okazów z kolekcji Eschscholtza występuje powszechnie dziś używana, utrwalona i sugerowana jako prawidłowa wersja w pisowni "„Chrysobothris”".
"Chrysobothris" sp., wraz z "Agrilus" sp., jest jednym z dwóch kosmopolitycznych rodzajów w obrębie rodziny bogatkowatych. Obejmuje on 708 opisanych do 2010 r. gatunków rozsiedlonych we wszystkich krainach zoogeograficznych. Z cała pewnością istnieje też duża liczba kolejnych, jeszcze nieodkrytych. Część z gatunków różnicuje się ponadto na podgatunki, których opisano około 35. Rozsiedlenie znanych przedstawicieli rodzaju "Chrysobothris" jest nierównomierne w różnych obszarach geograficznych, np. w USA i Kanadzie występuje około 130 z nich, w Australii natomiast zaledwie 12. W Europie stwierdzono występowanie 9 gatunków z których cztery zaliczają się do fauny Polski:
Ponadto do rodzaju "Chrysobothris" należą następujące gatunki (pominięto wymienione wyżej):

</doc>
<doc id="2920372" url="https://pl.wikipedia.org/wiki?curid=2920372" title="Isao Takahata">
Isao Takahata

 – japoński reżyser filmowy, producent i scenarzysta anime, współzałożyciel (wraz ze swym przyjacielem i współpracownikiem Hayao Miyazakim) wytwórni filmów animowanych Studio Ghibli. Do jego najważniejszych filmów należą: dramat wojenny "Grobowiec świetlików" i obyczajowy "Powrót do marzeń".
Życiorys.
Urodzony w Ujiyamadzie (obecnie Ise) w prefekturze Mie, ukończył prestiżową japońską uczelnię – Uniwersytet Tokijski – po czym, zachęcony przez przyjaciela, złożył podanie i został przyjęty do pracy w studiu filmowym Toei Animation. Jego debiutem reżyserskim był "" ("Horus, książę Słońca"), który poniósł finansową klęskę, aczkolwiek został później doceniony przez krytyków (magazyn „Animage” umieścił go na trzecim miejscu 100 najlepszych filmów anime). Co nietypowe dla reżysera filmów animowanych, Takahata nigdy wcześniej nie pracował jako rysownik czy animator.
Podczas pracy w Toei poznał Hayao Miyazakiego, który m.in. był jednym z rysowników pracujących nad "Horusem". W 1972 Takahata wyreżyserował "Panda KoPanda", według scenariusza Miyazakiego.
W 1981 nakręcił komedię "Jarinko Chie", a w latach 1981–1983 – serial animowany (64 odcinki) pod tym samym tytułem. W 1982 wyreżyserował film "Serohiki no Gōshu" ("Wiolonczelista Gōshu"), do którego napisał scenariusz według opowiadania Kenjiego Miyazawy. Film został wysoko oceniony przez krytykę.
Gdy Miyazaki tworzył film "Nausicaä z Doliny Wiatru", zwrócił się do Takahaty, by został producentem, co ten uczynił mimo braku doświadczenia w tej roli. Po sukcesie "Nausiki" Miyazaki założył Studio Ghibli, z Takahatą jako współzałożycielem. Obaj twórcy współpracują w reżyserii, pisaniu scenariuszy i produkcji. Takahata był producentem "Laputy" (1986) i dyrektorem muzycznym "Podniebnej poczty Kiki" (1989); on też przekonał Joe Hisaishiego do pisania muzyki do filmów pełnometrażowych.
Pierwszym filmem Studia w reżyserii i według scenariusza Isao Takahaty był wojenny dramat "Grobowiec świetlików" z 1988, określony mianem jednego z najlepszych filmów tego gatunku. Jego kolejnymi filmami były obyczajowy "Powrót do marzeń", komediowy "Rodzinka Yamadów" i ekologiczny "Szopy w natarciu". Wcześniej, w 1987, nakręcił według własnego scenariusza nie-animowany film dokumentalny "Yanagawa Horiwari Monogatari" ("Opowieść o kanałach Yanagawy"), zrealizowany za prywatne pieniądze Miyazakiego. Film "Księżniczka Kaguya" nakręcony na podstawie dawnej baśni japońskiej był nominowany do Oscara w kategorii „Najlepszy pełnometrażowy film animowany” za rok 2014.
W wywiadzie z 1992 Takahata stwierdził, że wysoko ceni francuską sztukę filmową, m.in. twórcę animacji Paula Grimault, którego twórczość miała wpływ na jego decyzję o rozpoczęciu pracy przy filmach animowanych; ceni także Fredericka Backa i Jurija Norsztejna. W 2015 został oficerem francuskiego Orderu Sztuki i Literatury.

</doc>
<doc id="2920374" url="https://pl.wikipedia.org/wiki?curid=2920374" title="Canon EF-M 22 mm f/2 STM">
Canon EF-M 22 mm f/2 STM

Canon EF-M 22 mm f/2 STM - obiektyw stałoogniskowy firmy Canon. Wraz z obiektywem 18-55 mm f/3.5-5.6 IS STM był to pierwszy obiektyw używającym mocowania Canon EF-M i przeznaczony do aparatu Canon EOS M.
Budowa.
Obiektyw mierzy 23,7 mm długości i 60,9 mm średnicy, jego masa wynosi 105 gramów. Obiektyw składa się z siedmiu soczewek (z czego jedna jest asferyczna) w sześciu grupach. Przysłona składa się z siedmiu listków. Maksymalna wartość przysłony wynosi 22.
Historia.
Obiektyw został wprowadzony do sprzedaży we wrześniu 2012.
Ocena.
Obiektyw został oceniony bardzo pozytywnie, chwalony jest za znakomitą ostrość nawet przy maksymalnym otwarciu przysłony, brak dystorsji i niewielką aberrację chromatyczną. Największą wadą obiektywu jest bardzo duże winietowanie przy minimalnej wartości przysłony. 

</doc>
<doc id="2920376" url="https://pl.wikipedia.org/wiki?curid=2920376" title="Eleutheropolis">
Eleutheropolis



</doc>
<doc id="2920377" url="https://pl.wikipedia.org/wiki?curid=2920377" title="Ruch antyatomowy">
Ruch antyatomowy



</doc>
<doc id="2920383" url="https://pl.wikipedia.org/wiki?curid=2920383" title="Operacja Graffham">
Operacja Graffham

Operacja Graffham – podstęp zastosowany przez aliantów w czasie II wojny światowej będący częścią operacji Bodyguard – akcji dezinformacyjnej mającej wprowadzić w błąd przeciwnika odnośnie do miejsca inwazji na kontynencie. Działanie to uzupełniało – od strony politycznej – operację Fortitude-Północ. Obie miały na celu stworzenie wrażenia dążenia do działań inwazyjnych aliantów w Norwegii na początku lata 1944 roku. Przy kodowaniu operacji wykorzystano nazwę wsi w hrabstwie West Sussex, w dystrykcie Chichester.
Planowanie operacji rozpoczęto 10 lutego 1944 roku. W odróżnieniu od pozostałych elementów operacji Bodyguard, "Graffham" została zaplanowana i przeprowadzona przez Brytyjczyków, bez udziału Amerykanów, ale w porozumieniu z Rosjanami. Celem operacji "Graffham" było przekonanie wywiadu niemieckiego, że alianci zacieśniają związki polityczne ze Szwecją w ramach przygotowywanego lądowania w Norwegii. Podwójni agenci (schwytani szpiedzy niemieccy, którzy za cenę życia zdecydowali się pójść na współpracę z Kierownictwem Operacji Specjalnych – SOE) donosili do Berlina o powstaniu w Edynburgu misji wojskowej i morskiej ZSRR. 
Składało się na to kilka spotkań brytyjskich i szwedzkich przedstawicieli władz (głównie brytyjskiego posła w Sztokholmie, sir Victora Malleta, ze szwedzkim sekretarzem stanu ds. polityki zagranicznej Erikiem Bohemanem), a także skupowanie norweskich papierów wartościowych oraz wykorzystanie podwójnych agentów do rozpuszczania plotek. Gazety pisały o sprawdzaniu przez aliantów stanu mostów i dostępności lotnisk. Szwecja zachowała podczas wojny neutralność, należało się więc spodziewać, że jeśli jej rząd da się przekonać do alianckiej inwazji w Norwegii, wiadomość ta dotrze do niemieckiego wywiadu.
Tymczasem wpływ operacji "Graffham" okazał się znikomy. Szwedzki rząd zgodził się na kilka tylko ustępstw w trakcie negocjacji i niewielu wyższych przedstawicieli władz uwierzyło w alianckie lądowanie w Norwegii. Powątpiewa się we wpływ operacji "Graffham" i Fortitude-Północ na poczynania Niemców w Skandynawii, chociaż Abwehra była o poczynaniach brytyjskich informowana na bieżąco.

</doc>
<doc id="2920384" url="https://pl.wikipedia.org/wiki?curid=2920384" title="Aleksandra Pezda">
Aleksandra Pezda

Aleksandra Pezda (ur. w Gorzowie Wlkp.) – polska dziennikarka, publicystka, reportażystka. Specjalizuje się w tematyce współczesnej edukacji i szkolnictwa. Autorka książek:
Życiorys.
Wieloletnia publicystka „Gazety Wyborczej” z którą związana jest od początku XXI wieku. Specjalizuje się w problematyce współczesnej edukacji na różnych szczeblach szkolnictwa włącznie ze szkolnictwem wyższym oraz wpływem cyfryzacji na dzisiejsze szkolnictwo. Jako jedna z pierwszych stawała w obronie twórczości Witolda Gombrowicza i Stanisława Ignacego Witkiewicza organizując akcję przeciwko usunięciu ich z listy lektur przez ministra edukacji narodowej Romana Giertycha.
Jedna z inicjatorek wyprawy 25 reporterów do polskich szkół, która przerodziła się następnie w akcję społeczną „Szkoła z klasą 2.0". Organizatorka i prelegentka różnych debat i konferencji dotyczących problematyki edukacji w Polsce, w tym między innymi „Wyzwania Cyfrowej Polski 2012”, międzynarodowa konferencja „Gazety”, „Laptop dla pierwszaka” (obserwowała i analizowała Technologiczny Plan dla Edukacji w Portugalii, w ramach którego półtora miliona portugalskich uczniów i nauczycieli zostało wyposażonych w laptopy).
Była dziennikarką radia Tok FM, gdzie w ramach pasma „Wieczór Radia TOK FM” prowadziła autorskie audycje "„Gra w klasy”" oraz "„Jestem z miasta”". Publikuje m.in. w Forbes Women, Dużym Formacie, Urodzie Życia i Onecie.

</doc>
<doc id="2920385" url="https://pl.wikipedia.org/wiki?curid=2920385" title="Eberhard Nestle">
Eberhard Nestle

Christoph Eberhard Nestle (ur. 1 maja 1851 w Stuttgarcie, zm. 9 marca 1913 tamże) – niemiecki orientalista, biblista, krytyk i wydawca greckiego tekstu Nowego Testamentu oraz duchowny luterański.
Źródła.
Zachowało się niewiele źródeł do biografii Nestlego, do czego przyczyniły się obie wojny światowe. Ponadto w przeciwieństwie do Tischendorfa, Nestle bardzo oszczędnie pisał na swój temat. Najważniejszymi źródłami do rekonstrukcji jego biografii są m.in. wybór listów oraz esej, opublikowane w 1951 przez jego syna Erwina (z okazji setnej rocznicy urodzin ojca) oraz dwa biograficzne eseje, napisane po śmierci uczonego w 1916.
Życiorys.
Eberhard Nestle urodził się 1 maja 1851 roku w Stuttgarcie jako syn prokuratora trybunału w Stuttgarcie Christiana Gottlieba Nestle (1808–1879) i jego żony Sophie Beate z domu Kleinmann (1820–1855).
W latach 1869–1874 studiował na Uniwersytecie Eberharda Karola w Tybindze. W roku 1870, podczas wojny francusko-pruskiej, zgłosił się do wojskowej służby medycznej. W okolicach Sedanu zachorował na tyfus. Przebyta choroba trwale osłabiła jego organizm.
W 1874 roku obronił doktorat na temat różnic pomiędzy hebrajskim a greckim tekstem Księgi Ezechiela. Po ukończeniu studiów w roku 1874 przez krótki okres pracował jako wikary w Ravensburgu, następnie jako zastępca seminaryjnego bibliotekarza w Tybindze. Później kontynuował studia orientalistyczne w Lipsku i Berlinie, po czym przez dwa lata (1875–1877) służył jako zastępca niemieckiego pastora w Londynie.
Podczas swego pobytu w Londynie Eberhard Nestle uczył się syryjskiej paleografii w British Museum. W rezultacie w roku 1881 opublikował gramatykę syryjską.
Latem 1877 roku został tutorem na Uniwersytecie w Tybindze, gdzie nauczał języków semickich. W 1880 roku przyjął propozycję pracy jako diakon w parafii w Münsingen. Ożenił się z Klarą Kommerell, córką profesora matematyki. Nestle bardzo poważnie traktował swoje obowiązki pastora, ale pomimo tego nie zaniedbał swej kariery naukowej. Żonę Klarę nauczył greckiego, aby mu pomagała przy kolacjonowaniu rękopisów greckich. W 1883 małżonkom urodził się syn Erwin. W roku 1887 Klara Nestle zmarła na raka, a 3 lata później Eberhard ożenił się powtórnie z córką pastora Elisabeth Aichele (1867–1944), z którą miał pięć córek i jednego syna.
W 1898 przeniósł się do małego miasta Maulbronn, gdzie wykładał w tamtejszym seminarium teologicznym. W roku 1912 został dyrektorem seminarium. Wkrótce potem trafił do szpitala w Stuttgarcie, gdzie zmarł 9 marca 1913 roku. Pochowany został na parafialnym cmentarzu w Maulbronn. Jedynym napisem na jego grobie jest słowo „Pax”. Na pogrzeb przybył z Anglii jego wieloletni przyjaciel i orientalista Rendel Harris.
Nestle nigdy nie został zatrudniony na wyższej uczelni na pełny etat. Przez całe swoje życie miał trudności finansowe i niewiele podróżował, a najważniejszym wyjazdem zagranicznym był dwuletni pobyt w Anglii. Jakkolwiek marzył o podróżach (do Ziemi Świętej), nie mógł ich zrealizować ze względu na ograniczenia finansowe oraz kłopoty zdrowotne.
Religijność Nestlego.
Zarówno w Berlinie, jak i w Londynie miał okazję słuchać amerykańskiego ewangelistę Roberta Pearsalla Smitha (jeden z założycieli ruchu uświęceniowego). W Berlinie nie oceniał go zbyt entuzjastycznie, jednak w Anglii był pod tak silnym wrażeniem, że z tego powodu zamierzał przerwać swoje studia orientalistyczne. Jego ojciec prosił go w liście, by tego nie czynił, ponieważ studia orientalistyczne nie mają charakteru antychrystowego (list z 12 czerwca 1875). Ostatecznie Eberhard posłuchał rady ojca. Jego syn Erwin odnotował, że pobożność Eberharda bardziej niż na dogmatach zasadzała się na religii serca. H. Holzinger odnotował, że Nestle dystansował się od kwestii systematyczno-teologicznych. Według Holzingera w życiu Nestlego wszystko było skoncentrowane na Ewangelii.
Działalność naukowa i publicystyczna.
Nestle jest autorem licznych publikacji. Według jego syna, Erwina, w jednym tylko roku 1905 opublikował 225 prac, a pomiędzy 1908 a 1912 rokiem napisał nie mniej niż 743 artykułów. Znaczna część owych publikacji to krótkie noty.
W 1898 roku wydał anonimowo Novum Testamentum Graece. Wydanie Nestlego wyeliminowało skrajności poprzednich wydań. Wydanie Tischendorfa ("Editio Octava Critica Maior") nadmiernie faworyzowało Kodeks Synajski, natomiast wydanie Westcotta i Horta ("The New Testament in the Original Greek") faworyzowało Kodeks Watykański.
Publikacja Nestlego otrzymała bardzo pozytywną recenzję w „Expository Times”, gdzie chwalono jej wyższość nad Textus receptus. Wydanie Nestlego zostało przyjęte przez Brytyjskie i Zagraniczne Towarzystwo Biblijne, zastępując inne wydania greckiego Nowego Testamentu i stało się nowym "textus receptus". Następne wydania nie były już anonimowe. Do roku 1950 Nowy Testament Nestlego sprzedał się w nakładzie ponad pół miliona egzemplarzy.
Jakkolwiek Nestle jest znany przede wszystkim z wydania Nowego Testamentu, przez całe swoje życie interesował się Septuagintą.

</doc>
<doc id="2920386" url="https://pl.wikipedia.org/wiki?curid=2920386" title="Ordynacja zasławska">
Ordynacja zasławska

Ordynacja zasławska została założona w 1907 przez Romana Damiana Sanguszkę i zatwierdzona przez cara Mikołaja II. Obejmowała dobra rodziny Sanguszków pozostałe w zaborze rosyjskim, które objął on 1860 roku. 
Ordynacja obejmowała 95 wsi i 3 miasta (Sławuta, Zasław, Kornica), a także folwarki podzielone na 3 klucze (sławucki, zasławski, białogrodzki). Klucz sławucki obejmował 61 folwarków z 25 tys. ha gruntów ornych, 38 tys. ha lasów iglastych, 3 750 ha lasów liściastych oraz łąk, oraz 3 tys. stawów, jezior i nieużytków.
Reskrpyt cesarski nie wspominał o siedzibie ordynacji, ale w polskiej literaturze przyjęło się ją nazywać "ordynacją zasławską", gdyż to klucz zasławski stanowił jej większą część. Sam książę rezydował jednak w Sławucie. Większą część ordynacji stanowiły świetnie zarządzane lasy, jeden z ostatnich tak wielkich kompleksów na Wołyniu.
Ponieważ jej założyciel nie miał dzieci, zgodnie ze statutem jej dziedzicem miał zostać jego bratanek Roman Władysław Sanguszko, który był jej teoretycznym ostatnim ordynatem do 1920 roku gdy na mocy Tratatu Ryskiego jej posiadłości znalazły się po stronie Związku Radzieckiego.

</doc>
<doc id="2920387" url="https://pl.wikipedia.org/wiki?curid=2920387" title="Aleksander Lipowski">
Aleksander Lipowski

Aleksander Lipowski (ur. 5 czerwca 1932 w Moskwie, zm. 26 sierpnia 2014) – polski operator filmowy.
Filmografia.
zdjęcia

</doc>
<doc id="2920393" url="https://pl.wikipedia.org/wiki?curid=2920393" title="Cordyline fruticosa">
Cordyline fruticosa



</doc>
<doc id="2920394" url="https://pl.wikipedia.org/wiki?curid=2920394" title="Wiktor Choriew">
Wiktor Choriew

Wiktor Choriew (ros. Виктор Александрович Хорев, ur. 22 lutego 1932 w Wołogdzie, zm. 26 maja 2012 w Grodnie) – rosyjski slawista, znawca literatury polskiej.
Życiorys.
Ukończył w roku 1954 studia na wydziale filologicznym Uniwersytetu Moskiewskiego im. M. Łomonosowa. W roku 1957 uzyskał aspiranturę w Instytucie Słowianoznawstwa Rosyjskiej Akademii Nauk, w roku 1978 doktorat nauk filologicznych, w roku 1993 został powołany na profesora. W roku 2009 otrzymał godność zasłużonego działacza nauk Federacji Rosyjskiej, w roku 2012 doktorat honoris causa uniwersytetu w Grodnie. 
Zajmował się głównie literaturą polską, zwłaszcza literatami współczesnymi, jak K.I.Gałczyński, K.Filipowicz, St.Witkiewicz, W.Gombrowicz, T.Konwicki, St.Dygat, J.Iwaszkiewicz, S.Mrożek, T.Różewicz. Opublikował ponad 350 prac naukowych. 
Był członkiem rosyjsko-polskiej komisji historycznej, zastępcą prezesa towarzystwa „Rosja-Polska”. 
Kierował międzynarodowym projektem „Rosja-Polska. Wzajemne postrzeganie w literaturze i kulturze”.

</doc>
<doc id="2920396" url="https://pl.wikipedia.org/wiki?curid=2920396" title="Włośnianka malutka">
Włośnianka malutka

Włośnianka malutka ("Hebeloma pusillum" J.E. Lange) – gatunek grzybów należący do rodziny "Hymenogastraceae".
Systematyka i nazewnictwo.
Pozycja w klasyfikacji według Index Fungorum: "Hebeloma, Hymenogastraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Niektóre synonimy łacińskie:
Nazwę polską podał Władysław Wojewoda w 2003 r.
Morfologia.
Średnica 1–3 cm. U młodych okazów płaskostożkowaty, u starszych dzwonkowaty, w końcu łukowaty i zazwyczaj posiadający tępy garb. Brzeg ostry i gładki, długo pozostaje podwinięty. Powierzchnia jedwabiście połyskująca lub matowa, podczas wilgotnej pogody śliska i lepka. Środek kapelusza ma barwę od orzechowej do cynamonowobrązowej, zewnętrzna część jest dużo jaśniejsza – kremowobiała a strefa brzegowa biaława.
Szerokie, wąsko przyrośnięte, o biało owłosionych ostrzach. Początkowo mają białawy lub kremowy kolor, z czasem ciemnieją przyjmując kolor bladobrązowy, zawsze jednak z różowawym odcieniem. Na blaszkach czasami występują opalizujące kropelki, po wysuszeniu brązowoczerwone smugi.
Wysokość 3–5 cm, grubość 1–3 mm, cylindryczny, dołem szerszy, sprężysty, pełny. W górnej części jest białawy i pokryty włóknistymi płatkami lub watowaty, w dolnej ciemniejszy, brązowawy.
Cienki, biały lub wodnistoszary. Zapach rzodkwi, smak również podobny do rzodkwi, lub gorzkawy.
Brązowy. Zarodniki o migdałowatym kształcie i rozmiarach 10–14 × 5,5–7 μm.
Występowanie i siedlisko.
W Polsce gatunek rzadki. Znajduje się na Czerwonej liście roślin i grzybów Polski. Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na czerwonych listach także w Austrii, Szwajcarii, Danii i w Niemczech.
Występuje głównie na terenach podmokłych, w lasach, ogrodach. Rośnie na próchnicznej ziemi, głównie pod olchami (szczególnie pod olchą szarą) i wierzbami.
Znaczenie.
Grzyb niejadalny. Nie wiadomo nic o jego własnościach spożywczych, nie wiadomo też czy jest trujący, ponieważ jednak wiele włośnianek to grzyby trujące, póki co należy go uważać za grzyb niejadalny. Grzyb mikoryzowy.

</doc>
<doc id="2920397" url="https://pl.wikipedia.org/wiki?curid=2920397" title="Hebeloma pusillum">
Hebeloma pusillum



</doc>
<doc id="2920405" url="https://pl.wikipedia.org/wiki?curid=2920405" title="D'Artagnan (powieść)">
D'Artagnan (powieść)



</doc>
<doc id="2920406" url="https://pl.wikipedia.org/wiki?curid=2920406" title="D'Artagnan">
D'Artagnan



</doc>
<doc id="2920419" url="https://pl.wikipedia.org/wiki?curid=2920419" title="Książęce Hrabstwo Gorycji i Gradyski">
Książęce Hrabstwo Gorycji i Gradyski

Książęce (Uksiążęcone) Hrabstwo Gorycji i Gradyski (niem. "Gefürstete Grafschaft Görz und Gradiska") – księstwo Świętego Cesarstwa Rzymskiego od 1754, następnie prowincja i kraj koronny Cesarstwa Austriackiego. W latach 1815–1849 wchodził w skład austriackiego Królestwa Ilyrii. Łącznie wraz z Triestem, Istrią był zaliczany w jeden kraj koronny zwany Pobrzeżem Austriackim. Siedzibą Namiestnika był Triest.
Historia.
Powstało w 1754 roku z połączenia dwóch książęcych hrabstw Monarchii habsburskiej: Gorycji i Gradyski. W latach 1809–1815 Gorycja i Gradyska należały do francuskich Prowincji Iliryjskich. Zostały ostatecznie przydzielone Austrii na mocy decyzji kongresu wiedeńskiego w 1815. Zostały wówczas włączone do austriackiego Królestwa Ilirii. Od 1849 po likwidacji królestwa, Gorycja i Gradyska stały się częścią Pobrzeża austriackiego. W 1860 powstał kraj koronny – Książęce Hrabstwo Gorycji i Gradyski. Istniał on do końca monarchii austro-węgierskiej w 1918.
Kraj koronny.
Powierzchnia kraju wynosiła 2918 km kw., ludność w 1900 – 252 338, w 1910 – 261 721 osób. Stolicą kraju była Gorycja (Görz), kraj dzielił się na 6 powiatów: Gorycja-Miasto, Gorycja, Gradyska, Monfalcone, Sežana, Tolmin.

</doc>
<doc id="2920420" url="https://pl.wikipedia.org/wiki?curid=2920420" title="Exile">
Exile



</doc>
<doc id="2920421" url="https://pl.wikipedia.org/wiki?curid=2920421" title="Kyritz (przystanek kolejowy)">
Kyritz (przystanek kolejowy)

Kyritz – zlikwidowany wąskotorowy przystanek kolejowy we wsi Kyritz na linii kolejowej Casekow Ldb. – Pomorzany Wąskotorowe, w powiecie Vorpommern-Greifswald, w kraju związkowym Meklemburgia-Pomorze Przednie, w Niemczech.

</doc>
<doc id="2920422" url="https://pl.wikipedia.org/wiki?curid=2920422" title="Ladenthin (przystanek kolejowy)">
Ladenthin (przystanek kolejowy)

Ladenthin – zlikwidowany wąskotorowy przystanek kolejowy w miejscowości Ladenthin na linii kolejowej Casekow Ldb. – Pomorzany Wąskotorowe, w powiecie Ostprignitz-Ruppin, w kraju związkowym Meklemburgia-Pomorze Przednie, w Niemczech.

</doc>
<doc id="2920426" url="https://pl.wikipedia.org/wiki?curid=2920426" title="Hohenholz Försterei">
Hohenholz Försterei

Hohenholz Försterei – zlikwidowany wąskotorowy przystanek kolejowy w miejscowości Hohenholz na linii kolejowej Casekow Ldb. – Pomorzany Wąskotorowe w powiecie Vorpommern-Greifswald w kraju związkowym Meklemburgia-Pomorze Przednie w Niemczech.

</doc>
<doc id="2920427" url="https://pl.wikipedia.org/wiki?curid=2920427" title="Hohenholz (przystanek kolejowy)">
Hohenholz (przystanek kolejowy)

Hohenholz – zlikwidowany wąskotorowy przystanek kolejowy w miejscowości Hohenholz na linii kolejowej Casekow Ldb. – Pomorzany Wąskotorowe, w powiecie Vorpommern-Greifswald, w kraju związkowym Meklemburgia-Pomorze Przednie, w Niemczech.

</doc>
<doc id="2920430" url="https://pl.wikipedia.org/wiki?curid=2920430" title="Krackow (przystanek kolejowy)">
Krackow (przystanek kolejowy)

Krackow – zlikwidowany wąskotorowy przystanek kolejowy w miejscowości Krackow na linii kolejowej Casekow Ldb. – Pomorzany Wąskotorowe, w powiecie Vorpommern-Greifswald, w kraju związkowym Meklemburgia-Pomorze Przednie, w Niemczech.

</doc>
<doc id="2920431" url="https://pl.wikipedia.org/wiki?curid=2920431" title="Battinsthal (przystanek kolejowy)">
Battinsthal (przystanek kolejowy)

Battinsthal – zlikwidowany wąskotorowy przystanek kolejowy w miejscowości Battinsthal na linii kolejowej Casekow Ldb. – Pomorzany Wąskotorowe, w powiecie Vorpommern-Greifswald, w kraju związkowym Meklemburgia-Pomorze Przednie, w Niemczech.

</doc>
<doc id="2920434" url="https://pl.wikipedia.org/wiki?curid=2920434" title="Sommersdorf (przystanek kolejowy)">
Sommersdorf (przystanek kolejowy)

Sommersdorf – zlikwidowany wąskotorowy przystanek kolejowy w miejscowości Penkun na linii kolejowej Casekow Ldb. – Pomorzany Wąskotorowe, w powiecie Vorpommern-Greifswald, w kraju związkowym Meklemburgia-Pomorze Przednie, w Niemczech.

</doc>
<doc id="2920435" url="https://pl.wikipedia.org/wiki?curid=2920435" title="Penkun (stacja kolejowa)">
Penkun (stacja kolejowa)

Penkun – zlikwidowana wąskotorowa stacja kolejowa w miejscowości Penkun na linii kolejowej Casekow Ldb. – Pomorzany Wąskotorowe, w powiecie Vorpommern-Greifswald, w kraju związkowym Meklemburgia-Pomorze Przednie, w Niemczech.

</doc>
<doc id="2920436" url="https://pl.wikipedia.org/wiki?curid=2920436" title="Friedefeld Wollin">
Friedefeld Wollin

 Friedefeld Wollin – zlikwidowany wąskotorowy przystanek kolejowy w miejscowości Penkun na linii kolejowej Casekow Ldb. – Pomorzany Wąskotorowe, w powiecie Vorpommern-Greifswald, w kraju związkowym Meklemburgia-Pomorze Przednie, w Niemczech.

</doc>
<doc id="2920437" url="https://pl.wikipedia.org/wiki?curid=2920437" title="Wartin Siedlung">
Wartin Siedlung

Wartin Siedlung – zlikwidowany wąskotorowy przystanek kolejowy w miejscowości Wartin na linii kolejowej Casekow Ldb. – Pomorzany Wąskotorowe, w powiecie Uckermark, w kraju związkowym Brandenburgia, w Niemczech.

</doc>
<doc id="2920438" url="https://pl.wikipedia.org/wiki?curid=2920438" title="Wartin (przystanek kolejowy)">
Wartin (przystanek kolejowy)

Wartin – zlikwidowany wąskotorowy przystanek kolejowy w miejscowości Wartin na linii kolejowej Casekow Ldb. – Pomorzany Wąskotorowe, w powiecie Uckermark, w kraju związkowym Brandenburgia, w Niemczech.

</doc>
<doc id="2920440" url="https://pl.wikipedia.org/wiki?curid=2920440" title="Neuhof (przystanek kolejowy)">
Neuhof (przystanek kolejowy)

Neuhof – zlikwidowany wąskotorowy przystanek kolejowy w miejscowości Penkun na linii kolejowej Casekow Ldb. – Pomorzany Wąskotorowe, w powiecie Vorpommern-Greifswald, w kraju związkowym Meklemburgia-Pomorze Przednie, w Niemczech.

</doc>
<doc id="2920441" url="https://pl.wikipedia.org/wiki?curid=2920441" title="Grzybówka alkaliczna">
Grzybówka alkaliczna

Grzybówka alkaliczna ("Mycena alcalina" (Fr.) P. Kumm.) – gatunek grzybów należący do rodziny grzybówkowatych ("Mycenaceae"). 
Systematyka i nazewnictwo.
Pozycja w klasyfikacji według Index Fungorum: "Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Po raz pierwszy takson ten zdiagnozował w roku 1818 Elias Fries nadając mu nazwę "Agaricus alcalinus". Obecną, uznaną przez Index Fungorum nazwę nadał mu w roku 1871 Paul Kummer. Niektóre synonimy naukowe:
Polską nazwę podaje Lisiewska M. w 1987, w polskim piśmiennictwie mykologicznym gatunek ten ma też nazwę grzybówka potażowa. 
Morfologia.
Średnica 1–3 cm, kształt wysokostożkowaty z garbkiem na szczycie, u starszych owocników dzwonkowaty. Brzeg równy i prosty, u starszych owocników podwinięty. Jest płytko rowkowany od brzegów po sam czubek. Powierzchnia gładka, naga, podczas suchej pogody matowa, w stanie wilgotnym błyszcząca i prześwitująca. Barwa od jasnoszarobrązowej do ciemnoszarobrązowej, czasami mysioszara, popielata. Garbek na szczycie ciemniejszy i bardziej brązowy. 
Szerokie, równe, o białych ostrzach. Przy trzonie są zatokowato wycięte i mają nierówną długość; tylko część blaszek dochodzi do trzonu. Są elastyczne i mają bladoszary kolor.
Wysokość 3-9 cm, grubość 2-3 mm, walcowaty, wewnątrz pusty, u młodych owocników matowy, u starszych gładki. 
W górnej części białawy, w dolnej stopniowo coraz ciemniejszy, szarobo-brązowy. U podstawy trzonu zwykle występuje biaława grzybnia. 
Cienki, elastyczny, biało szary. Wydziela dość silny zapach amoniaku lub chloru.
Kremowy. Zarodniki przeźroczyste, o gładkiej powierzchni i kształcie od elipsodidalnego do cylindryczno-elipsoidalnego. Rozmiar: 8-10 × 4-6 µm.
Występowanie i siedlisko.
Występuje na wszystkich kontynentach poza Antarktydą. W Polsce jest pospolita. 
Rośnie w różnego typu lasach iglastych i mieszanych, w parkach i ogrodach na ziemi, na próchniejącym drewnie i na igliwiu sosny, świerka i jodły. Owocniki pojawiają się od maja do listopada.
Znaczenie.
Grzyb jadalny, ale ze względu na niewielkie rozmiary i mierne wartości smakowe bez praktycznego znaczenia. Saprotrof.

</doc>
<doc id="2920442" url="https://pl.wikipedia.org/wiki?curid=2920442" title="Jan Kalita de Brenzenheim">
Jan Kalita de Brenzenheim

Jan Kalita de Brenzenheim (zm. prawdopodobnie przed 1878) – szlachcic inflancki, c.k. urzędnik austriacki, starosta brzozowski w latach 1859-1864.
Po utracie majątku w Inflantach, po III rozbiorze Polski przeniósł się do Galicji. Ponieważ zaangażował się wraz z rodziną czynnie w pomoc powstaniu styczniowemu (zbiórka funduszy, produkcja broni, udział syna Aleksandra w powstaniu), w po upadku powstania, w 1864 został pozbawiony urzędu. Dzięki osobistej zgodzie cesarza Franciszka Józefa I otrzymał posadę w Podwołczyskach. 
Pod koniec życia zamieszkał z rodziną we Lwowie, żyjąc w nędzy.

</doc>
<doc id="2920447" url="https://pl.wikipedia.org/wiki?curid=2920447" title="Wawrzyniec Pressen">
Wawrzyniec Pressen

Wawrzyniec Pressen – c.k. urzędnik austriacki, starosta brzozowski około 1870.
Prezes Wydziału Powiatowego w Brzozowie, honorowy obywatel miast Jarosław i Mikołajów, członek Galicyjskiego Towarzystwa Jedwabniczego z siedzibą w Brzeżanach, członek Towarzystwa Sztuk Pięknych.

</doc>
<doc id="2920457" url="https://pl.wikipedia.org/wiki?curid=2920457" title="Johann Conrad Dannhauer">
Johann Conrad Dannhauer

Johann Conrad (także: Konrad) Dannhauer (ur. 24 marca 1603 w Köndringen w Bryzgowii, zm. 7 listopada 1666 w Strasburgu) – niemiecki luterański teolog, profesor retoryki, hermeneutyk i poeta.
Życiorys.
Johann Conrad Dannhauer urodził się 24 marca 1603 roku jako syn Konrada Dannhauera, pastora w Köndringen i córki pastora Augusta Brunna Marii Magdaleny Brunn.
Uczęszczał do gimnazjum i na uniwersytet w Strasburgu, gdzie studiował teologie i filozofię. W Marburgu studiował teologię, później studia kontynuował na Uniwersytecie Altdorf i Jenie.
Ważne miejsce w jego dziełach literackich oraz w bogatej korespondencji zajmują teologiczne spory ze środowiskami katolickimi i kalwinistycznymi, ale także walka przeciw Johnowi Duries i Georgowi Calixts propagującym dążenie do połączenia kościołów luterańskiego i reformowanego. W dążeniu do uniwersalności kościelnej teologii widział u nich synkretyzm.
Do jego uczniów należeli Johannes Fecht i Filip Jakub Spener, jeden z najwybitniejszych przedstawicieli pietyzmu.
Jego głównym dziełem jest "Der Mensch ein Wanderer, das Leben der Weg, die Heilige Schrift das Licht, Gott das Ziel, der Himmel die Heimat". W "Hodosophia Christiana sive Theologia positiva" ukazuje się jako pośrednik między ortodoksją luterańską a pietyzmem.

</doc>
<doc id="2920459" url="https://pl.wikipedia.org/wiki?curid=2920459" title="Winterland">
Winterland

Winterland - powieść kryminalna irlandzkiego pisarza Alana Glynna z 2009. Polskie tłumaczenie ukazało się w tym samym roku. Powieść przetłumaczyli Paweł Martin i Justyna Zawiejska.
Akcja powieści rozgrywa się współcześnie w Dublinie, gdzie zamordowane zostały dwie osoby o tym samym imieniu i nazwisku - Noel Rafferty (architekt i jego bratanek). Siostra architekta (Gina Rafferty) podejmuje w tym zakresie prywatne śledztwo, narażając się interesom wielkiego międzynarodowego koncernu, budującego w stolicy Irlandii drapacz chmur - "Richmond Plaza". Powieść pokazuje powiązania pomiędzy biznesem, polityką i światem przestępczości zorganizowanej.

</doc>
<doc id="2920462" url="https://pl.wikipedia.org/wiki?curid=2920462" title="Walenty Bielawski">
Walenty Bielawski

Walenty Bielawski herbu Zaremba – c. k. urzędnik samorządowy.
Życiorys.
Starosta powiatu brzozowskiego w latach 1900-1908. Z racji sprawowanego urzędu przewodniczący C. K. Rady Szkolnej Okręgowej. W czasie jego urzędowania w Brzozowie utworzono wiele szkół, miasto zaczęło rozwijać się z kierunku Zmiennicy. Otrzymał tytuły honorowego obywatelstwa Brzozowa (4 sierpnia 1903) i Dynowa.
Starosta c. k. powiatu brzeżańskiego od 1908. Przed 1914 otrzymał tytuł i charakter c. k. radcy namiestnictwa.
Przed 1914 został podkomorzym papieża Piusa X.

</doc>
<doc id="2920463" url="https://pl.wikipedia.org/wiki?curid=2920463" title="Asian Five Nations 2013">
Asian Five Nations 2013

Asian Five Nations 2013 (z powodów sponsorskich HSBC Asian 5 Nations 2013) – szósta edycja corocznego turnieju organizowanego pod auspicjami ARFU dla pięciu najlepszych azjatyckich męskich reprezentacji rugby union. Turniej odbywał się od 20 kwietnia do 18 maja 2013 roku. Tytułu broniła reprezentacja Japonii, która w poprzednich pięciu edycjach wygrała wszystkie mecze.
Wraz z turniejem Dywizji 1 służył jednocześnie jako etap kwalifikacji do Pucharu Świata w 2015.
Grająca w odmłodzonym składzie Japonia nie dała szans rywalom, ponownie we wszystkich czterech spotkaniach odnosząc bonusowe zwycięstwa. Do Dywizji 1 przegrawszy wszystkie mecze została relegowana reprezentacja Zjednoczonych Emiratów Arabskich, którą w Asian Five Nations 2014 zastąpił powracający do elity zwycięzca Dywizji 1 – zespół Sri Lanki.
Najwięcej przyłożeń zdobył Koreańczyk Kim Gwong-min (8), w klasyfikacji punktowej zwyciężył natomiast jego rodak Oh Youn-hyung (68).
System rozgrywek.
Rozgrywki prowadzone były systemem kołowym. Każda z drużyn spotkała się raz z każdym przeciwnikiem, łącznie rozgrywając cztery mecze – dwa u siebie i dwa na wyjeździe. Z uwagi na nieparzystą liczbę zespołów podczas każdej kolejki jeden z nich pauzował. Zwycięzca meczu zyskiwał pięć punktów, za remis przysługiwały trzy punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym.
Uczestnicy.
W zawodach uczestniczyło pięć reprezentacji.

</doc>
<doc id="2920474" url="https://pl.wikipedia.org/wiki?curid=2920474" title="Igrzyska Olimpijskie Sportowców Wiejskich">
Igrzyska Olimpijskie Sportowców Wiejskich

Igrzyska Olimpijskie Sportowców Wiejskich - zawody sportowe organizowane od 1960 w obecnym województwie kujawsko-pomorskim w latach, w których odbywają się letnie igrzyska olimpijskie. Obecnie igrzyska organizuje Kujawsko-Pomorskie Zrzeszenie LZS w Toruniu.
Historia.
Pomysłodawcami zorganizowania Igrzysk byli dziennikarze bydgoskiego „Dziennika Wieczornego”, którzy uzyskali wsparcie Rady Wojewódzkiej Ludowych Zespołów Sportowych. Zawody sportowe miały odbywać się w miejscowościach, które noszą takie same nazwy jak miasta gospodarze igrzysk olimpijskich. Po raz pierwszy Igrzyska odbyły się 21 lipca 1960 roku w Rzymie koło Żnina. Wśród organizatorów oprócz „Dziennika Wieczornego” znaleźli się: Zarząd Wojewódzki Ligi Przyjaciół Żołnierza, Rada Okręgowa Ludowych Zespołów Sportowych i Komenda Chorągwi Bydgoskiej ZHP. Ogień olimpijski zapalono jak na Olimpii w pobliskim Biskupinie, następnie sztafeta motorowa przewiozła go na stadion gdzie zapalono znicz olimpijski. Przy dźwiękach hymnu olimpijskiego wciągnięto na maszt flagę olimpijską. Podczas kolejnych igrzysk w Tokio ogień zapalono na Mysiej Wieży w Kruszwicy.
W 2020 roku z powodu pandemii podjęto decyzję o odwołaniu imprezy. Postanowiono nie przekładać imprezy na rok następny, a przyznać organizację zawodów Paryż 2024 ponownie Sępolnu Krajeńskiemu. 
Zawody sportowe w myśl pierwotnych założeń miały odbywać się w miejscowościach, które nazywają się tak, jak miasta-gospodarze igrzysk olimpijskich. Do tej pory zorganizowano igrzyska:

</doc>
<doc id="2920481" url="https://pl.wikipedia.org/wiki?curid=2920481" title="Cyathopharynx schoutedeni">
Cyathopharynx schoutedeni



</doc>
<doc id="2920483" url="https://pl.wikipedia.org/wiki?curid=2920483" title="Tetraodon travancoricus">
Tetraodon travancoricus



</doc>
<doc id="2920484" url="https://pl.wikipedia.org/wiki?curid=2920484" title="Monotreta travancoricus">
Monotreta travancoricus



</doc>
<doc id="2920487" url="https://pl.wikipedia.org/wiki?curid=2920487" title="Repaglinid">
Repaglinid

Repaglinid – organiczny związek chemiczny, lek przeciwcukrzycowy i hipoglikemizujący.
Jest krótkodziałającym lekiem hipoglikemizującym zaliczanym do pochodnych kwasu karbamoilobenzoesowego z grupy leków znanych jako meglitynidy, który został wynaleziony w 1983. Udowodnionym mechanizmem jego działania jest stymulowanie uwalniania insuliny z komórek ß trzustki poprzez hamowanie kanałów potasowych ATP-zależnych. Głównym problemem ubocznym jest możliwość wystąpienia hipoglikemii.
W cukrzycy typu 2 lek ten szybko koryguje zaburzenie wydzielania insuliny stymulowane posiłkiem, bez zwiększania wydzielania hormonu pomiędzy posiłkami i w nocy. Pozwala to choremu leczonemu repaglinidem na przyjmowanie posiłków w rytmie dostosowanym do indywidualnych potrzeb przy równoczesnym zmniejszeniu ryzyka hipoglikemii.
Budowa chemiczna.
Repaglinid jest pochodną kwasu karbamoilometylobenzoesowego. Aktywność antyhiperglikemiczna leku jest stereoselektywna, enancjomer ("S") wykazuje 100 razy większą siłę działania niż enancjomer ("R").
Wskazania.
Wskazaniem do leczenia repaglinidem jest cukrzyca typu 2. Lek podaje się chorym, u których zawiodło postępowanie niefarmakologiczne (dieta, zmniejszanie masy ciała i ćwiczenia fizyczne). Repaglinid spełnia szczególną rolę u chorych z wysokim poposiłkowym stężeniem cukru we krwi lub/i u chorych z nieregularnymi czasami posiłków. Preparat można stosować w terapii skojarzonej u pacjentów leczonych nieskutecznie metforminą lub insuliną. Połączenie repaglinidu z metforminą lub insuliną ułatwia utrzymanie glikemii na prawidłowym poziomie.
Dawkowanie.
Lek powinien być przyjmowany przed każdym głównym posiłkiem. Zaleca się, aby wstępna jednorazowa dawka wynosiła 0,5 mg u chorych wcześniej nie leczonych oraz 1 mg u osób przyjmujących uprzednio inne leki hipoglikemizujące. W przypadku nie uzyskania pożądanego efektu terapeutycznego dawkę można zwiększać co 1–2 tygodnie, przy czym najwyższa dawka jednorazowa wynosi 4 mg. Dobowa dawka maksymalna nie powinna przekraczać 16 mg.
W 2010 lek wycofano z rynku europejskiego.
Interakcje.
Repaglinid metabolizowany jest w wątrobie przez izoenzym 3A4 cytochromu P450, dlatego też wszystkie substancje wpływające na aktywność tego izoenzymu mogą zmieniać metabolizm leku. Wykazano, że ketokonazol i erytromycyna mogą hamować, a ryfampicyna, karbamazepina oraz barbiturany przyspieszać metabolizm repaglinidu.
U chorych leczonych repaglinidem nie stwierdzono wpływu diazepamu, glikenklamidu i nikardypiny na stopień jego wiązania z białkami osocza. Wykazano natomiast, że warfaryna, furosemid i tolbutamid zwiększają o 20–30% stężenie wolnego repaglinidu w surowicy krwi. U zdrowych ochotników repaglinid nie zmieniał parametrów farmakokinetycznych digoksyny, warfaryny, teofiliny i cymetydyny.
Grupy specjalne.
Bezpieczeństwo u kobiet w ciąży nie zostało ustalone. Dane są ograniczone i istnieje tylko jeden opis przypadku, w którym odnotowuje się brak komplikacji związanych ze stosowaniem repaglinidu w czasie ciąży.
Agencja FDA umieściła Repaglinid w klasie C do stosowania w ciąży. Ta klasa obejmuje leki, których badania reprodukcyjne na zwierzętach wykazały szkodliwy wpływ na płód (teratogenny, śmiertelny lub inny) lub te leki, dla których kontrolowane badania nie są dostępne na ludziach, a czasami ani na ludziach, ani na zwierzętach.
Podczas stosowania tego leku należy zachować ostrożność u osób z chorobami wątroby i zaburzeniami czynności nerek.
Objawy niepożądane.
Hipoglikemia jest najczęstszym i najpoważniejszym objawem niepożądanym mogącym wystąpić w czasie terapii lekami pobudzającymi sekrecję insuliny. Sugeruje się, że charakterystyczne dla repaglinidu parametry farmakokinetyczne: krótki okres, w którym lek osiąga maksymalne stężenie w osoczu i krótki okres półtrwania, w połączeniu z zalecanym sposobem przyjmowania wraz z posiłkiem, znacznie zmniejsza ryzyko hipoglikemii.

</doc>
<doc id="2920491" url="https://pl.wikipedia.org/wiki?curid=2920491" title="Ryū Murakami">
Ryū Murakami

, właściwie – japoński pisarz i reżyser filmowy. Imię "Ryūnosuke" zostało zaczerpnięte od głównego bohatera "Daibosatsu-Tōge", stworzonego przez Kaizana Nakazato (1885–1944), autora powieści historycznych.

</doc>
<doc id="2920492" url="https://pl.wikipedia.org/wiki?curid=2920492" title="Centridermichthys elongatus">
Centridermichthys elongatus



</doc>
<doc id="2920500" url="https://pl.wikipedia.org/wiki?curid=2920500" title="Aleksander Łukasiewicz (polityk)">
Aleksander Łukasiewicz (polityk)

Aleksander Łukasiewicz (zm. w 1885) – polityk. 
Poseł do Sejmu Krajowego Galicji IV i V kadencji (1877-1885), wybrany z okręgu wyborczego nr 29 Bohorodczany-Sołotwina. 
Starosta c. k. powiatu bohorodczańskiego m.in. około 1879, w 1881. Od około 1883 starosta c. k. powiatu trembowelskiego.
Zmarł w 1885, na jego miejsce 17 października 1885 obrano Kornela Strassera.

</doc>
<doc id="2920512" url="https://pl.wikipedia.org/wiki?curid=2920512" title="Reprezentacja Hongkongu w rugby union mężczyzn">
Reprezentacja Hongkongu w rugby union mężczyzn

Reprezentacja Hongkongu w rugby union mężczyzn – zespół rugby union, biorący udział w imieniu Hongkongu w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Hong Kong Rugby Football Union, członek Asia Rugby oraz World Rugby.
Rugby dotarło do Hongkongu już w latach 70. XIX wieku, nieoficjalne zespoły rozgrywały spotkania z reprezentacjami australijskich i nowozelandzkich uniwersytetów oraz chińskich miast w pierwszej połowie XX wieku. Po rozegranym w 1951 roku meczu z drużyną Japonii powstał Hong Kong Rugby Football Union. Po utworzeniu ARFU oficjalna reprezentacja Hongkongu rozegrała swój pierwszy pojedynek przeciwko Japończykom.

</doc>
<doc id="2920517" url="https://pl.wikipedia.org/wiki?curid=2920517" title="Centropomus">
Centropomus

Centropomus – rodzaj morskich ryb z rodziny żuchwikowatych (Centropomidae).
Występowanie.
Wschodni Ocean Spokojny i zachodni Ocean Atlantycki.
Klasyfikacja.
Gatunki zaliczane do tego rodzaju:

</doc>
<doc id="2920518" url="https://pl.wikipedia.org/wiki?curid=2920518" title="Oxylabrax">
Oxylabrax



</doc>
<doc id="2920524" url="https://pl.wikipedia.org/wiki?curid=2920524" title="All-India Rajinikanth Fans Association">
All-India Rajinikanth Fans Association

All-India Rajinikanth Fans Association – indyjskie stowarzyszenie skupiające fankluby aktora Rajinikantha.
Jego siedziba mieści się w Ćennaj. Zrzesza oficjalne organizacje fanowskie, tylko jego członkowie otrzymują specjalne identyfikatory, tylko oni mają również prawo do tworzenia zarejestrowanych mandramów. Prowadzi szeroko zakrojoną działalność społeczną, finansuje edukację czy leczenie swoich działaczy, udziela im również wsparcia w sytuacjach kryzysowych. Rajnikanth ustalił maksymalną liczbę oddziałów organizacji na 20 tys., stąd istnieje też wiele jednostek formalnie nie afiliowanych przy stowarzyszeniu.

</doc>
<doc id="2920526" url="https://pl.wikipedia.org/wiki?curid=2920526" title="Farewell Song">
Farewell Song

Farewell Song – album będący kolekcją utworów koncertowych i outtake'ów wokalistki Janis Joplin i zespołów których była członkiem. Został wydany na początku roku 1982. Członkowie z pierwszego zespołu Joplin – Big Brother &amp; the Holding Company, wyrazili niezadowolenie z faktu, iż muzyka w ich utworach została zmieniona, a do nagrań wynajęto nowych muzyków.

</doc>
<doc id="2920535" url="https://pl.wikipedia.org/wiki?curid=2920535" title="Love, Janis">
Love, Janis

Love, Janis – kolekcja największych hitów wokalistki Janis Joplin, która, w przeciwieństwie do pozostałych kolekcji, zawiera prywatne listy Janis do swojej rodziny czytane przez Catherine Curtin w akompaniamencie instrumentalnych utworów Janis. Album został wydany w 2001 roku.

</doc>
<doc id="2920541" url="https://pl.wikipedia.org/wiki?curid=2920541" title="Robert Foedrich">
Robert Foedrich

Robert Franciszek Wojciech Foedrich, pierw. Födrich (ur. 1 września 1829 w Sanoku) – urzędnik.
Życiorys.
Urodził się 1 września 1829 w Sanoku jako Robert Franciszek Wojciech Födrich. Był synem pochodzącego z ziemi czeskiej Wojciecha (c. k. urzędnik terytorialny i sądowy, burmistrz Sanoka) i Marii z domu Hessel de Ehrenfeld.
W okresie zaboru austriackiego po wstąpieniu do służby krajowej pracował w charakterze adiunkta kolejno w c. k. urzędzie obwodowym w Starej Soli od około 1858, w c. k. urzędzie obwodowym w Niemirowie od około 1859, w c. k. politycznym urzędzie obwodowym w Tarnowie od około 1865, gdzie od około 1866 do około 1868 był komisarzem 2 klasy. Następnie, po wprowadzeniu autonomii galicyjskiej w tym samym charakterze około 1868-1869 był kierownikiem urzędu starostwa c. k. powiatu krośnieńskiego wobec nieobsadzenia posady starosty.
Od około 1869 do około 1871 był komisarzem powiatowym w urzędzie starostwa c. k. powiatu brzozowskiego. Równolegle, około 1870-1871 pełnił funkcję zastępcy prezydującego tamtejszej C. K. Powiatowej Komisji Szacunkowej. Od około 1871 do około 1872 był komisarzem powiatowym w urzędzie starostwa c. k. powiatu jarosławskiego. W tym czasie analogicznie pełnił funkcję zastępcy prezydującego miejscowej C. K. Powiatowej Komisji Szacunkowej. Od około 1872 do około 1876 był komisarzem powiatowym w urzędzie starostwa c. k. powiatu przemyskiego. W całym tym okresie był komisarzem rządowym w Kasie Oszczędności w Przemyślu, a ponadto około 1873-1874 pełnił funkcję zastępcy prezydującego miejscowej C. K. Powiatowej Komisji Szacunkowej, a około 1875-1877 był członkiem oddziału przemysko-mościsko-jaworowsko-bireckiego C. K. Galicyjskiego Towarzystwa Gospodarskiego.
Następnie ponownie trafił do urzędu starostwa c. k. powiatu brzozowskiego, gdzie od około 1876 pracował w charakterze komisarza powiatowego pełnił funkcję zastępcy starosty wobec nieobsadzenia posady starosty, w czerwcu 1877 został mianowany starostą tamże i sprawował stanowisko do 1883. W tych latach był prezydującym C. K. Powiatowej Komisji Szacunkowej w Brzozowie. Od około 1883 do 1888 był starostą c. k. powiatu bialskiego. Jako delegat C. K. Rządu od około 1886 do około 1888 pełnił funkcję kuratora Krajowej Niższej Szkoły Rolniczej w Kobierzycach. Po upływie prawie 42-letniej pracy reskryptem z 3 lipca 1888 został przeniesiony w stan spoczynku (była to jego własna wersja, a według doniesień prasowych został wtedy zawieszony).
Około 1880 otrzymał tytuły honorowego obywatelstwa Brzozowa i Dynowa. Około 1884 został odznaczony Medalem Wojennym.

</doc>
<doc id="2920544" url="https://pl.wikipedia.org/wiki?curid=2920544" title="Józef Lange (starosta)">
Józef Lange (starosta)

Józef Lange – c.k. urzędnik austriacki, starosta brzozowski w latach 1908-1910.
W czasie jego rządów, w 1909 utworzono w Brzozowie gimnazjum państwowe oraz oddano do użytku budynek Towarzystwa Gimnastycznego "Sokół".

</doc>
<doc id="2920546" url="https://pl.wikipedia.org/wiki?curid=2920546" title="Monimul Hoque">
Monimul Hoque

Monimul Hoque (ur. ?) – banglijski lekkoatleta, młociarz.

</doc>
<doc id="2920547" url="https://pl.wikipedia.org/wiki?curid=2920547" title="Nelly Jesmin">
Nelly Jesmin

Nelly Jesmin (ur. ?) – banglijska lekkoatletka, kulomiotka.

</doc>
<doc id="2920548" url="https://pl.wikipedia.org/wiki?curid=2920548" title="Shafiuddin Titu">
Shafiuddin Titu

Shafiuddin Titu (ur. ?) – banglijski lekkoatleta, chodziarz.

</doc>
<doc id="2920553" url="https://pl.wikipedia.org/wiki?curid=2920553" title="Kazimierz Miliński">
Kazimierz Miliński

Kazimierz Józef Miliński (ur. 22 maja 1875 w Helenkowie, zm. 3 stycznia 1928 w Wiktorówce) – c.k. urzędnik austriacki, starosta.
Był starostą powiatu brzozowskiego od 1 stycznia 1913 do sierpnia 1918 w czasie I wojny światowej. W tym okresie dbał ze szczególną troską o najuboższych oraz sieroty, jak również starał się zapewnić w miarę możliwości naukę w szkołach. W sierpniu 1918 przeniesiony został na stanowisko starosty powiatu brzeżańskiego. Jego imieniem nazwano w latach 30. XX wieku ulicę w Brzozowie (później przemianowana na plac Grunwaldzki).
Był mężem Stefanii córki posła na Sejm Krajowy Stefana Sękowskiego.

</doc>
<doc id="2920561" url="https://pl.wikipedia.org/wiki?curid=2920561" title="MPK Sieradz">
MPK Sieradz



</doc>
<doc id="2920563" url="https://pl.wikipedia.org/wiki?curid=2920563" title="Citharoedus austriacus">
Citharoedus austriacus



</doc>
<doc id="2920564" url="https://pl.wikipedia.org/wiki?curid=2920564" title="Chaetodon trifasciatus klunzingeri">
Chaetodon trifasciatus klunzingeri



</doc>
<doc id="2920565" url="https://pl.wikipedia.org/wiki?curid=2920565" title="Chaetodon trifasciatus austriacus">
Chaetodon trifasciatus austriacus



</doc>
<doc id="2920566" url="https://pl.wikipedia.org/wiki?curid=2920566" title="Chaetodon klunzingeri">
Chaetodon klunzingeri



</doc>
<doc id="2920568" url="https://pl.wikipedia.org/wiki?curid=2920568" title="Ludwik Kadyi">
Ludwik Kadyi

Ludwik Kadyi – c.k. urzędnik, doktor praw, starosta powiatu brzeskiego około 1870-1871, starosta powiatu jarosławskiego w 1883, starosta powiatu bocheńskiego.
Ojciec Henryka Kadyiego. Ukończył studia na Uniwersytecie Lwowskim w 1835.

</doc>
<doc id="2920570" url="https://pl.wikipedia.org/wiki?curid=2920570" title="Grzybówka">
Grzybówka



</doc>
<doc id="2920572" url="https://pl.wikipedia.org/wiki?curid=2920572" title="Miejski Zakład Komunikacyjny w Gorlicach Sp. z o.o.">
Miejski Zakład Komunikacyjny w Gorlicach Sp. z o.o.



</doc>
<doc id="2920577" url="https://pl.wikipedia.org/wiki?curid=2920577" title="Chaetodon bricei">
Chaetodon bricei



</doc>
<doc id="2920580" url="https://pl.wikipedia.org/wiki?curid=2920580" title="South Talpatti">
South Talpatti



</doc>
<doc id="2920597" url="https://pl.wikipedia.org/wiki?curid=2920597" title="Lost Society">
Lost Society

Lost Society – fiński thrash metalowy zespół, założony w 2010 roku w Jyväskylä przez Samy'ego Elbannę, do którego dołączyli Mirko Lehtinen, Ossi Paananen oraz Arttu Lesonen. W 2011 roku powstało pierwsze demo zespołu pt. "Lost Society", zaś dwa lata później drugie, zatytułowane "Trash All Over You". W 2012 roku grupa zwyciężyła najpierw w lokalnych, a potem także w krajowych eliminacjach do Global Battle Of the Bands, dzięki czemu 9 grudnia 2012 mogła wystąpić na koncercie finałowym w Londynie. Pod koniec października Lost Society podpisało umowę z niemiecką firmą fonograficzną Nuclear Blast. 15 marca 2013 roku zespół wydał swój debiutancki album pt. "Fast Loud Death".

</doc>
<doc id="2920602" url="https://pl.wikipedia.org/wiki?curid=2920602" title="Wurmbergschanze K90">
Wurmbergschanze K90



</doc>
<doc id="2920605" url="https://pl.wikipedia.org/wiki?curid=2920605" title="Tetragonoptrus vittatus">
Tetragonoptrus vittatus



</doc>
<doc id="2920606" url="https://pl.wikipedia.org/wiki?curid=2920606" title="Tetragonoptrus trifasciatus">
Tetragonoptrus trifasciatus



</doc>
<doc id="2920607" url="https://pl.wikipedia.org/wiki?curid=2920607" title="Choetodon trifasciatus">
Choetodon trifasciatus



</doc>
<doc id="2920608" url="https://pl.wikipedia.org/wiki?curid=2920608" title="Chaetodon vittatus">
Chaetodon vittatus



</doc>
<doc id="2920610" url="https://pl.wikipedia.org/wiki?curid=2920610" title="Chaetodon trifasciatus trifasciatus">
Chaetodon trifasciatus trifasciatus



</doc>
<doc id="2920611" url="https://pl.wikipedia.org/wiki?curid=2920611" title="Chaetodon trifasciatus caudifasciatus">
Chaetodon trifasciatus caudifasciatus



</doc>
<doc id="2920612" url="https://pl.wikipedia.org/wiki?curid=2920612" title="Chaetodon taunigrum">
Chaetodon taunigrum



</doc>
<doc id="2920613" url="https://pl.wikipedia.org/wiki?curid=2920613" title="Chaetodon pepek">
Chaetodon pepek



</doc>
<doc id="2920614" url="https://pl.wikipedia.org/wiki?curid=2920614" title="Chaetodon ovalis">
Chaetodon ovalis



</doc>
<doc id="2920615" url="https://pl.wikipedia.org/wiki?curid=2920615" title="Chaetodon layardi">
Chaetodon layardi



</doc>
<doc id="2920616" url="https://pl.wikipedia.org/wiki?curid=2920616" title="Attynencja">
Attynencja



</doc>
<doc id="2920618" url="https://pl.wikipedia.org/wiki?curid=2920618" title="Chaetodon bellus">
Chaetodon bellus



</doc>
<doc id="2920626" url="https://pl.wikipedia.org/wiki?curid=2920626" title="B’z The Best „Pleasure”">
B’z The Best „Pleasure”

B’z The Best „Pleasure” – trzecia kompilacja japońskiego zespołu B’z, wydana 20 maja 1998 roku. Album osiągnął 1 pozycję w rankingu Oricon i pozostał na liście przez 63 tygodnie, sprzedał się w nakładzie egzemplarzy. Zdobył status płyty 5× Milion oraz nagrodę „Rockowy Album Roku” podczas rozdania 13th Japan Gold Disc Award.

</doc>
<doc id="2920628" url="https://pl.wikipedia.org/wiki?curid=2920628" title="Czarny faks">
Czarny faks

Czarny faks – rodzaj faksu wysłany do odbiorcy składający się z jednej lub kilku stron całkowicie wypełnionych kolorem czarnym. Jest to rodzaj fizycznej blokady usług, ponieważ najczęściej celem czarnego faksu jest zużycie całego tonera, aby nie można było już odbierać faksów. Czarne faksy były m.in. wykorzystywane przez haktywistów np. w trakcie protestów grupy Anonymous w Syrii w związku z zablokowaniem internetu.

</doc>
<doc id="2920633" url="https://pl.wikipedia.org/wiki?curid=2920633" title="Fast Loud Death">
Fast Loud Death

Fast Loud Death – debiutancki album studyjny fińskiej thrash metalowej grupy Lost Society. Wydawnictwo ukazało 25 marca 2013 roku nakładem wytwórni Nuclear Blast. Na płycie znalazło się 13 premierowych utworów. Za produkcję albumu odpowiedzialny był znany fiński producent i muzyk zespołu Thunderstone, Nino Laurenne.

</doc>
<doc id="2920638" url="https://pl.wikipedia.org/wiki?curid=2920638" title="Portret Martina Zapatera (1797)">
Portret Martina Zapatera (1797)

Portret Martina Zapatera (hiszp. "Retrato de Martín Zapater") – obraz olejny hiszpańskiego malarza Francisca Goi (1746–1828) przedstawiający jego przyjaciela, Martina Zapatera.
Martín Zapater (1747–1800) był zamożnym kupcem pochodzącym z Aragonii, a jednocześnie mecenasem sztuki i człowiekiem oświecenia. Był bliskim przyjacielem Goi, znali się od dzieciństwa. Razem uczęszczali do jednej z darmowych szkół w Saragossie prowadzonych przez zakon pijarów ("Escuelas Pías de San Antón"). Przez wiele lat utrzymywali obszerną korespondencję – obecnie cenne źródło wiedzy o malarzu. Goya dwukrotnie namalował jego portret – pierwszy powstał w 1790, a drugi w 1797 roku.
Portret to przedłużone popiersie o owalnych ramach – formacie zarezerwowanym dla portretów najbliższych osób i neutralnym szaro-zielonym tle. Podobną kompozycję w owalu mają portrety "Sędzia Altamirano" (1796–1797) i "Ramón de Posada y Soto" (1794). Zapater ma na sobie dwurzędową marynarkę z brązowego aksamitu o szerokich klapach, białą koszulę i krawat. Goya przedstawił go jako dojrzałego mężczyznę (ma blisko 50 lat) o łagodnym spojrzeniu i dobrym usposobieniu. Portret ma osobisty i szczery charakter, został namalowany ze swobodą, inspirowany malarstwem angielskim. Inskrypcja na dole obrazu brzmi: "Swojemu przyjacielowi Martinowi Zapaterowi, Goya, 1797".
Proweniencja.
Obraz, który był własnością Zapatera, odziedziczył syn jego bratanka Francisco Zapater y Gómez (Zapater nigdy się nie ożenił). Na początku XX wieku dzieło należało do paryskiej kolekcji Durant-Ruela, skąd zakupiono je do kolekcji Ramóna Soty y Aburto w Bilbao. W 1980 roku obraz został ofiarowany Muzeum Sztuk Pięknych w Bilbao, gdzie obecnie się znajduje.

</doc>
<doc id="2920643" url="https://pl.wikipedia.org/wiki?curid=2920643" title="Portret Martina Zapatera">
Portret Martina Zapatera



</doc>
<doc id="2920648" url="https://pl.wikipedia.org/wiki?curid=2920648" title="Autostrada AP-1 (Hiszpania)">
Autostrada AP-1 (Hiszpania)

Autostrada AP-1 (hiszp. "Autopista AP-1"), także "Autopista del Norte (Autostrada północna)" – autostrada w Hiszpanii.
Droga łączy Burgos z autostradą AP-8 w Eibar przebiegając w pobliżu miejscowości Armiñón i Vitoria. Umożliwia dojazd ze stolicy prowincji Burgos na północno-wschodni kraniec wybrzeża atlantyckiego w Hiszpanii, na pograniczu z Francją, u nasady Półwyspu Iberyjskiego.
Trasy europejskie.
W śladzie autostrady AP-1 przebiegają trasa europejska E5 i trasa europejska E80.

</doc>
<doc id="2920654" url="https://pl.wikipedia.org/wiki?curid=2920654" title="Galeria „Pegaz”">
Galeria „Pegaz”

Galeria „Pegaz” – galeria sztuki działająca w latach 1963–1977 przy Klubie Międzynarodowej Prasy i Książki (KMPiK) w Domu Turysty w Zakopanem. 
Twórcami galerii „Pegaz” byli zakopiańscy artyści i pedagodzy liceum plastycznego m.in.: Władysław Hasior, Antoni Rząsa, Arkadiusz Waloch, Urszula Kenar-Kerneder. W 1977 galeria została pozbawiona lokalu i zamknięta. Przez lata działalności placówka zgromadziła własny, duży zbiór współczesnego malarstwa, grafiki i rzeźby, m.in. takich artystów jak Tadeusza Brzozowskiego, Jerzego Panka, Andrzeja Pietscha, Rajmunda Ziemskiego, Adolfa Ryszki, Barbary Gawdzik-Brzozowskiej, Józefa Gielniaka. Kolekcja galerii „Pegaz” znajduje się w urzędzie miasta, Muzeum Tatrzańskim oraz Zespole Szkół Plastycznych im. Antoniego Kenara. W 1993 część grafik i rysunków znajdujące się w zbiorach zakopiańskiego liceum zostało zniszczone podczas niefrasobliwych pracach porządkowych.

</doc>
<doc id="2920655" url="https://pl.wikipedia.org/wiki?curid=2920655" title="Mod DB">
Mod DB

Mod DB ("Mod Database") – anglojęzyczny serwis internetowy poświęcony głównie modyfikacjom gier komputerowych.
Został założony w czerwcu 2002 roku przez Scotta „INtense!” Reismanisa i szybko zdobył opinię największego portalu o modyfikacjach gier w Internecie. Na początku 2013 roku w bazie serwisu zarejestrowanych było około 8 tys. gier, 10 tys. modyfikacji i tyle samo dodatkowych plików do gier. Na Mod DB organizowany jest corocznie konkurs „Mod of the Year”, który ma na celu wyłonić najlepsze modyfikacje w dwóch etapach: poprzez głosowanie użytkowników portalu, a następnie wybór redakcji.
W 2010 roku wystartowała także poboczna strona Indie DB skupiająca się na grach niezależnych, a w 2012 Slide DB o grach na urządzenia mobilne.

</doc>
<doc id="2920658" url="https://pl.wikipedia.org/wiki?curid=2920658" title="Chevrolet Trax">
Chevrolet Trax

Chevrolet Trax – samochód osobowy typu crossover klasy miejskiej, a następnie klasy kompaktowej produkowany pod amerykańską marką Chevrolet od 2012 roku. Od 2023 roku produkowana jest druga generacja modelu.
Pierwsza generacja.
Chevrolet Trax I został zaprezentowany po raz pierwszy w 2012 roku.
Oficjalne informacje na temat pierwszego w historii Chevroleta miejskiego crossovera przedstawiono w maju 2012 roku, z kolei światowa premiera odbyła się podczas wystawy Paris Auto Show w tym samym rokuroku. Amerykański debiut nastąpił rok później podczas North American International Auto Show. Pojazd oparto na płycie podłogowej "Gamma II" koncernu General Motors jako bliźniaczą konstrukcję wobec debiutującego równolegle modelu Opel Mokka.
Podobnie jak bliźniacze konstrukcje, Chevrolet Trax wyróżnił się wąską, wysoką sylwetką nadwozia z wyraźnie zarysowanymi nadkolami i dużą osłoną chłodnicy przedzieloną poprzeczką w kolorze nadwozia. Nadwozie wzbogacono także o plastikowe, kontrastujące nakładki na zderzakach i panelach bocznych nadwozia. Kabina pasażerska utrzymana została w esteyce podobnej do miejskich modeli w ówczesnej gamie modelowej Chevroleta, z połyskującymi panelami i centralnie umieszczonym ekranem. Producent wygospodarował też wiele schowków zwiększających walory praktyczne.
Lifting.
W lutym 2016 roku Chevrolet przedstawił obszernie zrestylizowanego Traxa, który zyskał zupełnie nowy wygląd pasa przedniego. Pojawiły się węższe, bardziej agresywnie stylizowane i wyżej umieszczone reflektory z przemodelowanym wlotem powietrza, a także przemodelowany kokpit oraz inny tylny zderzak.
Sprzedaż.
General Motors początkowo nie planował sprzedaży modelu na terenie Stanów Zjednoczonych, co argumentował oferowaniem już bliźniaczego Buicka Encore. Rok po pojawieniu się Traxa w sąsiedniej Kanadzie model trafił jednak końcowo także do salonów na terenie Stanów Zjednoczonych. Chevrolet Trax na krótko między 2013 a 2014 rokiem był też oferowany w Europie, skąd zniknął rok po debiucie z powodu wycofania marki Chevrolet z tego regionu przez General Motors.
W drugiej połowie 2013 roku Trax trafił do sprzedaży na rynku Australii i Nowej Zelandii pod lokalną marką Holden, gdzie sprzedawano go jako Holden Trax przez kolejne 7 lat aż do likwidacji marki Holden z końcem 2020 roku. W Ameryce Łacińskiej pojazd trafił do oferty jako trzecia generacja linii modelowej Chevrolet Tracker. Krótkotrwale pod taką nazwą w 2015 roku model nosił taką nazwę także w Rosji.
Wersje wyposażenia.
Standardowe wyposażenie podstawowej wersji LS obejmuje m.in. systemy ABS, TCS i ESC, 6 poduszek powietrznych, system wspomagania ruszania pod górę (HSA), dzieloną tylną kanapę, centralny zamek, elektrycznie regulowane szyby przednie, kolumnę kierowniczą regulowaną w dwóch płaszczyznach, tempomat, gniazdo 230v, radio z CD, MP3, USB i Bluetooth (6 głośników), klimatyzacje manualną, elektrycznie regulowane lusterka, relingi dachowe i autoalarm.
Bogatsza wersja LS+ dodatkowo wyposażona jest m.in. w czujnik zmierzchu, 16 calowe felgi aluminiowe, przyciemniane szyby, reflektory przeciwmgielne i czujniki parkowania tylne.
Kolejna w hierarchii wersja – LT dodatkowo została wyposażona m.in. w elektryczną regulację odcinka lędźwiowego w fotelu kierowcy, podłokietnik przedni, elektrycznie regulowane szyby tylne, komputer pokładowy, kierownicę obszytą skórą, elektrochromatyczne lusterko wewnętrzne, podgrzewane lusterka zewnętrzne ze zintegrowanymi kierunkowskazami, 7 calowe dotykowe radio MyLink, kamerę cofania, oraz chromowane elementy wykończenia (zarówno wewnątrz, jak i na zewnątrz).
Topowa wersja LTZ została ponad to wyposażona m.in. w 18 calowe felgi aluminiowe i skórzaną tapicerkę.
W zależności od wersji wyposażenia samochód opcjonalnie doposażyć możemy m.in. w podgrzewane fotele przednie, lakier metalizowany, elektryczny szyberdach i dojazdowe koło zapasowe.
Druga generacja.
Chevrolet Trax II został zaprezentowany po raz pierwszy w 2022 roku.
10 lat po prezentacji dotychczas produkowanego wcielenia Traxa i pół roku po podjęciu decyzji o zakończeniu produkcji przestarzałej konstrukcji, Chevrolet przedstawił zupełnie nową, drugą generację modelu. Samochód radykalnie odszedł od koncepcji poprzednika, stając się dużym kompaktowym crossoverem o masywnym, szerokim nadwoziu z nisko poprowadzoną linią dachu i charakterystycznym, dużym przednim wlotem powietrza z dwurzędowymi reflektorami. Charakterystycznym detalem stały się duże, szeroko rozstawione lampy tylne w kształcie litery "C".
W nowej estetyce utrzymana została kabina pasażerska, którą zdominował cyfrowy kokpit tworzony przez dwa wyświetlacze. Pierwszy, pełniący funkcję wskaźników, płynnie przechodzi do centralnego, dotykowego. Pełniący funkcję sterowania systemem multimedialny, może uzyskać przekątną 8 lub opcjonalnie 11 cali.
W przeciwieństwie do wariantu oferowanego na rynku chińskim, a także poprzedniej generacji, Chevrolet Trax II napędzany jest wyłącznie trzycylindrowym silnikiem benzynowym o pojemności 1,2 litra i mocy 155 KM. Jednostka współpracuje wyłącznie z 6-biegową automatyczną skrzynią biegów i przenosi moc na przednią oś, uzyskując maksymalny moment obrotowy 165 Nm.
Sprzedaż.
Podobnie jak w przypadku poprzednika, do produkcji drugiej generacji Chevroleta Trax wyznaczone zostały zakłady GM Korea w południowokoreańskim mieście Inczon. Początek sprzedaży z myślą o rynku północnoamerykańskim został wyznaczony na wiosnę 2023 roku, z zasięgiem rynkowym ograniczonym drastycznie w stosunku do poprzednika. Tym razem wśród rynków zbytu dla modelu w tej odmianie znalazły się tylko Stany Zjednoczone, Kanada i Korea Południowa.
Ponadto, trzy miesiące przed debiutem amerykańskiego Traxa drugiej generacji, samochód zadebiutował na rynku chińskim pod nazwą Chevrolet Seeker. Pod kątem wizualnym samochód odróżnił się innym zakresem dostępnych pakietów stylitycznych i systemem multimedialnym opracowanym specjalnie z myślą o chińskich klientach. Ponadto, samochód otrzymał też inny i większy czterocylindrowy silnik benzynowy o pojemności 1,5 litra z rodziny EcoTec, który zamiast hydraulicznej przekładni automatycznej sparowany został z bezstopniowym CVT.

</doc>
<doc id="2920668" url="https://pl.wikipedia.org/wiki?curid=2920668" title="Kavalam Narayana Panicker">
Kavalam Narayana Panicker

Kavalam Narayana Panicker (ur. 28 kwietnia 1928 w Kavalam, zm. 26 czerwca 2016 w Thiruvananthapuram) – indyjski dramaturg, reżyser teatralny i poeta.
Życiorys.
Kavalam Narayana Panicker urodził się w miejscowości Kavalam. W 1955 roku rozpoczął karierę zawodową jako prawnik potem poświęcił się literaturze i sztuce. W 1961 roku został mianowany sekretarzem Akademii Kerala Sangeetha Nadaka w Thrissur. Wyreżyserował kilkadziesiąt spektakli takich jak: Ulsavapittenu, Manjadikuru i Marmaram. W 1983 roku otrzymał nagrodę Akademicką Sangeet Natak za najlepszy tekst. W 2002 roku został uhonorowany nagrodą Akademicką Sangeet Natak Fellowship.

</doc>
<doc id="2920675" url="https://pl.wikipedia.org/wiki?curid=2920675" title="Amor Towles">
Amor Towles

Amor Towles (ur. w 1964 w Bostonie) – amerykański pisarz.
Życiorys.
Towles wychował się na przedmieściach Bostonu. Ukończył prywatną szkołę Noble and Greenough School w Dedham. W 1987 ukończył studia na Uniwersytecie Yale, a w 1989 obronił pracę magisterską na Uniwersytecie Stanforda. W latach 1991–2012 pracował jako doradca inwestycyjny w Nowym Jorku. Mieszka na Manhattanie z żoną i dwójką dzieci.
Jego powieść "Dobre wychowanie" ukazała się nakładem wydawnictwa Viking/Penguin w 2011 i trafiła na listy bestsellerów The New York Timesa, The Boston Globe i Los Angeles Timesa. Książka ta została uznana przez The Wall Street Journal za jedną z dziesięciu najważniejszych książek beletrystycznych wydanych w 2011. Francuski przekład "Dobrego wychowania" został uhonorowany Nagrodą Fitzgeralda w 2012. Obecnie powieść jest tłumaczona na 15 języków. Polska premiera "Dobrego wychowania" odbyła się 4 kwietnia 2013.
Amor Towles jest także autorem zbioru opowiadań zatytułowanego "The Temptations of Pleasure", który ukazał się w 1989 w 112 numerze Paris Review.

</doc>
<doc id="2920684" url="https://pl.wikipedia.org/wiki?curid=2920684" title="Horr Stadion">
Horr Stadion



</doc>
<doc id="2920693" url="https://pl.wikipedia.org/wiki?curid=2920693" title="Muzeum Bitwy Legnickiej w Legnickim Polu">
Muzeum Bitwy Legnickiej w Legnickim Polu

Muzeum Bitwy Legnickiej – muzeum będące oddziałem Muzeum Miedzi w Legnicy, otwarte w 1961 w kościele pod wezwaniem świętej Trójcy i Najświętszej Marii Panny w Legnickim Polu w celu upowszechniania pamięci o jednej z najważniejszych bitew średniowiecznej Polski – bitwy pod Legnicą w 1241. Przy muzeum znajdują się niemieckie pomniki żołnierskie z Legnickiego Pola.
Gotycki kościół (z przełomu XIII i XIV wieku), w którym znajduje się główna ekspozycja, został wzniesiony w miejscu, gdzie odnaleziono zwłoki księcia Henryka II Pobożnego. W kościele pochowano wielu walczących w bitwie, i z tych powodów stał się on (do czasów reformacji) centrum pielgrzymkowym. Wystawa stała, bazująca na ustaleniach współczesnych badań naukowych, została otwarta w 750. rocznicę bitwy w 1991. Wśród eksponatów zobaczyć można przykłady broni używanej wówczas przez Polaków i Mongołów (łuki, kusze, miecze, tarcze, hełmy, topory, kolczugi), stare ryciny ilustrujące bitwę, a także kopię nagrobka Henryka II Pobożnego. Nawiązaniem do bitwy pod Legnicą jest galeria współczesnych rzeźb wykonanych z drewna lipowego umieszczonych wokół muzeum.
W październiku 2016 po trwającym kilka lat remoncie, otwarto nową wystawę stałą w muzeum.

</doc>
<doc id="2920698" url="https://pl.wikipedia.org/wiki?curid=2920698" title="North Queensland Fury FC">
North Queensland Fury FC



</doc>
<doc id="2920700" url="https://pl.wikipedia.org/wiki?curid=2920700" title="100 TVarzy Grzybiarzy">
100 TVarzy Grzybiarzy

100 TVarzy Grzybiarzy – polski zespół grający punk rock, metal i muzykę alternatywną z Dąbrowy Górniczej założony w 2001 roku.

</doc>
<doc id="2920703" url="https://pl.wikipedia.org/wiki?curid=2920703" title="Szondip">
Szondip

Szondip, Sandwip (beng.: সন্দ্বীপ, trl. "Sandvīp") – wyspa w południowo-wschodnim Bangladeszu, w Zatoce Bengalskiej, niedaleko ujścia rzeki Meghny (części delty Gangesu i Brahmaputry).
Geografia.
Administracyjnie stanowi ona większą część poddystryktu ("upodźela") Szondip w dystrykcie Ćottogram, w prowincji o tej samej nazwie. Od lądu dzieli ją cieśnina Szondip Pronali. Wybrzeża wyspy są niskie, jej powierzchnia podlega zmianom wskutek ciągłej erozji brzegów i nanoszenia materiału z lądu przez rzekę; w przeszłości wyspa posiadała połączenie z lądem. W 1981 roku miała powierzchnię 762,42 km² (największą w XX wieku), w 1989 roku zmalała ona do 245,57 km².
Ludność.
Poddystrykt Szondip zamieszkuje ok. 350 tysięcy ludzi, w tym 87,9% stanowią muzułmanie, 11,51% hinduiści, a pozostałe 0,58% wyznawcy innych religii. Największa grupa mieszkańców zajmuje się rolnictwem (40,21%), w dalszej kolejności usługami (20,32%) i biznesem (10,36%).
Podział administracyjny.
Wyspa podzielona jest na 14 mniejszych jednostek:
Port lotniczy.
Port lotniczy Sandwip znajduje się na stałym lądzie.

</doc>
<doc id="2920708" url="https://pl.wikipedia.org/wiki?curid=2920708" title="D'Artagnan i trzej muszkieterowie">
D'Artagnan i trzej muszkieterowie



</doc>
<doc id="2920710" url="https://pl.wikipedia.org/wiki?curid=2920710" title="Okeem Challenger">
Okeem Challenger

Okeem Challenger (ur. 15 kwietnia 1988) – piłkarz z Antigui i Barbudy grający na pozycji napastnika w klubie SAP FC.

</doc>
<doc id="2920713" url="https://pl.wikipedia.org/wiki?curid=2920713" title="D'Artagnan i trzej muszkieterowie (serial animowany)">
D'Artagnan i trzej muszkieterowie (serial animowany)



</doc>
<doc id="2920718" url="https://pl.wikipedia.org/wiki?curid=2920718" title="Córka d'Artagnana">
Córka d'Artagnana



</doc>
<doc id="2920721" url="https://pl.wikipedia.org/wiki?curid=2920721" title="Charles de Batz-Castelmore d'Artagnan">
Charles de Batz-Castelmore d'Artagnan



</doc>
<doc id="2920723" url="https://pl.wikipedia.org/wiki?curid=2920723" title="Wiecznik kulisty">
Wiecznik kulisty

Wiecznik kulisty, gomfrena kulista ("Gomphrena globosa" L.) – gatunek rośliny należący do rodziny szarłatowatych. Pochodzi z suchych obszarów w strefie międzyzwrotnikowej Ameryki. W uprawie ogrodowej w całej strefie tropikalnej. W wielu miejscach występuje także jako gatunek zdziczały, np. w tropikalnej Azji.
Biologia i ekologia.
Roślina jednoroczna. Zakwita w kilka tygodni po zasianiu. Występuje w miejscach ruderalnych oraz jako chwast na polach, w ogrodach i ugorach. Wymaga gleb suchych i żyznych.

</doc>
<doc id="2920727" url="https://pl.wikipedia.org/wiki?curid=2920727" title="Grzybówka bruzdkowana">
Grzybówka bruzdkowana



</doc>
<doc id="2920728" url="https://pl.wikipedia.org/wiki?curid=2920728" title="Szarota leśna">
Szarota leśna

Szarota leśna ("Gnaphalium sylvaticum" L., według innych ujęć "Omalotheca sylvatica" (L.) Sch.Bip. &amp; F.W.Schultz) – gatunek rośliny wieloletniej z rodziny astrowatych. Występuje na półkuli północnej w Europie i Azji.
Występowanie.
Występuje w prawie całej Europie poza najdalej na północ wysuniętych częściach. Rzadka na południu. W Azji występuje w zachodniej Syberii, w rejonie Kaukazu i w Azji Środkowej. Została zawleczona do wschodniej części Ameryki Północnej, do Nowej Zelandii i na rosyjski Daleki Wschód.
Morfologia i biologia.
Występuje w naświetlonych częściach lasów, na łąkach, pastwiskach, miedzach i wzdłuż dróg. Kwitnie w sierpniu i wrześniu.

</doc>
<doc id="2920729" url="https://pl.wikipedia.org/wiki?curid=2920729" title="Abstrakcja organiczna">
Abstrakcja organiczna

Abstrakcja organiczna - nurt estetyczny zapoczątkowany w rzeźbie przez Constantin Brâncuși i Hansa Arpa na początku XX wieku. Szkołę tę kontynuowali rzeźbiarze tacy jak Barbara Hepworth, Henry Moore, Étienne Hajdú. W malarstwie abstrakcyjnym nurt organiczny ukształtował się głównie pod wpływem ekspresjonizmu i surrealizmu. W architekturze zapoczątkowany między innymi przez Ericha Mendelsohna, Hugo Häringa i Hansa Scharouna, jest szczególnie widoczny w twórczości współczesnych architektów, takich jak Frank Gehry, czy Lars Spuybroek.
Nurt ten sprowadza się do kształtowania formy na wzór natury, jednak bez dosłownego naśladowania jej tworów. Abstrakcja organiczna w sztuce stanowi przeciwieństwo abstrakcji geometrycznej, jednak taki podział nie jest dychotomiczny.
W Polsce inspiracje z Moore’a czerpali m.in. tacy artyści jak Zdzisław Beksiński, Jerzy Jarnuszkiewicz, Barbara Zbrożyna, Alina Ślesińska i Władysław Tumkiewicz. 
Zobacz też.
abstrakcja geometryczna

</doc>
<doc id="2920732" url="https://pl.wikipedia.org/wiki?curid=2920732" title="Robert Zildjian">
Robert Zildjian

Robert Zildjian (ur. 14 lipca 1923 w Bostonie w stanie Massachusetts, zm. 28 marca 2013 w Brunswick w stanie Maine) – amerykański przedsiębiorca, producent talerzy perkusyjnych marki Sabian.
Robert Zildjian był synem Avedisa Zildjiana III, który na początku 1900 roku przeniósł się z Turcji do Stanów Zjednoczonych zakładając w Bostonie firmę Avedis Zildjian Company. Po śmierci ojca w roku 1979 został współwłaścicielem (48%) firmy, jednak konflikt trwający dwa lata przed sądem z bratem Armandem, który przejął 52% udziałów, doprowadził do jej podziału. Wynikiem tego było powstanie Sabian, którą w 1981 roku założył w kanadyjskiej miejscowości Meductic.
Zmarł na raka w swoim domu w wieku 89 lat. Pozostawił żonę i trójkę dzieci.

</doc>
<doc id="2920735" url="https://pl.wikipedia.org/wiki?curid=2920735" title="Cadillac XTS">
Cadillac XTS

Cadillac XTS – samochód osobowy klasy luksusowej produkowany pod amerykańską marką Cadillac w latach 2012 – 2019.
Historia i opis modelu.
Jesienią 2011 roku podczas targów motoryzacyjnych Los Angeles Cadillac zaprezentował zupełnie nową, dużą luksusową limuzynę o nazwie XTS. Samochód został zbudowany na nowej, zmodernizowanej płycie podłogowej koncernu General Motors o nazwie "Epsilon II". W dotychczasowej ofercie producenta XTS zastąpił model STS, pełniąc jednocześnie tymczasowo funkcję topowej, sztandarowej limuzyny w ofercie z powodu wycofania w 2011 roku modelu DTS dopóki w 2015 roku nie przedstawiono jej następcy - modelu CT6.
Cadillac XTS został utrzymany w najnowszym wówczas języku stylistycznym producenta, wyróżniając się strzelistymi reflektorami i tylnymi lampami i dużą atrapą chłodnicy w motywie kraty z logo producenta umieszczonym centralnie. Charakterystycznym elementem wyglądu modelu stał się też podłużny tył i łagodnie opadająca linia dachu.
Lifting.
W czerwcu 2017 roku Cadillac zaprezentował XTS-a po gruntownej modernizacji, w ramach której upodobniono go do nowego kierunku stylistycznego marki zapoczątkowanego przez SUV-a XT5. Pojawiły się nowe reflektory z charakterystycznymi paskami diod LED poza ich obrysem, nowa chromowana atrapa chłodnicy z odświeżonym logo producenta, a także inne tylne lampy i tablica rejestracyjna przeniesiona na zderzak.
Koniec produkcji.
W październiku 2018 roku General Motors ogłosiło wdrożenie nowej polityki modelowej, w ramach której poszczególne marki koncernu mają wycofać się z produkcji niektórych, tracących na popularności sedanów. W ten sposób produkcja Cadillaca XTS została zakończona w maju 2019 roku. Rolę sztandarowego sedana w ofercie Cadillaca przejął nowy model CT5.
Wersje wyposażenia.
Standardowe wyposażenie pojazdu obejmuje m.in. skórzaną tapicerkę z dodatkami wykonanymi w drewnie i aluminium, system multimedialny CUE obejmujący m.in. 8-calowy wyświetlacz (opcjonalnie 12,3 cala).
Samochód produkowany był także m.in. jako limuzyna oraz karawan pogrzebowy.

</doc>
<doc id="2920738" url="https://pl.wikipedia.org/wiki?curid=2920738" title="Bitwa nad Szełonią">
Bitwa nad Szełonią

Bitwa nad Szełonią – starcie zbrojne pomiędzy armiami Republiki Nowogrodzkiej i Wielkiego Księstwa Moskiewskiego, które miało miejsce 14 lipca 1471 roku. W wyniku bitwy rozegranej nad rzeką Szełoń nowogrodzianie ponieśli dotkliwą klęskę. Przyczyniła się ona do utraty przez Nowogród Wielki całkowitej samodzielności i znaczenia politycznego, a w konsekwencji do inkorporacji państwa nowogrodzkiego w 1478 roku przez Iwana III.

</doc>
<doc id="2920741" url="https://pl.wikipedia.org/wiki?curid=2920741" title="SkyDrive">
SkyDrive



</doc>
<doc id="2920742" url="https://pl.wikipedia.org/wiki?curid=2920742" title="Skydrive">
Skydrive



</doc>
<doc id="2920746" url="https://pl.wikipedia.org/wiki?curid=2920746" title="Blake Michael">
Blake Michael

Blake Michael (ur. 31 lipca 1996 w Atlancie) – amerykański aktor i reżyser. Najbardziej znany z roli Charliego Delgado’a w filmie Lemoniada Gada. Obecnie gra rolę Tylera Jamesa w serialu Blog na cztery łapy.
Filmografia.
Filmy:
Seriale:
Reżyser:

</doc>
<doc id="2920752" url="https://pl.wikipedia.org/wiki?curid=2920752" title="Tadeusz Mikoś (generał)">
Tadeusz Mikoś (generał)

Tadeusz Mikoś (ur. 7 lutego 1933 w Baryczy, zm. 7 sierpnia 2018 w Warszawie) – generał brygady Wojska Polskiego.
Życiorys.
Syn Tomasza, pracownika utrzymania dróg i Marii z domu Wojewoda. Absolwent Technikum Mechanicznego we Wrocławiu, gdzie w 1953 zdał egzaminy maturalne. Służbę wojskową rozpoczął w 1952 jako podchorąży Oficerskiej Szkoły Radiotechnicznej, którą ukończył w 1955 i został promowany na stopień podporucznika. Po ukończeniu szkoły został technikiem urządzeń nadawczo-odbiorczych stacji radiolokacyjnej w 22 Samodzielnym Batalionie Obserwacyjno-Meldunkowym, który w 1956 został przekształcony w 22 Samodzielny Pułk Radiotechniczny. Od 1957 był dowódcą stacji radiolokacyjnej, a od 1960 kierownikiem sekcji radiolokacji w 22 Samodzielnym Batalionie Radiotechnicznym. Od 1963 pomocnik szefa wydziału techniki i eksploatacji w dowództwie 3. Korpusu Obrony Powietrznej Kraju (OPK) we Wrocławiu. Pd września 1972 starszy inżynier wydziału eksploatacji Oddziału Wojsk Radiotechnicznych Dowództwa 3 Korpusu OPK. Od grudnia 1972 do maja 1974 szef służby uzbrojenia i techniki 3. Brygady Radiotechnicznej, a następnie w latach 1974–1978 szef służb technicznych – zastępca dowódcy tej brygady. Od marca 1978 do grudnia 1981 dowódca 3. Brygady Radiotechnicznej. Pod jego dowództwem brygada była przodującym związkiem taktycznym Wojsk Obrony Powietrznej Kraju i została dwukrotnie wyróżniona przez Ministra Obrony Narodowej Medalem „Za Osiągnięcia w Służbie Wojskowej”. Absolwent zaocznych studiów na Wydziale Automatyki Politechniki Wrocławskiej (1979) oraz kursu operacyjnego w Akademii Sztabu Generalnego WP w Warszawie (1978). Od grudnia 1981 do września 1988 szef Wojsk Radiotechnicznych WOPK (do czerwca 1983 jako pełniący obowiązki). W 1985 ukończył Podyplomowe Studium Operacyjno-Strategiczne Akademii Sztabu Generalnego WP. Od września 1988 do 1 lipca 1990 dowódca 1 Korpusu OPK w Warszawie. W maju 1990 prezydent RP Wojciech Jaruzelski mianował go na stopień generała brygady. Od 1 lipca 1990 do 25 marca 1993 był dowódcą 1 Korpusu Obrony Powietrznej. 25 marca 1993 został pożegnany przez ministra obrony Janusza Onyszkiewicza w związku z zakończeniem zawodowej służby wojskowej i przeniesiony w stan spoczynku z dniem 14 kwietnia 1993. W stanie spoczynku pracował w Przemysłowym Instytucie Telekomunikacji w Warszawie.
W 1996 należał do grupy generałów - współzałożycieli Klubu Generałów WP.
Awanse.
W trakcie wieloletniej służby w Wojsku Polskim otrzymywał awanse na kolejne stopnie wojskowe:
Życie prywatne.
Mieszkał w Warszawie. Żonaty, żona Irena, 1 córka.

</doc>
<doc id="2920754" url="https://pl.wikipedia.org/wiki?curid=2920754" title="SM U-48">
SM U-48

SM U-48 – niemiecki okręt podwodny typu "U-43" zbudowany w Kaiserliche Werft w Gdańsku w latach 1914-1916. Wodowany 3 października 1915 roku, wszedł do służby w Cesarskiej Marynarce Wojennej 22 kwietnia 1916 roku. Służbę rozpoczął w III Flotylli, a jego pierwszym dowódcą został kapitan Berndt Buß. U-48 w czasie ośmiu patroli zatopił 34 statki o łącznej pojemności BRT oraz jeden uszkodził i dwa zajął jako pryzy.
Pierwszym zatopionym przez U-48 statkiem był brytyjski parowiec Lotusmere o pojemności BRT, a zdarzenie to nastąpiło 2 października 1916 roku około 48 mil na północno północny wschód od latarni morskiej Teriberski. 9 marca 1917 roku Berndt Buß wypadł za burtę i utonął w kanale La Manche. Pod jego komendą okręt zatopił 19 statków nieprzyjaciela. Po śmierci dotychczasowego kapitana dowództwo przejął Hinrich Hermann Hashagen. Już pod jego dowództwem 12 marca 1917 roku U-48 zatopił francuski żaglowiec Guerveur o pojemności BRT płynący z ładunkiem węgla. Po powrocie z patrolu Hashagen został zastąpiony przez kapitana Karla Edelinga, pod którego dowództwem U-48 zatopił 14 statków o łącznej pojemności BRT.
24 listopada 1917 roku w czasie kolejnego patrolu, w wynurzeniu okręt wszedł na mieliznę Goodwin Sands w Cieśninie Kaletańskiej w okolicach Deal. U-48 został zauważony przez brytyjski niszczyciel HMS Gipsy i zatopiony. Zginęło 19 członków załogi wraz z kapitanem.

</doc>
<doc id="2920755" url="https://pl.wikipedia.org/wiki?curid=2920755" title="Gomphrena globosa">
Gomphrena globosa



</doc>
<doc id="2920756" url="https://pl.wikipedia.org/wiki?curid=2920756" title="Uniwersytet w Dhace">
Uniwersytet w Dhace

Uniwersytet w Dhace (, , znany również jako lub ) – publiczna szkoła wyższa z siedzibą w Dhace, stolicy Bangladeszu.
Założony w 1921 roku jest najstarszym uniwersytetem w kraju i największą uczelnią publiczną w Bangladeszu. Obecnie uniwersytet posiada 13 wydziałów, 71 departamentów, 10 instytutów i 38 centrów badawczych. Na jego terenie znajduje się 17 domów studenckich i 3 hostele. Co roku przyjmowanych jest około 5 800 studentów, a całkowita liczba uczących się wynosi 33 112 osób, na których przypada 1805 nauczycieli akademickich.
W 2000 roku uniwersytet został umieszczony na 64. miejscu w rankingu 100 najlepszych uczelni w Azji przez magazyn "AsiaWeek", a w 2011 roku zajmował 551 pozycję wśród notowanych 30 tys. uniwersytetów na świecie.
Historia.
1 lipca 1921 roku w części miasta zwanej Ramna otwarto uniwersytet w Dhace. Na powierzchni 243 ha ulokowano 3 wydziały i 12 departamentów oraz 3 domy studenckie, w których mieszkało i studiowało 877 studentów, a nauczało ich 60 wykładowców. Pierwszym rektorem (ang. "Vice-Chancellor") założonego przez brytyjski rząd uniwersytetu został P.J. Hartog, który od samego położył nacisk na rozwój edukacji:
Głównym zadaniem uniwersytetu jest tworzenie i rozwijanie nowych obszarów wiedzy i szerzenie jej wśród społeczeństwa poprzez swoich studentów i absolwentów. Wysoki poziom edukacji i prowadzonych badań już we wczesnych latach działalności przyczynił się, że uczelnia nazywana była „Oksfordem wschodu”. przyczyniła się do kreowania współczesnej historii Azji Południowej. Po podziale Indii, stała się centralnym punktem postępowych i demokratycznych ruchów w ówczesnym Pakistanie. Jego uczniowie i nauczyciele odegrali kluczowe role we wzroście świadomości narodowej Banglijczyków i uzyskania niepodległości przez Bangladesz. Krótko po uzyskaniu niepodległości nowy rząd ustanowił tzw. "University of Dhaka Order 1973", gdzie niezależność i demokratyczne normy zostały podkreślone jako ważne i integralne cechy tej uczelni.
Już 22 lutego 1923 roku gubernator Bengalu i kanclerz Uniwersytetu w Dhace Loard Lytton w jednym ze swoich przemówień powiedział:
Walka o język bengalski.
21 marca 1948 roku Muhammad Ali Jinnah, gubernator utworzonego rok wcześniej Pakistanu, ustanowił język urdu jedynym oficjalnym językiem państwowym zarówno dla Pakistanu Zachodniego, jak i dla Wschodniego (obecnie Bangladesz), którego większość stanowili Banglijczycy mówiący językiem bengalskim. Wkrótce rozpoczęły się protesty przeciwko temu rozporządzeniu. Rząd korzystając ze stosownych przepisów zabraniających zgromadzeń publicznych krwawo tłumił wszelkie protesty. 21 lutego 1952 roku studenci uniwersytetu w Dhace zaczęli nawoływać do strajku generalnego. Pakistańska policja otworzyła ogień do gromadzących się na ulicach studentów. Walka zakończyła się zwycięstwem i język bengalski uznany został językiem państwowym.
Na terenie Uniwersytetu postawiono pomnik na cześć studentów walczących o język bengalski. "Shaheed Minar" zwany także "Pomnikiem Męczenników" stał się symbolem walki o język ojczysty. W 1999 roku UNESCO nawiązując do tamtych wydarzeń ustanowiło 21 lutego Międzynarodowym Dniem Języka Ojczystego upamiętniając wszystkich ludzi walczących o prawo do używania języka ojczystego.
Wojna o niepodległość Bangladeszu.
Uniwersytet w Dhace odegrał ważną rolę w narodowej emancypacji w czasie wojny narodowowyzwoleńczej w 1971 roku, która zakończyła się utworzeniem niezależnego państwa Bangladesz. Na znak oporu przeciw władzom pakistańskim 2 marca 1971 roku studenci wywiesili narodową flagę Bangladeszu na dachu głównym budynku uniwersyteckiego. Społeczność uniwersytecka stała się jedną z pierwszych ofiar pakistańskiej armii w ramach operacji Searchlight rozpoczętej w nocy 25 marca. Zakończona w grudniu wojna pochłonęła wiele ofiar, zarówno wśród nauczycieli, pracowników cywilnych uniwersytetu, jak i studentów.
Biblioteka.
Położona w środkowo-wschodniej części kampusu biblioteka powstała w 1921 roku, tym samym roku co uniwersytet. Początkowo zbiory liczyły 18 tys. woluminów pochodzących z bibliotek Dhaka College i Law College. Obecnie biblioteka jest największą biblioteką w kraju. Na powierzchni ok. 14 tys. m² Znajduje się tam ponad 617 tys. woluminów, w tym roczników czasopism i 30 tys. manuskryptów w różnych językach, a także wiele mikrofilmów i mikrofiszek. Mieści się ona w trzech niezależnych budynkach: administracyjnym, głównym i biblioteki naukowej. W tym ostatnim znajdują się 4 czytelnie klimatyzowane, z których jednocześnie może korzystać 400 studentów.

</doc>
<doc id="2920759" url="https://pl.wikipedia.org/wiki?curid=2920759" title="Bra flicka reder sig själv">
Bra flicka reder sig själv

Bra flicka reder sig själv – szwedzki niemy film dramatyczny z 1914 roku w reżyserii Victora Sjöströma.

</doc>
<doc id="2920764" url="https://pl.wikipedia.org/wiki?curid=2920764" title="Harald Wurm">
Harald Wurm

Harald Wurm (ur. 8 września 1984 w Schwaz) – austriacki biegacz narciarski, złoty medalista mistrzostw świata młodzieżowców.
Kariera.
Po raz pierwszy na arenie międzynarodowej Harald Wurm pojawił się 16 lutego 2002 roku w zawodach Pucharu Kontynentalnego we włoskiej miejscowości Folgaria, gdzie zajął 22. miejsce w sprincie techniką dowolną. W 2003 roku wystartował na mistrzostwach świata juniorów w Sollefteå, gdzie był piętnasty w sprincie. Na rozgrywanych rok później mistrzostw świata juniorów w Stryn w tej samej konkurencji był piąty. W 2006 roku zdobył złoty medal w sprincie stylem dowolnym podczas mistrzostw świata młodzieżowców w Kranju. Startował ponadto jeszcze na dwóch edycjach MŚ U-23, ale nie zdobywał już medali. W Pucharze Świata zadebiutował 19 grudnia 2002 roku w Linzu, zajmując 70. miejsce w sprincie techniką dowolną. Pierwsze pucharowe punkty wywalczył ponad dwa lata później - 16 stycznia 2005 roku w Novym Měscie, gdzie był ósmy w sprincie stylem dowolnym. W klasyfikacji generalnej sezonu 2004/2005 zajął ostatecznie 78. miejsce. Kilkakrotnie startował na mistrzostwach świata, najlepszy wynik osiągając podczas MŚ w Val di Fiemme w 2013 roku, gdzie wspólnie z Bernhardem Tritscherem był siódmy w sprincie drużynowym stylem dowolnym. Ponadto w 2006 roku wziął udział w igrzyskach olimpijskich w Turynie, gdzie w swojej koronnej konkurencji zajął 24. miejsce.
Osiągnięcia.
Puchar Świata.
Miejsca na podium chronologicznie.
Jak dotąd Wurm nie stawał na podium indywidualnych zawodów Pucharu Świata.

</doc>
<doc id="2920767" url="https://pl.wikipedia.org/wiki?curid=2920767" title="Grzybówka czysta">
Grzybówka czysta



</doc>
<doc id="2920769" url="https://pl.wikipedia.org/wiki?curid=2920769" title="Nagroda im. Arthura C. Clarke'a">
Nagroda im. Arthura C. Clarke'a



</doc>
<doc id="2920779" url="https://pl.wikipedia.org/wiki?curid=2920779" title="Amajak Kobułow">
Amajak Kobułow

Amajak Zacharowicz Kobułow (ros. Амаяк Захарович Кобулов; ur. 1906 w Tyflisie, zm. 26 lutego 1955) – generał porucznik, ludowy komisarz spraw wewnętrznych Uzbeckiej SRR w latach 1941–1945, brat Bogdana, wysokiego funkcjonariusza organów bezpieczeństwa, również rozstrzelanego.
Życiorys.
Do 1926 roku skończył 5 klas szkoły handlowej, następnie zaoczne studia. Służył w Armii Czerwonej, potem był sekretarzem sądu ludowego, rachmistrzem i księgowym w spółdzielni i fabryce. Od 1927 roku rachmistrz Oddziału Finansów OGPU Gruzińskiej SRR. Od 1934 roku szef wydziału w Zarządzie NKWD Gruzji, od 1937 roku szef wydziału w Tajno-Politycznym Oddziale Zarządu BP NKWD Gruzji. Wkrótce potem został szefem Rejonowego Oddziału NKWD w Achalciche, a w maju 1938 roku w Gagrze. Od grudnia 1938 pierwszy zastępca ludowego komisarza spraw wewnętrznych (szefa NKWD) na Ukrainie w stopniu majora. Do września 1939 faktycznie był p.o. szefa NKWD Ukraińskiej SRR, gdyż stanowisko szefa pozostawało nieobsadzone. Następnie do lipca 1941 roku był rezydentem NKWD w Berlinie. W latach 1941-1945 był ludowym komisarzem bezpieczeństwa państwowego Uzbeckiej SRR. W 1945 roku został zastępcą szefa Zarządu Głównego ds. Jeńców Wojennych i Internowanych NKWD ZSRR w Moskwie w stopniu generała porucznika. W 1953 roku został zastępcą szefa Urzędu Kontroli MWD. W dniu 27 czerwca 1953 roku został aresztowany i skazany na śmierć 1 października 1954 roku. Po odrzuceniu 10 lutego 1955 roku prośby o ułaskawienie został rozstrzelany.

</doc>
<doc id="2920783" url="https://pl.wikipedia.org/wiki?curid=2920783" title="Bangladesh League (2008/2009)">
Bangladesh League (2008/2009)

Bangladesh League (2008/2009) była 2. edycją Bangladesh League – najwyższą piłkarską klasą rozgrywkową w Bangladeszu. W rozgrywkach wzięło udział 11 drużyn, grając systemem kołowym. Sezon rozpoczął się 13 września 2008, a zakończył 17 lutego 2009. Tytuł obroniła drużyna Dhaka Abahani.

</doc>
<doc id="2920785" url="https://pl.wikipedia.org/wiki?curid=2920785" title="Parafia św. Jana Chrzciciela w Adamowie">
Parafia św. Jana Chrzciciela w Adamowie

Parafia Świętego Jana Chrzciciela w Adamowie – jedna z 12 parafii dekanatu Starachowice-Południe diecezji radomskiej.

</doc>
<doc id="2920790" url="https://pl.wikipedia.org/wiki?curid=2920790" title="Albert Stankowski">
Albert Stankowski

Albert Stankowski (ur. 22 października 1971 w Szczecinie) – polski historyk, członek zarządu Stowarzyszenia Żydowski Instytut Historyczny w Polsce (2011–2015), współtwórca Muzeum Historii Żydów Polskich (były kierownik działu zbiorów niematerialnych), doradca do spraw kontaktów ze społecznością żydowską w Muzeum Historii Żydów Polskich, pomysłodawca i twórca portalu Wirtualny Sztetl. Od 2018 dyrektor Muzeum Getta Warszawskiego.
Życiorys.
Urodził się w Szczecinie, jako syn Dariusza Stankowskiego, więźnia obozów stalinowskich w latach 1941–1956, i Krystyny z domu Kot. W 1989 ukończył Liceum Ogólnokształcące im. Mikołaja Kopernika w Kołobrzegu; w latach 1990–1995 studiował w Instytucie Historii Uniwersytetu Szczecińskiego, a w latach 1995–1998 na Wydziale Politologii Uniwersytetu Szczecińskiego. W latach 1997–2001 odbył studia doktoranckie na Wydziale Historii Uniwersytetu Warszawskiego, w latach 1998–1999 stypendysta na Uniwersytecie Hebrajskim w Jerozolimie, w 2001 stypendysta Muzeum Holokaustu w Waszyngtonie (USHMM), w latach 2006–2007 podyplomowe Studium Menedżerskie w Szkole Głównej Handlowej, a w latach 2011–2012 podyplomowe studia muzealnicze w Instytucie Historii Sztuki UW.
W latach 2000–2001 wykładowca w zakresie historii najnowszej i stosunków polsko-żydowskich na UW. W 2000 był koordynatorem i członkiem Komitetu Budowy Lapidariów w Kołobrzegu przy Prezydencie Miasta w ramach międzynarodowego programu „Dni Tolerancji – Kołobrzeg 2000”, w latach 2003–2007 koordynator „Programu Pamięć” Fundacji Ochrony Dziedzictwa Żydowskiego w Warszawie, w latach 2007–2011 koordynator i pomysłodawca międzynarodowego projektu multimedialnego Wirtualny Sztetl w Muzeum Historii Żydów Polskich. Od 2011 do 2015 członek zarządu Stowarzyszenia Żydowski Instytut Historyczny w Polsce; w latach 2012–2015 kierownik działu zbiorów niematerialnych w Muzeum Historii Żydów Polskich, od 2013 członek Międzynarodowej Rady Muzeów, od 2018 członek Rady Muzeum POLIN, od 2018 jest członkiem polskiej delegacji przy . Od 2019 jest członkiem Rady Muzeum Treblinka i członkiem Rady Pamięci Instytutu Pileckiego, od 2020 jest członkiem Rady Państwowego Muzeum na Majdanku, od 2021 jest członkiem Rady Muzeum Stutthof w Sztutowie, Rady Muzeum KL Płaszów oraz członkiem Rady Muzeum przy Państwowym Muzeum Auschwitz-Birkenau w Oświęcimiu, od 2022 jest wiceprzewodniczącym Międzynarodowej Rady Oświęcimskiej oraz Rady Muzeum II Wojny Światowej. Od grudnia 2022 roku jest członkiem rady Międzynarodowego Centrum Edukacji o Auschwitz i Holokauście. 
Od 2018 jest dyrektorem Muzeum Getta Warszawskiego.

</doc>
<doc id="2920792" url="https://pl.wikipedia.org/wiki?curid=2920792" title="Odlewnia Ursus w Lublinie">
Odlewnia Ursus w Lublinie

Odlewnia Ursus w Lublinie – jeden z największych zakładów tego typu w Polsce, do lat 90 XX wieku największy w Europie. Zbankrutowała w 1999 roku. Pracowało tam do 10 tys. pracowników. W kilka lat po upadłości została zdemontowana.
Historia.
Odlewnia żeliwa została wybudowana w latach 70 XX wieku. Inwestycja PRL rozpoczęła się w 1972 roku, trwała 11 lat, z przeznaczeniem dla całego przemysłu motoryzacyjnego. Na jej realizację zaciągnięto dług w wysokości 75 milionów USD. Należała niegdyś do Fabryki Samochodów Ciężarowych w Lublinie, w późniejszych latach do Zrzeszenia Przemysłu Ciągnikowego – „URSUS”. 
Powstała ogromna dwupoziomowa hala wybudowana na powierzchni 12 ha. Poziom zero mierzący 9 metrów wysokości – tu docierały torami kolejowymi wagony ze złomem, a wyjeżdżały z gotowymi odlanymi elementami.
Poziom dziewięć, to już 13-metrowej wysokości hala. Obie kondygnacje zostały połączone ze sobą betonową rampą, po której wjeżdżały ciężarówki z materiałami. Osiem pieców o łącznej pojemności prawie 100 ton służyło do wytopu surówki.
Inwestycja nie została w pełni ukończona, uzyskano 40 proc. zakładanej zdolności produkcyjnej. Okres świetności zakładu to koniec lat 80 XX w. To czas największego zatrudnienia około 3 tys. pracowników, a mimo tego zakład osiągnął jedynie 40% zdolności produkcyjnej. Przemiany gospodarcze początku lat 90 XX wieku sprawiły, że lubelskie przedsiębiorstwa państwowe zaczęły borykać się z problemami finansowymi. W 2000 r. odlewnię postawiono w stan likwidacji.
Problemy odlewni.
Już w 1991 roku produkcja w fabryce zatrzymywała się kilkukrotnie. Nieopłacone należności z tytułu energii elektrycznej spowodowały przerwy w dostawie prądu dla zakładu. W roku 1998 straty jakie przysparzał zakład sięgały 3,5 miliona PLN miesięcznie. W pierwszym kwartale 1999 roku próbę reanimacji podjęła firma Centrostal, kupując upadające przedsiębiorstwo za 8 milionów złotych. Ulokowano 23 milionów złotych by postawić na nogi borykającą się z problemami finansowymi odlewnię ale nie przyniosło to pozytywnego efektu. We wrześniu 1999 roku wygaszono piece. Trzy miesiące później zaczęto zwalniać zatrudnionych w tym momencie 1100 pracowników. W 2000 roku postawiono zakład w stan likwidacji. Na terenie hali odbywało się pozyskiwanie złomu. W 2008 r. hala została całkowicie rozebrana, pozostał budynek biurowy. Znajduje się tam kilka zdewastowanych budynków (baseny w podziemiach) z możliwością wejścia na dach.
Kradzież kobaltu Co 60.
4 listopada 2010 roku Państwowa Agencja Atomistyki poinformowała, że z nieczynnej odlewni żeliwa Ursus zniknęło siedem pojemników a radioaktywnym kobaltem. Poszukiwaniami zajmowała się Policja i Agencja Bezpieczeństwa Wewnętrznego. Zagrożenie było o tyle duże, że w wypadku uszkodzenia lub rozbicia pojemnika mogło dość do skażenia promieniotwórczego. Po dwóch latach śledztwa prokuratura je umorzyła uznając, że pojemniki zostały oddane na złom, a radioaktywna substancja "jest niegroźna".

</doc>
<doc id="2920795" url="https://pl.wikipedia.org/wiki?curid=2920795" title="Milo O’Shea">
Milo O’Shea

Milo O’Shea (ur. 2 czerwca 1926 w Dublinie, zm. 2 kwietnia 2013 w Nowym Jorku) – irlandzki aktor filmowy i telewizyjny.
Wybrana filmografia.
seriale
film

</doc>
<doc id="2920799" url="https://pl.wikipedia.org/wiki?curid=2920799" title="Reprezentacja Bangladeszu w piłce ręcznej mężczyzn">
Reprezentacja Bangladeszu w piłce ręcznej mężczyzn

Reprezentacja Bangladeszu w piłce ręcznej mężczyzn – narodowy zespół piłkarzy ręcznych Bangladeszu. Reprezentuje swój kraj w rozgrywkach międzynarodowych. Nie odnieśli oni jednak wielkich sukcesów na arenie międzynarodowej.
Zawodnicy Bangladeszu zdobyli brązowe medale na turnieju piłki ręcznej podczas Igrzysk Południowej Azji 2010 rozgrywanych w Dhace.
Bangladesz jest członkiem Międzynarodowej Federacji Piłki Ręcznej od 1986 roku.

</doc>
<doc id="2920806" url="https://pl.wikipedia.org/wiki?curid=2920806" title="Reprezentacja Bangladeszu w piłce ręcznej kobiet">
Reprezentacja Bangladeszu w piłce ręcznej kobiet

Reprezentacja Bangladeszu w piłce ręcznej kobiet – narodowy zespół piłkarek ręcznych Bangladeszu. Reprezentuje swój kraj w rozgrywkach międzynarodowych. Nie odniosły one jednak wielkich sukcesów na . Nie wystąpiły na żadnych mistrzostwach Azji, ani tym bardziej świata.

</doc>
<doc id="2920818" url="https://pl.wikipedia.org/wiki?curid=2920818" title="Kwartet (film 2012)">
Kwartet (film 2012)

 
Kwartet (ang. "Quartet") – brytyjski film komediowo-obyczajowy z 2012 roku w reżyserii Dustina Hoffmana. Wyprodukowany przez Momentum Pictures.
Fabuła filmu jest oparta na sztuce teatralnej Ronalda Harwooda, która była wystawiana na londyńskim West Endzie w okresie od września 1999 do stycznia 2000 roku. "Kwartet" jest reżyserskim debiutem Dustina Hoffmana.
Światowa premiera filmu miała miejsce 9 września 2012 roku podczas 37. Międzynarodowego Festiwalu Filmowego w Toronto. W Polsce premiera filmu odbyła się 12 kwietnia 2013 roku.
Film był kręcony pod koniec 2011 roku w angielskiej posiadłości Hedsor House w hrabstwie Buckinghamshire.
Opis fabuły.
Beecham House to luksusowy dom spokojnej starości dla muzyków. Co roku jego mieszkańcy w urodziny Giuseppe Verdiego przygotowują uroczysty koncert. Tym razem wieczór musi przynieść dochody, bo ośrodkowi grozi likwidacja. Śpiewacy zapraszają więc Jean (Maggie Smith), wielką operową diwę. Ekscentryczna artystka słynie z trudnego charakteru, na dodatek była kiedyś żoną jednego z rezydentów, Reginalda (Tom Courtenay), z którym nie rozstała się w przyjaźni. W finałowym kwartecie mają z nimi wystąpić lubieżny Wilfred (Billy Connolly) i jego przedmiot pożądania, zapominalska Cissy (Pauline Collins). Czy reżyser gali, Cedric (Michael Gambon), będzie umiał nad nimi zapanować?
Nagrody i nominacje.
Złote Globy 2012

</doc>
<doc id="2920824" url="https://pl.wikipedia.org/wiki?curid=2920824" title="Zagrody Kościół">
Zagrody Kościół

Zagrody Kościół – przystanek kolejowy w miejscowości Zagrody, w powiecie chełmskim, w województwie lubelskim.
W roku 2017 przystanek obsługiwał 0–9 pasażerów na dobę.
Geneza.
Budowana głównie w czasach carskiego zaboru lubelska sieć kolejowa omijała wtedy większe osiedla. Działo się tak głównie ze względów strategicznych i ekonomicznych, dlatego stacje powstawały często na terenach odludnych. Dla mieszkańców Zagród, przez które przebiega linia kolejowa, najbliższym przystankiem był przystanek Żulin znajdujący się daleko od zabudowań; było to przyczyną zawiązania się inicjatywy społecznej odnośnie do budowy nowego przystanku przy kościele w Zagrodach.
Linie kolejowe.
Przez przystanek przebiega jednotorowa niezelektryfikowana linia kolejowa nr 69 Rejowiec – Hrebenne. Linia ta w 1984 została zelektryfikowana, jednakże potem sieć trakcyjna została zdemontowana.
Infrastruktura.
Na przystanku znajduje się jeden jednokrawędziowy peron o długości 100 metrów i wysokości 0,55 metra nad poziomem główki szyny. Na peronie znajduje się wiata i ławka.
Ruch pociągów.
Z dworca odjeżdżają pociągi regio spółki Polregio. W rozkładzie jazdy pociągów 2012/2013 znajdowały się następujące połączenia:

</doc>
<doc id="2920834" url="https://pl.wikipedia.org/wiki?curid=2920834" title="Mariví Bilbao">
Mariví Bilbao

Marivi Bilbao, właśc. Maria Victoria Bilbao Goyoaga (ur. 22 stycznia 1930 w Bilbao, zm. 3 kwietnia 2013 tamże) – hiszpańska aktorka filmowa i telewizyjna.
Filmografia.
seriale
film

</doc>
<doc id="2920835" url="https://pl.wikipedia.org/wiki?curid=2920835" title="Gobius stuwitzii">
Gobius stuwitzii



</doc>
<doc id="2920836" url="https://pl.wikipedia.org/wiki?curid=2920836" title="Gobius stuvitzii">
Gobius stuvitzii



</doc>
<doc id="2920837" url="https://pl.wikipedia.org/wiki?curid=2920837" title="Ławra Pieczerska">
Ławra Pieczerska



</doc>
<doc id="2920844" url="https://pl.wikipedia.org/wiki?curid=2920844" title="Gobius pellucidus">
Gobius pellucidus



</doc>
<doc id="2920845" url="https://pl.wikipedia.org/wiki?curid=2920845" title="Gobius albus">
Gobius albus



</doc>
<doc id="2920846" url="https://pl.wikipedia.org/wiki?curid=2920846" title="Brachyochirus pellucidus">
Brachyochirus pellucidus



</doc>
<doc id="2920847" url="https://pl.wikipedia.org/wiki?curid=2920847" title="Brachyochirus aphya">
Brachyochirus aphya



</doc>
<doc id="2920848" url="https://pl.wikipedia.org/wiki?curid=2920848" title="Atherina minuta">
Atherina minuta



</doc>
<doc id="2920849" url="https://pl.wikipedia.org/wiki?curid=2920849" title="Aphya pellucida">
Aphya pellucida



</doc>
<doc id="2920851" url="https://pl.wikipedia.org/wiki?curid=2920851" title="Aphya minuta">
Aphya minuta



</doc>
<doc id="2920852" url="https://pl.wikipedia.org/wiki?curid=2920852" title="Aphia meridionalis">
Aphia meridionalis



</doc>
<doc id="2920858" url="https://pl.wikipedia.org/wiki?curid=2920858" title="Atescatempa">
Atescatempa

Atescatempa – miasto w południowo-wschodniej Gwatemali, w departamencie Jutiapa, około 35 km na południowy wschód od stolicy departamentu, miasta Jutiapa, oraz około 8 km od granicy z Salwadorem. Miasto leży u podnóża gór Sierra Madre de Chiapas, na wysokości 682 m n.p.m. Według danych szacunkowych w 2012 roku liczba ludności miasta wyniosła 9963 mieszkańców.
Gmina Atescatempa.
Jest siedzibą władz gminy o tej samej nazwie, która w 2012 roku liczyła 13 558 mieszkańców. Gmina jak na warunki Gwatemali jest mała, a jej powierzchnia obejmuje tylko 68 km². Na terenie gminy leżą dwa wulkany Chingo i las Vívoras.

</doc>
<doc id="2920865" url="https://pl.wikipedia.org/wiki?curid=2920865" title="Korbacz (ser)">
Korbacz (ser)

Korbacz – rodzaj sera góralskiego produkowany z mleka krowiego. Jego historia sięga blisko dwustu lat. Kształtem przypomina długie nitki makaronu, najczęściej splecione w warkocz lub wiązki. Smak ma łagodny, mniej słony niż oscypek, nie jest też tak twardy. Bardzo często podawany jako zakąska na góralskich weselach, stanowi też dodatek wielu sałatek i innych potraw. Można spotkać korbacze wędzone o ciemnobrązowej barwie oraz całkiem jasne, niewędzone.
Na Słowacji nazywa się "korbačik". Dawniej produkowany był tam z mleka owczego, obecnie głównie krowiego. Często stanowi przekąskę do piwa lub wódki. Z produkcji korbačików słynie na Słowacji m.in. miejscowość Zázrivá.

</doc>
<doc id="2920867" url="https://pl.wikipedia.org/wiki?curid=2920867" title="Gobius melanopterus">
Gobius melanopterus



</doc>
<doc id="2920870" url="https://pl.wikipedia.org/wiki?curid=2920870" title="Jérôme Cahuzac">
Jérôme Cahuzac

Jérôme Cahuzac (ur. 19 czerwca 1952) – francuski polityk, lekarz i działacz samorządowy, parlamentarzysta, a także minister w rządach Jean-Marca Ayraulta. 
Cahuzac, z wykształcenia chirurg, zaczynał karierę lekarska jako kardiochirurg. Po okresie aktywności politycznej (w gabinecie Claude'a Évina od 1988 r.), wrócił do pracy w zawodzie, tym razem jako chirurg plastyczny, specjalista od przeszczepu włosów. W 1997 zdecydował się na powrót do polityki, i otrzymał mandat poselski w Villeneuve-sur-Lot. Przez dwa lata, mimo że był socjalistą w momencie gdy większość parlamentarna była prawicowa, był prezydentem parlamentarnej komisji finansów (2010–2012). Po wyborach, które zagwarantowały socjalistom większość parlamentarną, został mianowany ministrem delegowanym do spraw budżetu. 
W grudniu 2012 roku, niezależna lewicowa strona internetowa Médiapart przedstawiła Cahuzacowi zarzuty posiadania nieopodatkowanego konta bankowego w Szwajcarii do 2010 roku (w tekście opublikowanym 4 grudnia 2012). Médiapart prawdopodobnie uzyskał informacje nt. kont Cahuzaca od jednego z prywatnych detektywów, których wynajęła jego żona, Patricia, przy okazji rozwodu w 2011. Cahuzac zaprzeczył publicznie temu zarzutowi i 6 grudnia złożył skargę o zniesławienie. 19 marca 2013 podał się do dymisji w związku z tym, że trybunał paryski rozpoczął w jego sprawie dochodzenie dotyczące uchylania się od podatków – Cahuzac utrzymywał jednak, że jest niewinny. 2 kwietnia 2013 roku przyznał się na swoim blogu do posiadania od około 20 lat środków w wysokości 600 tys. euro na koncie za granicą i życia w „spirali kłamstwa”. Wyznanie to spowodowało kryzys polityczny we Francji.

</doc>
<doc id="2920873" url="https://pl.wikipedia.org/wiki?curid=2920873" title="FK Horodziej">
FK Horodziej



</doc>
<doc id="2920874" url="https://pl.wikipedia.org/wiki?curid=2920874" title="Lesueurigobius friesii friesii">
Lesueurigobius friesii friesii



</doc>
<doc id="2920875" url="https://pl.wikipedia.org/wiki?curid=2920875" title="Lesueurigobius friesi">
Lesueurigobius friesi



</doc>
<doc id="2920876" url="https://pl.wikipedia.org/wiki?curid=2920876" title="Lesueuria piesii">
Lesueuria piesii



</doc>
<doc id="2920877" url="https://pl.wikipedia.org/wiki?curid=2920877" title="Lesueuria friesii">
Lesueuria friesii



</doc>
<doc id="2920878" url="https://pl.wikipedia.org/wiki?curid=2920878" title="Lesueuria friesi friesi">
Lesueuria friesi friesi



</doc>
<doc id="2920879" url="https://pl.wikipedia.org/wiki?curid=2920879" title="Lesueuria friesi">
Lesueuria friesi



</doc>
<doc id="2920880" url="https://pl.wikipedia.org/wiki?curid=2920880" title="Lesuerigobius friesii">
Lesuerigobius friesii



</doc>
<doc id="2920881" url="https://pl.wikipedia.org/wiki?curid=2920881" title="Gobius friesii friesii">
Gobius friesii friesii



</doc>
<doc id="2920882" url="https://pl.wikipedia.org/wiki?curid=2920882" title="Gobius friesii">
Gobius friesii



</doc>
<doc id="2920883" url="https://pl.wikipedia.org/wiki?curid=2920883" title="Gobius friesi">
Gobius friesi



</doc>
<doc id="2920886" url="https://pl.wikipedia.org/wiki?curid=2920886" title="Tarpieda Żodzino">
Tarpieda Żodzino



</doc>
<doc id="2920893" url="https://pl.wikipedia.org/wiki?curid=2920893" title="12 Lotnicza Eskadra Kierowania Ogniem Artylerii">
12 Lotnicza Eskadra Kierowania Ogniem Artylerii

12 Samodzielna Lotnicza Eskadra Kierowania Ogniem Artylerii (12 lekoa) – pododdział lotnictwa artylerii Wojsk Lotniczych.
Formowanie i zmiany organizacyjne.
Z dniem 1 grudnia 1952 na lotnisku Wrocław-Strachowice została sformowana 12 Samodzielna Lotnicza Eskadra Kierowania Ogniem Artylerii . Jednostka została zorganizowana według etatu Nr 6/134 o stanie 113 żołnierzy i 1 pracownika kontraktowego.
W 1954 eskadra została przebazowana na lotnisko w Oleśnicy, a w następnym roku włączona w skład 3 Korpusu Lotnictwa Mieszanego i przebazowana na lotnisko w Mierzęcicach.
W 1957 eskadra została rozformowana.

</doc>
<doc id="2920894" url="https://pl.wikipedia.org/wiki?curid=2920894" title="Minoru Mori">
Minoru Mori

 – japoński deweloper budowlany, uważany za jednego z najpotężniejszych i najbardziej wpływowych deweloperów budowlanych w Japonii.
Życiorys.
Po ukończeniu Uniwersytetu Tokijskiego zatrudnił się w firmie zajmującej się nieruchomościami swojego ojca, Taikichirō, który był prezesem i dyrektorem generalnym Mori Building, którego on i jego starszy brat Kei byli właścicielami.
Jego nazwisko pojawia się na wielu inwestycjach na rynku nieruchomości w Japonii. Minoru i jego brat, Akira znaleźli się na liście najbogatszych ludzi świata magazynu Forbes. Jego największym projektem było Roppongi Hills w Tokio, które zostało otwarte w 2003 roku. Shanghai World Financial Center w Szanghaju, niegdyś najwyższy budynek w Chinach, zostało otwarte w 2008 roku. Mori przyznał, że Le Corbusier ma wpływ, ale uważał, że przewyższył projekty urbanistyczne szwajcarskiego architekta, szczególnie w projekcie Roppongi Hills.
Ostatnią inwestycją było Omotesando Hills, otwarte 11 lutego 2006 w pobliżu stacji kolejowej Harajuku. Budynek składa się z kilku pasaży sklepowych.
W 2008 roku otrzymał tytuł azjatyckiego biznesmena za rok 2007 według magazynu Fortune, natomiast rok później z rąk królowej Elżbiety II otrzymał tytuł honorowy Rycerza Komandora Orderu Imperium Brytyjskiego (KBE).
Zmarł 8 marca 2012 w Tokio w wieku 77 lat, z powodu niewydolności serca.

</doc>
<doc id="2920895" url="https://pl.wikipedia.org/wiki?curid=2920895" title="Mullus hispanicus">
Mullus hispanicus



</doc>
<doc id="2920899" url="https://pl.wikipedia.org/wiki?curid=2920899" title="Parafia św. Małgorzaty w Chybicach">
Parafia św. Małgorzaty w Chybicach

Parafia św. Małgorzaty w Chybicach – jedna z 12 parafii dekanatu Starachowice-Południe diecezji radomskiej.
Historia.
Kościół pw. św. Małgorzaty fundacji kanoników krakowskich Świesława i Macieja ze Śnieżkowic sięga korzeniami lat 1361–1362, prawdopodobnie wtedy był też konsekrowany przez bp. Bodzantę. Należy przypuszczać, że równolegle z powstaniem kościoła była erygowana parafia. Świątynia była rozbudowywana i remontowana w 1617, a następnie w XVIII w. Wtedy to bp Michał Ignacy Kunicki w 1741 konsekrował ponownie kościół. Jest to budowla orientowana, gotycka, murowana z ciosów piaskowcowych. Nawa jest na rzucie prostokąta z węższym prostokątnym prezbiterium, wewnątrz pośrodku nawy znajduje się jeden ośmioboczny filar podtrzymujący żebra sklepień. Od zachodu przy nawie umiejscowiona jest na rzucie kwadratu wieża, częściowo ceglana.

</doc>
<doc id="2920902" url="https://pl.wikipedia.org/wiki?curid=2920902" title="Even Sletten">
Even Sletten

Even Skjelbostad Sletten (ur. 8 lipca 1987 w Lillehammer) – norweski biegacz narciarski, złoty medalista mistrzostw świata juniorów.
Kariera.
Po raz pierwszy na arenie międzynarodowej Even Sletten pojawił się 21 marca 2003 roku w zawodach juniorów w Falun. Zajął wtedy 14. miejsce w biegu łączonym na 20 km. Największy sukces w karierze osiągnął w 2005 roku, kiedy zdobył złoty medal w sprincie techniką klasyczną podczas mistrzostw świata juniorów w Rovaniemi. W zawodach tych bezpośrednio wyprzedził swego rodaka Pettera Northuga i Szweda Emila Jönssona. Nigdy nie wziął udziału w zawodach Pucharu Świata, startując w większości w zawodach FIS Race. Nigdy też nie wystąpił na mistrzostwach świata seniorów oraz igrzyskach olimpijskich. W 2010 roku zakończył karierę.

</doc>
<doc id="2920904" url="https://pl.wikipedia.org/wiki?curid=2920904" title="Grand Prix de Tennis de Toulouse">
Grand Prix de Tennis de Toulouse

Grand Prix de Tennis de Toulouse – męski turniej tenisowy wchodzący w skład rozgrywek ATP World Tour, rozgrywany w Tuluzie na nawierzchni twardej w hali w latach 1982–2000.

</doc>
<doc id="2920908" url="https://pl.wikipedia.org/wiki?curid=2920908" title="Festiwal Kantyczka">
Festiwal Kantyczka

„Kantyczka” to Ogólnopolski Dziecięco-Młodzieżowy Festiwal Kolędy i Pastorałki Współczesnej – organizowany corocznie od 1999 roku, głównie w styczniu. Ma na celu popularyzację kolęd i pastorałek w nowych interpretacjach, a także wymianę doświadczeń uczestników i instruktorów. W ramach imprezy odbywają się między innymi koncerty konkursowe, koncert galowy czy warsztaty muzyczne. Festiwal ten organizowany jest w Bielsku Podlaskim, mieście położonym w województwie podlaskim. W jury zasiadali m.in. Beata Bednarz, Aleksander Pałac, Magda Ptaszyńska, Ewa Uryga, Piotr Nazaruk, Zbyszek Głowacki czy Cezary Szyfman.
Nagrody.
Głównymi nagrodami festiwalu są:

</doc>
<doc id="2920910" url="https://pl.wikipedia.org/wiki?curid=2920910" title="Centrolophus newtoni">
Centrolophus newtoni



</doc>
<doc id="2920911" url="https://pl.wikipedia.org/wiki?curid=2920911" title="Pimelepterus cornubiensis">
Pimelepterus cornubiensis



</doc>
<doc id="2920912" url="https://pl.wikipedia.org/wiki?curid=2920912" title="Palinurichthys perciformis">
Palinurichthys perciformis



</doc>
<doc id="2920913" url="https://pl.wikipedia.org/wiki?curid=2920913" title="Palinurichthyes perciformes">
Palinurichthyes perciformes



</doc>
<doc id="2920914" url="https://pl.wikipedia.org/wiki?curid=2920914" title="Hyperoglyphe perciformes">
Hyperoglyphe perciformes



</doc>
<doc id="2920915" url="https://pl.wikipedia.org/wiki?curid=2920915" title="Coryphaena perciformis">
Coryphaena perciformis



</doc>
<doc id="2920918" url="https://pl.wikipedia.org/wiki?curid=2920918" title="Mohammed Monwar Hossain">
Mohammed Monwar Hossain

Mohammed Monwar Hossain (ur. 30 sierpnia 1979 w Dhace) – banglijski piłkarz grający na pozycji pomocnika w Sheikh Russell KC. Reprezentant Bangladeszu w latach 2000–2006.

</doc>
<doc id="2920923" url="https://pl.wikipedia.org/wiki?curid=2920923" title="Anatolij Nieuczesow">
Anatolij Nieuczesow

Anatolij Nieuczesow (ros. Анатолий Неучесов, ur. 23 października 1984 w Krasnojarsku) – rosyjski biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Anatolij Nieuczesow pojawił się 25 października 2003 roku w zawodach Pucharu Świata w Düsseldorfie. Zajął wtedy 48. miejsce w sprincie stylem dowolnym. Był to jego pierwszy i zarazem ostatni występ w PŚ i w klasyfikacji generalnej nie był klasyfikowany. Największe sukcesy w karierze osiągnął w 2004 roku, kiedy zdobył dwa medale podczas mistrzostw świata juniorów w Stryn. Na dystansie 30 km techniką klasyczną był najlepszy, a wspólnie z kolegami z reprezentacji zdobył brązowy medal w sztafecie. Nigdy nie wystąpił na mistrzostwach świata seniorów oraz igrzyskach olimpijskich. W 2005 roku zakończył karierę.

</doc>
<doc id="2920929" url="https://pl.wikipedia.org/wiki?curid=2920929" title="Iniekcja">
Iniekcja



</doc>
<doc id="2920933" url="https://pl.wikipedia.org/wiki?curid=2920933" title="Kościół Nawiedzenia Marii Panny w Kieżmarku">
Kościół Nawiedzenia Marii Panny w Kieżmarku

Kościół Nawiedzenia Marii Panny – kościół katolicki (tzw. kościół paulinów) w Kieżmarku na Spiszu, w północnej Słowacji.
Już pierwszy kościół w tym miejscu został wzniesiony w ciągu jednolitej zabudowy po wschodniej stronie Hradnej ulicy. Powstał na miejscu trzech wyburzonych domów mieszczańskich, które w 1650 r. ofiarowało protestanckie miasto Kieżmark miejscowym katolikom z pozwoleniem na budowę świątyni (kościół Św. Krzyża był wówczas w rękach protestantów). Miał być to dowód wdzięczności dla Kościoła katolickiego, którego prominentni przedstawiciele wspomagali magistrat Kieżmarku w jego sporach z rodziną Thökölych. Pierwsza wzmianka o kościele pochodzi z 1654 r. W 1670 r. do miasta przybyli paulini, którzy objęli opiekę nad kościołem.
W 1741 r. kościół spłonął. 6 lat później zaczęła się jego obudowa - już w stylu późnobarokowym, charakterystycznym dla świątyń zakonu paulinów. Budowla jest jednonawowa, ustawiona szczytem do ulicy. Fronton pięcioosiowy, podzielony prostymi pilastrami, zwieńczony trójkątnym szczytem ze skromnymi esownicami. Wystrój wnętrza świątyni w większości jest również późnobarokowy, a częściowo rokokowy, utrzymany w tonacjach bieli ze skromnymi złoceniami. Najstarszym elementem jest bogato zdobiona ambona, pochodząca z końca XVII w. Wykonał ją ten sam mistrz, który był autorem ołtarza w kaplicy kieżmarskiego zamku.
Ołtarz główny, poświęcony Nawiedzeniu Marii Panny, zajmujący całą szczytową ścianę prezbiterium, pochodzi z 1772 r. Wykonany został ze stiuku przez kieżmarskiego rzeźbiarza i sztukatora Jána Feega. Rzeźby przedstawiające Boga Ojca, św. Joachima i św. Annę oraz adorujące anioły zwracają uwagę wielką siłą wyrazu. Pierwotny, wielki, centralny obraz ołtarzowy został na początku XX w. zastąpiony kompozycją rzeźbiarską Matki Boskiej z Lourdes. Feeg często współpracował z malarzem Emerykiem Jagušičem, który dla kieżmarskiej świątyni wykonał obrazy przedstawiające św. Pawła Pustelnika i św. Józefa – małżonka Marii Panny. W XIX w. do kościoła trafiły dwa boczne, barokowe ołtarze św. Pawła Pustelnika i św. Anny, przeniesione tu z kościoła św. Krzyża. Powstały one ok. 1730 r. w pracowni kieżmarskiego rzeźbiarza Jána Lercha.
W latach 2003-2005 miał miejsce generalny remont kościoła i renowacja głównego ołtarza.

</doc>
<doc id="2920934" url="https://pl.wikipedia.org/wiki?curid=2920934" title="Kościół św. Barbary w Wołczynie">
Kościół św. Barbary w Wołczynie



</doc>
<doc id="2920936" url="https://pl.wikipedia.org/wiki?curid=2920936" title="14 Eskadra Lotnictwa Transportowego">
14 Eskadra Lotnictwa Transportowego

14 Eskadra Lotnictwa Transportowego (14 eltr) – pododdział Wojsk Lotniczych.
Formowanie i zmiany organizacyjne.
W 2006 roku sformowano 14 Eskadrę Lotnictwa Transportowego
Z dniem 1 lipca 2010 roku 14 Eskadra Lotnictwa Transportowego została włączona w skład 33 Bazy Lotnictwa Transportowego w Powidzu.

</doc>
<doc id="2920940" url="https://pl.wikipedia.org/wiki?curid=2920940" title="Hyperoglyphe">
Hyperoglyphe

Hyperoglyphe – rodzaj morskich ryb z rodziny 
pompilowatych.
Klasyfikacja.
Gatunki zaliczane do tego rodzaju:

</doc>
<doc id="2920941" url="https://pl.wikipedia.org/wiki?curid=2920941" title="Toledia">
Toledia



</doc>
<doc id="2920942" url="https://pl.wikipedia.org/wiki?curid=2920942" title="Pammelas">
Pammelas



</doc>
<doc id="2920944" url="https://pl.wikipedia.org/wiki?curid=2920944" title="Palinurichthys">
Palinurichthys



</doc>
<doc id="2920945" url="https://pl.wikipedia.org/wiki?curid=2920945" title="Iniekcja podskórna">
Iniekcja podskórna



</doc>
<doc id="2920946" url="https://pl.wikipedia.org/wiki?curid=2920946" title="Ocycrius">
Ocycrius



</doc>
<doc id="2920947" url="https://pl.wikipedia.org/wiki?curid=2920947" title="Eurumetopos">
Eurumetopos



</doc>
<doc id="2920948" url="https://pl.wikipedia.org/wiki?curid=2920948" title="Iniekcja domięśniowa">
Iniekcja domięśniowa



</doc>
<doc id="2920949" url="https://pl.wikipedia.org/wiki?curid=2920949" title="Iniekcja dożylna">
Iniekcja dożylna



</doc>
<doc id="2920951" url="https://pl.wikipedia.org/wiki?curid=2920951" title="Dömen icke">
Dömen icke

Dömen icke – szwedzki niemy film dramatyczny z 1914 roku w reżyserii Victora Sjöströma.

</doc>
<doc id="2920953" url="https://pl.wikipedia.org/wiki?curid=2920953" title="Astrid Øvstedal">
Astrid Øvstedal

Astrid Øvstedal (ur. 21 listopada 1986) – norweska biegaczka narciarska, złota medalistka mistrzostw świata juniorów.
Kariera.
Po raz pierwszy na arenie międzynarodowej Astrid Øvstedal pojawiła się 6 grudnia 2002 roku w zawodach Pucharu Kontynentalnego w Gåsbu, gdzie zajęła 27. miejsce w sprincie techniką dowolną. Nieco ponad rok później wystąpiła na mistrzostwach świata juniorów w Stryn, gdzie zwyciężyła w sprincie stylem dowolnym, a wspólnie z koleżankami była czwarta w sztafecie. W Pucharze Świata zadebiutowała 24 lutego 2004 roku w Trondheim, zajmując 39. miejsce w sprincie stylem dowolnym. W sezonie 2003/2004 pojawiła się jeszcze tylko jeden raz, ale również nie zdobyła punktów i nie była klasyfikowana w klasyfikacji generalnej. W 2006 roku wystąpiła na mistrzostwach świata juniorów w Kranju, ale w sprincie zajęła dopiero trzydzieste miejsce. Nigdy nie brała udziału w mistrzostwach świata seniorów, ani igrzyskach olimpijskich. W marcu 2006 roku zakończył karierę.
Osiągnięcia.
Puchar Świata.
Miejsca na podium.
Øvstedal nigdy nie stanęła na podium zawodów Pucharu Świata.

</doc>
<doc id="2920954" url="https://pl.wikipedia.org/wiki?curid=2920954" title="Ratusz w Kieżmarku">
Ratusz w Kieżmarku

Ratusz w Kieżmarku – klasycystyczna budowla w centrum trójkątnego rynku tego słowackiego miasta. Aktualnie budynek jest siedzibą urzędu miejskiego i burmistrza (słow. "primatora") Kieżmarku. Mieści się tu również urząd stanu cywilnego i pałac ślubów.
Pierwszy ratusz kieżmarski stał przy jednej z najstarszych ulic miasta – Starym Targu (słow. "Starý trh"). Po najeździe husyckim w 1433 r., gdy miasto częściowo spłonęło, jego centrum przesunęło się na południe, gdzie wkrótce wytworzył się nowy rynek w formie nieregularnego trójkąta. W jego środku w 1461 r. mistrz Juraj ze Spiskiej Soboty wystawił nowy ratusz w stylu gotyckim. Po wielkim pożarze ratusz w latach 1541–55 przebudował mistrz Kuntze z Kieżmarku, nadając mu już wygląd renesansowy. Pamiątkami tej przebudowy są częściowo zachowane renesansowe okna, kamienny miejski znak z datą „1555” na zachodniej fasadzie, a po stronie południowej zbarokizowany, pierwotnie renesansowy portal z herbem miasta.
W 1641 r. za czasów wójta Zygmunta Moesa do ratusza dobudowano wieżę. Według opisu Juraja Bohuša z 1720 r. budynek był zwieńczony zębatą attyką, a od strony południowej miał namalowany herb miasta i symbol sprawiedliwości. Również wieżę zdobiły umoralniające inskrypcje. Miejski trębacz wygrywał z niej hejnał, a w dniach targowych bito z niej w bębny. W 1779 r. ratusz ponownie spłonął, po czym został odbudowany już w stylu klasycystycznym. Dzisiejszy wygląd, łącznie z nadbudową drugiego piętra, uzyskał po ostatnim pożarze w 1922 r.
Pod ratuszem są stare piwnice. W jednej z nich w XVI w. wypływało źródło wody. Według miejscowej tradycji z piwnic wiódł podziemny chodnik poza dawne mury miejskie.

</doc>
<doc id="2920955" url="https://pl.wikipedia.org/wiki?curid=2920955" title="Mata Island">
Mata Island

Mata Island – niezamieszkana wysepka z archipelagu Wysp Belchera, w regionie Qikiqtaaluk, na terytorium Nunavut, w Kanadzie. Sąsiaduje m.in. z wyspami: Karlay Island, Nero Island, Dove Island, Fair Island, Bradbury Island i Tukarak Island.

</doc>
<doc id="2920957" url="https://pl.wikipedia.org/wiki?curid=2920957" title="37 Eskadra Śmigłowców Transportowych">
37 Eskadra Śmigłowców Transportowych

37 Eskadra Śmigłowców Transportowych (37 eśtr) – pododdział lotnictwa transportowego ludowego Wojska Polskiego.
Formowanie i zmiany organizacyjne.
37 Eskadra Śmigłowców Transportowych została sformowana w 1969 roku, na lotnisku Inowrocław-Latkowo według etatu Nr 20/076 o stanie 188 żołnierzy i 1 pracownika kontraktowego.
W terminie do 30 grudnia 1971 roku dowódca Wojsk Lotniczych rozformował 37 Eskadrę Śmigłowców Transportowych. Na bazie rozformowanej eskadry oraz stanu osobowego i sprzętu wydzielonego z 13 Pułku Lotnictwa Myśliwskiego utworzono 37 Pułk Śmigłowców Transportowych.

</doc>
<doc id="2920958" url="https://pl.wikipedia.org/wiki?curid=2920958" title="Krzyżulec">
Krzyżulec



</doc>
<doc id="2920961" url="https://pl.wikipedia.org/wiki?curid=2920961" title="Tadeusz Wydra">
Tadeusz Wydra

Tadeusz Wydra (ur. 8 czerwca 1958 w Radomiu, zm. 25 marca 2013 w Warszawie) – polski urzędnik państwowy, samorządowiec, działacz społeczny.
Życiorys.
Był absolwentem Zespołu Szkół Elektronicznych w Radomiu oraz Wydziału Transportu Wyższej Szkoły Inżynierskiej w Radomiu. Ukończył również studia podyplomowe na Wydziale Prawa i Administracji Uniwersytetu Warszawskiego oraz Wydziale Geodezji i Kartografii Politechniki Warszawskiej&lt;ref name="gazeta/zmarł"&gt;&lt;/ref&gt;.
W młodości był sportowcem, zawodnikiem drużyny siatkarskiej w klubie Czarni Radom. Rozpoczął grę jako reprezentant tej drużyny w trakcie szkoły średniej, a potem kontynuował w czasie studiów.
Pracował w dziale łączności i automatyki PKP, był także nauczycielem w Zespole Szkół Elektronicznych w Radomiu, a następnie od początku lat 90 do 1996 dyrektorem Urzędu Wojewódzkiego w Radomiu. W latach 1997–1999 jako prezes zarządu kierował Miejską Agencją Rozwoju Radom 2001. Był radnym rady miasta Radomia I kadencji, zaś w 1998 uzyskał z listy AWS mandat radnego sejmiku województwa mazowieckiego I kadencji. Z tego drugiego zrezygnował po kilku miesiącach w związku z powołaniem na stanowisko dyrektora generalnego Mazowieckiego Urzędu Wojewódzkiego. Od 2002 do 2004 był dyrektorem Departamentu Zarządzania Kadrami w Urzędzie Służby Cywilnej, a w latach 2004–2006 vice-prezesem w spółce Polskich Sieci Elektroenergetycznych w Warszawie, tj. PSE Operator i PSE Serwis. W 2006 objął stanowisko dyrektora generalnego Ministerstwa Finansów, potem dyrektora generalnego Generalnej Dyrekcji Dróg Krajowych i Autostrad, a w 2008 został dyrektorem Biura Prezydialnego Urzędu Dozoru Technicznego.
Był także działaczem społecznym. W okresie stanu wojennego współpracował z Biskupim Komitetem Pomocy Osobom Internowanym i Więzionym za Przekonania. Działał także w organizacjach katolickich (KIK, Stowarzyszenie Rodzin Katolickich Diecezji Radomskiej) i w Stowarzyszeniu „Inicjatywa”. W 1989 wstąpił do lokalnego Komitetu Obywatelskiego. Pod koniec lat 90. udzielał się jako doradca sejmowej Komisji Administracji i Spraw Wewnętrznych. Działał na rzecz uruchomienia w Radomiu Centrum Przetwarzania Danych dla Ministerstwa Finansów.
Przez ostatnie kilka lat życia chorował, zmarł 25 marca 2013 w Warszawie. Uroczystości pogrzebowe odbyły się w radomskiej Katedrze Opieki Najświętszej Marii Panny w Radomiu. Został pochowany na cmentarzu rzymskokatolickim w Radomiu przy ul. Limanowskiego.
Tadeusz Wydra był żonaty, miał dwóch synów.
Odznaczenia.
Tadeusz Wydra, "za wybitne osiągnięcia w służbie państwu i społeczeństwu, za zasługi w działalności na rzecz społeczności lokalnej i pomoc potrzebującym", został pośmiertnie przez prezydenta Bronisława Komorowskiego odznaczony Krzyżem Oficerskim Orderu Odrodzenia Polski.
Upełnomocniona przez Prezesa Urzędu Dozoru Technicznego Kapituła w 2013 uhonorowała Tadeusza Wydrę, Dyrektora Biura Prezydialnego, Odznaką Zasłużony dla dozoru technicznego.

</doc>
<doc id="2920976" url="https://pl.wikipedia.org/wiki?curid=2920976" title="Marat Żaparow">
Marat Żaparow

Marat Batyrbekuły Żaparow (kaz. Марат Батырбекұлы Жапаров; ros. Марат Батырбекович Жапаров; "Marat Batyrbekowicz Żaparow"; ur. 25 sierpnia 1985 w Leninogorsku) – kazachski skoczek narciarski, medalista zimowych igrzysk azjatyckich i mistrzostw kraju, olimpijczyk, uczestnik mistrzostw świata.
Jest młodszym bratem innego kazachskiego skoczka Radika Żaparowa, wielokrotnie zdobywającego punkty Pucharu Świata. Mimo że wcześniej niż brat zaczął trenować ten sport, odniósł w nim mniejsze sukcesy.
Przebieg kariery.
W grudniu 2007 w Harrachowie zadebiutował w zawodach FIS Cup, zajmując 51. i 48. miejsce. Pierwsze punkty zawodów tej rangi zdobył w sierpniu 2010 w Örnsköldsvik dzięki zajęciu 26. pozycji. 25 września w Ałmaty zadebiutował w Pucharze Kontynentalnym, zajmując 41. miejsce.
20 lipca 2012 wystartował w zawodach drużynowych Letniego Grand Prix. Na skoczni w Wiśle (HS 134) oddał skok na odległość 108,5 m. Był to najlepszy z wyników osiągniętych przez zawodników kazachskich, którzy zajęli w zawodach ostatnie, 11. miejsce. 17 marca 2013 w ostatnich w sezonie 2012/2013 zawodach w Niżnym Tagile po raz pierwszy w karierze zdobył punkty Pucharu Kontynentalnego, zajmując 16. miejsce. Stało się to po 45 nieudanych próbach, które miały miejsce od czasu debiutu Żaparowa w zawodach tej rangi.
28 lipca 2013 zadebiutował w zawodach indywidualnych Letniego Grand Prix, zajmując 47. miejsce na skoczni w Hinterzarten. W tym samym roku po raz pierwszy wystartował w Pucharze Świata: 23 listopada w Klingenthal wziął udział w zawodach drużynowych, w których Kazachowie zajęli ostatnie, 14. miejsce. 6 dni później w Ruce zadebiutował w zawodach indywidualnych. Po skoku na odległość 100 m zajął w nich 50. miejsce. Został zakwalifikowany, jako ostatni zawodnik, na konkursy skoków narciarskich na Zimowych Igrzyskach Olimpijskich 2014 w Soczi. Nie uzyskał na nich awansu do konkursu głównego: w kwalifikacjach do zawodów na skoczni normalnej zajął 49. miejsce, a na skoczni dużej – 48. W obu przypadkach w serii kwalifikacyjnej uczestniczyło 51 zawodników. Wziął też udział w Mistrzostwach Świata w Lotach Narciarskich 2014. Po skoku na odległość 106 m w kwalifikacjach zajął ostatnie, 39. miejsce.
Trzykrotnie zdobywał punkty w Letnim Pucharze Kontynentalnym 2014. Zajął też 30. miejsce w jednym z konkursów Letniego Grand Prix w Ałmaty. W sezonie 2014/2015 raz wystąpił w konkursie głównym Pucharu Świata – w rozgrywanych bez kwalifikacji zawodach w Niżnym Tagile zajął 52. miejsce. Wystąpił na Mistrzostwach Świata w Narciarstwie Klasycznym 2015, dwukrotnie odpadając w kwalifikacjach. Na skoczni normalnej zajął w nich 49., a na skoczni dużej 50. miejsce.
W sezonie 2015/2016 startował w zawodach międzynarodowych różnych szczebli, od FIS Cup po Puchar Świata, w żadnych nie zajmując punktowanej pozycji. Najlepszym występem Żaparowa w Pucharze Świata było 39. miejsce w Ałmaty. Wystąpił również na Mistrzostwach Świata w Lotach Narciarskich 2016 na skoczni Kulm w Tauplitz/Bad Mitterndorf, zajmując 31. miejsce w kwalifikacjach i nie uzyskując awansu do konkursu głównego.
Zdobywał punkty w Letnim Pucharze Kontynentalnym 2016, najwyżej sklasyfikowanym będąc na 14. pozycji. Zimą 2016/17 kilkukrotnie awansował do pierwszej serii zawodów Pucharu Świata, nie zdobywając punktów. Wystartował na Zimowych Igrzyskach Azjatyckich 2017. Zdobył na nich srebrny medal w konkursie drużynowym (wraz z Konstantinem Sokolenką, Sabirżanem Muminowem i Siergiejem Tkaczenką), a także brązowy indywidualnie na skoczni dużej. W konkursie na skoczni normalnej zajął 7. miejsce.
W sezonie 2017/2018 regularnie startował w kwalifikacjach do zawodów Pucharu Świata, ani razu nie uzyskując awansu do konkursu głównego. Wystąpił na Mistrzostwach Świata w Lotach Narciarskich 2018, gdzie również odpadł w kwalifikacjach, zajmując 44. miejsce. W sezonie 2018/2019 występował jedynie w Letnim Pucharze Kontynentalnym, nie zdobywając punktów. Ostatni oficjalny występ międzynarodowy Żaparowa miał miejsce 30 września 2018 w ramach LPK w Klingenthal, gdzie zajął 67. pozycję.
Jest mistrzem kraju na skoczni normalnej z 2012 i 2016, oraz na dużej z 2017.

</doc>
<doc id="2920978" url="https://pl.wikipedia.org/wiki?curid=2920978" title="Zdzisław Pelc">
Zdzisław Pelc

Zdzisław Maksymilian Pelc (ur. 29 maja 1933 w Bydgoszczy, zm. 25 kwietnia 2011 tamże) – inżynier, przedsiębiorca, działacz społeczny.
Studiował na Politechnice Poznańskiej i Wieczorowej Szkole Inżynierskiej, później był nauczycielem w szkołach technicznych w Bydgoszczy. W latach 70. zainicjował wiele przedsięwzięć w Bydgoszczy i województwie bydgoskim, m.in. społeczną budowę kładki nad Brdą w centrum Bydgoszczy oraz budowę wielu obiektów w Leśnym Parku Kultury i Wypoczynku w Myślęcinku. Na przełomie 1983/1984 był jednym z założycieli Kujawsko-Pomorskiego Związku Pracodawców. Wieloletni dyrektor Fabryki Okuć Meblowych „Fomix”.
Zmarł w szpitalu im. Jurasza na udar mózgu. Pochowany na cmentarzu komunalnym przy ul. Ludwikowo.
Miał dwóch synów, Piotra i Jacka.

</doc>
<doc id="2920984" url="https://pl.wikipedia.org/wiki?curid=2920984" title="14 Eskadra Lotnicza Dowództwa Wojsk Lotniczych i Obrony Przeciwlotniczej Obszaru Kraju">
14 Eskadra Lotnicza Dowództwa Wojsk Lotniczych i Obrony Przeciwlotniczej Obszaru Kraju

14 Eskadra Lotnicza Dowództwa Wojsk Lotniczych i Obrony Przeciwlotniczej Obszaru Kraju (14 el DWLiOPL OK) – pododdział Wojsk Lotniczych.
Formowanie i zmiany organizacyjne.
Na lotnisku Babice w Warszawie sformowano 14 Eskadrę Lotniczą Dowództwa Wojsk Lotniczych i Obrony Przeciwlotniczej Obszaru Kraju.
W 1958 roku eskadra została rozwiązana.

</doc>
<doc id="2920991" url="https://pl.wikipedia.org/wiki?curid=2920991" title="Obcy - ósmy pasażer Nostromo">
Obcy - ósmy pasażer Nostromo



</doc>
<doc id="2920996" url="https://pl.wikipedia.org/wiki?curid=2920996" title="15 Eskadra Lotnictwa Rozpoznawczego Marynarki Wojennej">
15 Eskadra Lotnictwa Rozpoznawczego Marynarki Wojennej

15 Samodzielna Eskadra Lotnictwa Rozpoznawczego Marynarki Wojennej (15 elr MW) – pododdział wojsk lotniczych Marynarki Wojennej.
Formowanie i zmiany organizacyjne.
W 1955 roku, na lotnisku w Babich Dołach, na bazie eskadry dalekiego rozpoznania z 30 Pułku Lotnictwa Marynarki Wojennej sformowana została 15 Samodzielna Eskadra Lotnictwa Rozpoznawczego Marynarki Wojennej. Etat nr 35/307 przewidywał 113 żołnierzy oraz 1 pracownika kontraktowego.
1 października 1956 roku eskadra została przebazowana na lotnisko w Siemirowicach.
Z dniem 1 lipca 1988 roku eskadra została rozwiązana

</doc>
<doc id="2920997" url="https://pl.wikipedia.org/wiki?curid=2920997" title="Szczeciński węzeł kolejowy">
Szczeciński węzeł kolejowy



</doc>
<doc id="2920999" url="https://pl.wikipedia.org/wiki?curid=2920999" title="Olifant (instrument)">
Olifant (instrument)

Olifant – instrument muzyczny z grupy aerofonów ustnikowych, róg wykonany z kła słonia, zwykle bogato zdobiony rzeźbami i okuciami. Stosowany był od wczesnego średniowiecza jako wojskowy i dworski instrument sygnałowy. Przywilej używania olifanta miał jedynie stan rycerski.

</doc>
<doc id="2921003" url="https://pl.wikipedia.org/wiki?curid=2921003" title="Przemysław Smoliński">
Przemysław Smoliński

Przemysław Smoliński (ur. 27 listopada 1992 w Międzyrzecu Podlaskim) – polski siatkarz, grający na pozycji środkowego.
Kariera.
Kariera klubowa.
W 2010 roku zadebiutował w Młodej Lidze na pozycji środkowego w MOS Wola Warszawa (grającym pod nazwą AZS Politechnika Warszawska). W sezonach 2012/2013 i 2013/2014 występował w najwyższej klasie rozgrywek PlusLidze w klubie AZS Politechnika Warszawska. Po dwóch latach przeniósł się do Ślepska Suwałki, grającego w I lidze. W sezonie 2014/2015 z drużyną zdobył brązowy medal. W sezonie 2015/2016 wrócił do PlusLigi i do klubu AZS Politechnika Warszawska. W sezonach 2017/2018-2020/2021 występował w drużynie Cuprum Lubin. Od sezonu 2021/2022 reprezentuje ponownie klub Ślepsk Suwałki.
Sukcesy klubowe.
Mistrzostwo I Ligi:

</doc>
<doc id="2921005" url="https://pl.wikipedia.org/wiki?curid=2921005" title="Vijay">
Vijay

Joseph Vijay znany jako Vijay (ur. 22 czerwca 1974) – indyjski aktor filmowy i wokalista podkładający głos w piosenkach filmowych, także filantrop.
Jest synem reżysera i producenta filmowego S. A. Chandrasekhara oraz wokalistki Shobhy. Kształcił się w Balalok Matriculation Higher Secondary School w Virugambakkam i w Loyola College w Ćennaj. Pracę w tamilskim przemyśle filmowym rozpoczął jako aktor dziecięcy. Główną rolę po raz pierwszy zagrał w "Naalaiya Theerppu" (1992). "Sendhoorapandi", w którym wystąpił u boku Vijayakantha (1993) przyniósł mu popularność. Jego pozycję w Kollywood ugruntowały takie obrazy jak "Rasigan", "Deva" czy "Vishnu". Zagrał u boku Sivajiego Ganesana w "Once More". Do 2013 wystąpił w przeszło 50 filmach. Użycza swego głosu w piosenkach filmowych. Angażuje się w działalność dobroczynną, w 2009 przekształcił sieć związanych z sobą fanklubów filmowych w organizację społeczną Vijay Makkal Iyakkam. Zdradza ambicje polityczne, był kojarzony z Indyjskim Kongresem Narodowym (INC), w kampanii przed wyborami stanowymi w 2011 wspierał AIADMK. Wyrażał aprobatę dla kampanii antykorupcyjnych prowadzonych przez Annę Hazarego. Żonaty z pochodzącą ze Sri Lanki Tamilką, w ostrych słowach krytykuje politykę rządu lankijskiego. W niektórych środowiskach wzbudza kontrowersje ze względu na charakterystyczne zachowania, będące nawiązaniem do M.G. Ramachandrana. Przez fanów i zwolenników nazywany jest "Ilayathalapathy", co znaczy, w przybliżeniu "Młody głównodowodzący". Otrzymał między innymi Tamil Nadu State Film Award (1998, 2005) oraz Vijay Awards (2007, 2009, dwie nagrody za rok 2012). Posiada doktorat honorowy Dr. M.G.R. Educational and Research Institute, przyznany w 2007. Został uhonorowany nagrodą Kalaimamani (1998), przyznawaną przez rząd Tamil Nadu.

</doc>
<doc id="2921015" url="https://pl.wikipedia.org/wiki?curid=2921015" title="Snajper (film 2010)">
Snajper (film 2010)

Snajper (org. "Снайпер") – telewizyjny film rosyjski z 2010 roku w reż. Andrieja Szczerbinina.
Opis fabuły.
Dwóch wojskowych snajperów – mjr Oleg Nazarów i kpt. Aleksiej Buchawcew – opuszcza służbę. Oleg odchodzi na prośbę własną ponieważ chce więcej czasu poświęcać rodzinie. Aleksiej zostaje usunięty na skutek nieprzychylnej opinii biegłych psychiatrów – w jednej z ostatnich akcji przeciwko uzbrojonym terrorystom zaczął strzelać do zakładników. Został obezwładniony dzięki Olegowi, który precyzyjnym strzałem zniszczył jego karabin. Dzięki znajomościom Oleg podejmuje intratną pracę jako prywatny instruktor strzelecki. Natomiast Buchawcew, którego zwolnienie ze służby doprowadza do skrajnego stadium choroby psychicznej, kradnie ze sklepu z bronią karabin snajperski i w nocy zaczyna strzelać do ludzi na ulicach St. Petersburga. Prowadzący śledztwo funkcjonariusz Maksakow, jest bezradny – Buchawcew to świetnie wyszkolony i doświadczony zabójca i śledczy wie, że stawić mu czoło może tylko Nazarow. Jednak ten odmawia współpracy z milicją. Jak twierdzi nie jest już snajperem i nie chce zabijać. Nie wie jednak, że dla Aleksieja to on jest głównym celem – zabójca wini go "za zdradę". Gdy ofiarą psychopatycznego strzelca pada ukochana żona Olega, ten przyjmuje pojedynek i przy pomocy milicji i przyjaciół zastawia pułapkę na Buchawcew. Krwawy pojedynek dwóch doświadczonych strzelców na dachach St. Petersburga kończy się zwycięstwem ciężko rannego Olega i śmiercią Aleksieja.
Obsada aktorska.
i inni.

</doc>
<doc id="2921017" url="https://pl.wikipedia.org/wiki?curid=2921017" title="Alemannia Wrocław">
Alemannia Wrocław



</doc>
<doc id="2921019" url="https://pl.wikipedia.org/wiki?curid=2921019" title="Germania Wrocław">
Germania Wrocław



</doc>
<doc id="2921024" url="https://pl.wikipedia.org/wiki?curid=2921024" title="Return in Bloodred">
Return in Bloodred

Return in Bloodred – debiutancki album niemiecko/rumuńskiej grupy power metalowej Powerwolf wydany 4 kwietnia 2005 roku przez Metal Blade Records.

</doc>
<doc id="2921026" url="https://pl.wikipedia.org/wiki?curid=2921026" title="Lupus Dei">
Lupus Dei

Lupus Dei - drugi album studyjny niemiecko/rumuńskiej grupy power metalowej Powerwolf wydany 7 maja 2007 roku przez Metal Blade Records.

</doc>
<doc id="2921027" url="https://pl.wikipedia.org/wiki?curid=2921027" title="Instituto Español de Comercio Exterior">
Instituto Español de Comercio Exterior



</doc>
<doc id="2921028" url="https://pl.wikipedia.org/wiki?curid=2921028" title="Istituto nazionale per il Commercio Estero">
Istituto nazionale per il Commercio Estero



</doc>
<doc id="2921029" url="https://pl.wikipedia.org/wiki?curid=2921029" title="Bible of the Beast">
Bible of the Beast

Bible of the Beast – trzeci album studyjny niemiecko/rumuńskiej grupy power metalowej Powerwolf wydany 27 kwietnia 2009 roku przez Metal Blade Records.

</doc>
<doc id="2921030" url="https://pl.wikipedia.org/wiki?curid=2921030" title="Rajdowe Samochodowe Mistrzostwa Polski 2013">
Rajdowe Samochodowe Mistrzostwa Polski 2013

Ten artykuł dotyczy sezonu 2013 Rajdowych Samochodowych Mistrzostw Polski.
Klasyfikacje.
Klasyfikacja generalna kierowców.
We wszystkich rundach prowadzona była osobna klasyfikacja dla dwóch dni rajdu (etapów), w której punkty przyznawano według klucza 15-12-10-8-6-5-4-3-2-1. Ponadto zawodnikom, którzy ukończyli rajd bez korzystania z systemu Rally 2, przyznawano dodatkowe punkty ze względu na klasyfikację generalną całego rajdu według takiego samego klucza 15-12-10-8-6-5-4-3-2-1. W przypadku, gdyby do danego rajdu zgłosiło się mniej niż 10 załóg, klucz punktacji w takim rajdzie zostałby zmieniony. Zawodnicy, którzy wycofali się w drugim dniu rajdu, nie otrzymywali punktów za dzień pierwszy (nie byli klasyfikowani w rajdzie). Do klasyfikacji wliczanych było 6 z 7 najlepszych wyników (licząc według zdobyczy punktowych w każdym rajdzie). Nie są wliczani kierowcy, którzy nie zostali sklasyfikowani w minimum trzech etapach (dniach rajdu).
Zwycięzcy klas, zespoły i kluby.
W wykazach przedstawiających zwycięzców poszczególnych klas pogrubioną czcionką zaznaczono kierowców i pilotów, którzy zdobyli tytuły mistrza, wicemistrza i drugiego wicemistrza Polski.

</doc>
<doc id="2921031" url="https://pl.wikipedia.org/wiki?curid=2921031" title="Zbrodnie w Podkamieniu (powiat rohatyński)">
Zbrodnie w Podkamieniu (powiat rohatyński)

Zbrodnie w Podkamieniu – dwie masowe zbrodnie dokonane w lutym 1944 r. na około 80 polskich mieszkańcach wsi Podkamień, położonej w powiecie rohatyńskim województwa stanisławowskiego, popełnione przez oddział Ukraińskiej Powstańczej Armii.
Przed zbrodnią.
Według wspomnień zgromadzonych przez Stowarzyszenie Upamiętnienia Ofiar Zbrodni Ukraińskich Nacjonalistów Podkamień leżący w powiecie rohatyńskim województwa stanisławowskiego przed II wojną światową był wsią zamieszkaną po połowie przez Polaków i Ukraińców. Po nastaniu okupacji niemieckiej Polacy zostali poddani różnym szykanom, także przez miejscowych Ukraińców kolaborujących z okupantem (rewizje ukraińskiej policji, wywózki na roboty przymusowe w III Rzeszy). Wraz z narastaniem fali zbrodni ukraińskich nacjonalistów w drugiej połowie 1943 roku Polacy z Podkamienia wyjeżdżali do bezpieczniejszego Rohatyna. Ci, którzy pozostali na miejscu w obawie przed napadem nocowali w różnych kryjówkach lub u ukraińskich sąsiadów. We wsi nie zdołano zawiązać samoobrony z powodu ciągłej kontroli ukraińskiej policji.
Przebieg napadów.
Pierwszy napad na wieś nastąpił 9 lutego 1944 r. Sprawcą napadu była prawdopodobnie sotnia UPA “Siromancy”, która zabiła 16 Polaków.
19 lutego 1944 ukraińska policja przeprowadziła w Podkamieniu rewizję w poszukiwaniu broni u Polaków. Gdy jej nie znaleziono, wieczorem około godziny 18-20 do miejscowości przybyła ponownie sotnia “Siromancy”. Intruzi, którym towarzyszyli także miejscowi Ukraińcy, rozeszli się po wsi, wchodzili do domów i z reguły zabijali napotkanych polskich mężczyzn. Mordowano za pomocą noży, siekier, młotów i wideł, jedynie do uciekających strzelano. Niektórzy napadnięci próbowali bronić się siekierami. Według meldunku UPA wielu Polaków nie zdołano zabić, gdyż znaleźli schronienie u niektórych miejscowych Ukraińców. Napastnicy zakończyli napad o godzinie 2 w nocy. Tej nocy zamordowano około 60 osób i spalono 6 zagród.
Dzień po zbrodni do Podkamienia przybyła niemiecka policja, która zrobiła zdjęcia ofiar i odjechała. Zwłoki pochowano w zbiorowej mogile, którą ukraińscy nacjonaliści później zrównali z ziemią.

</doc>
<doc id="2921039" url="https://pl.wikipedia.org/wiki?curid=2921039" title="Pikseloza">
Pikseloza



</doc>
<doc id="2921040" url="https://pl.wikipedia.org/wiki?curid=2921040" title="Jacek Bartkiewicz">
Jacek Bartkiewicz

Jacek Adam Bartkiewicz (ur. 1954) – polski ekonomista i menedżer sektora bankowego. W latach 2001–2002 wiceminister finansów, w latach 2013–2019 członek Zarządu Narodowego Banku Polskiego.
Życiorys.
Ukończył studia na Wydziale Ekonomiki Produkcji Szkoły Głównej Planowania i Statystyki w Warszawie. Uzyskał doktorat z zakresu nauk ekonomicznych w Akademii Nauk Społecznych. Był pracownikiem instytutu ekonomii politycznej i ANS (1978–1990).
Od 1990 związany z Bankiem Śląskim jako dyrektor oddziału, członek zarządu i – od 1997 do 2001 – wiceprezes zarządu. Następnie przez rok zajmował stanowisko podsekretarza stanu w Ministerstwie Finansów w rządzie Leszka Millera, będąc w tym czasie m.in. wiceprzewodniczącym Komisji Nadzoru Bankowego. W latach 2002–2013 był prezesem zarządu Banku Gospodarki Żywnościowej. Od 2004 do 2006 zajmował jednocześnie stanowisko prezesa rady Giełdy Papierów Wartościowych w Warszawie. 3 kwietnia 2013 powołany w skład Zarządu Narodowego Banku Polskiego na sześcioletnią kadencję.
Odznaczenia.
W 1999 odznaczony Srebrnym Krzyżem Zasługi, a w 2005 Krzyżem Kawalerskim Orderu Odrodzenia Polski.

</doc>
<doc id="2921041" url="https://pl.wikipedia.org/wiki?curid=2921041" title="Wyższe Seminarium Duchowne Diecezji Warszawsko-Praskiej">
Wyższe Seminarium Duchowne Diecezji Warszawsko-Praskiej

Wyższe Seminarium Duchowne Diecezji Warszawsko-Praskiej pw. Matki Bożej Zwycięskiej (łac. "Seminarium Varsaviense Pragense", ang. "Higher Seminary of Our Lady Victorious Diocese of Warszawa-Praga") – uczelnia wyższa, afiliowana do Papieskiego Wydziału Teologicznego w Warszawie, przygotowująca alumnów do posługi kapłańskiej w diecezji warszawsko-praskiej. Rektorem seminarium w latach 2013 - 2021 był ks. prof. dr hab. Krzysztof Warchałowski. Od 1 lipca 2021 roku, decyzją księdza biskupa Romualda Kamińskiego, funkcję rektora będzie sprawować ks. kan. dr Tomasz Sztajerwald, dotychczasowy prefekt seminarium.
Siedziba seminarium mieści się w zespole pałacowo-parkowym Mostowskich przy ul. Mehoffera 2.
Historia.
Pomysł stworzenia diecezjalnego seminarium duchownego zrodził się niedługo po powołaniu przez papieża Jana Pawła II w 1992 roku diecezji warszawsko-praskiej. Pierwszy biskup diecezji – ks. bp Kazimierz Romaniuk – wskazał jako miejsce budowy seminarium teren dawnego kompleksu pałacowo-parkowego Mostowskich na warszawskim Tarchominie. Obok XVIII-wiecznego dworu modrzewiowego i XIX-wiecznej oficyny pałacowej w 1999 roku rozpoczęła się budowa gmachu seminarium zaprojektowanego przez inż. Leszka Klajnerta. 4 kwietnia 1999 roku, w liturgiczne wspomnienie św. Floriana, męczennika – patrona katedry warszawsko-praskiej – ks. bp Kazimierz Romaniuk poświęcił plac pod budowę seminarium.
29 września Ordynariusz diecezji warszawsko-praskiej, wraz z biskupami pomocniczymi tej diecezji oraz przedstawicielami władz samorządowych dokonał wmurowania kamienia węgielnego, pobłogosławionego przez papieża Jana Pawła II.
Dzięki wsparciu materialnemu duchownych i wiernych diecezji warszawsko-praskiej budowę budynku zakończono zgodnie z planowanym terminem. 8 grudnia 2000 roku podczas Mszy świętej celebrowanej przez Nuncjusza Apostolskiego w Polsce, ks. abpa Józefa Kowalczyka poświęcono nowo wybudowany budynek Seminarium Duchownego Diecezji Warszawsko-Praskiej. W tym dniu powstało również Towarzystwo Przyjaciół Seminarium, którego pierwszym przewodniczącym był ks. prał. Marcin Wójtowicz.
Jako patronkę uczelni wybrano Matkę Bożą Zwycięską – patronkę diecezji warszawsko-praskiej, której kult związany jest z wygraną walką pod Radzyminem w trakcie Bitwy Warszawskiej. Autorem witrażu, znajdującego się w kaplicy głównej seminarium, który przedstawia Matkę Bożą Zwycięską jest Andrzej Skalski.
Od 2000 roku Seminarium Duchowne Diecezji Warszawsko-Praskiej przygotowuje kandydatów do święceń kapłańskich i posługi w kościele warszawsko-praskim. Przygotowanie zawiera elementy formacji intelektualnej, duchowej, ludzkiej. Wykłady dla alumnów odbywają się w cyklu sześcioletnim w gmachu seminarium. W budynku seminarium znajduje się biblioteka oraz aula przystosowana do zajęć sportowych oraz widowisk teatralnych.
Działalność alumnów.
Obok pracy naukowej i formacji duchowej alumni seminarium angażują się w szereg działań duszpasterskich na terenie diecezji warszawsko-praskiej. Uczestniczą w wolontariacie m.in. na terenie Mazowieckiego Szpitala Bródnowskiego, Domu Opieki Społecznej przy ul. Mehoffera i Hospicjum Opatrzności Bożej w Wołominie. Klerycy współorganizują Pieszą Praską Pielgrzymkę Rodzin Totus Tuus na Jasną Górę. Wspierają Caritas Diecezji Warszawsko-Praskiej podczas wakacyjnych wyjazdów kolonijnych. Seminarium organizuje także roczny Kurs Lektorski dla diecezji warszawsko-praskiej oraz Dni skupienia dla lektorów i ceremoniarzy, a także coroczne rekolekcje powołaniowe dla uczniów szkół ponadgimnazjalnych. Każdego roku klerycy III roku organizują w grudniu przedstawienie teatralne. W 2012 roku seminarzyści zaprezentowali widzom adaptację świątecznego odcinka serialu Miodowe Lata emitowanego w Telewizji Polsat pt. "Miodowe Święta". Przedstawienie reżyserował Artur Barciś, natomiast w roku 2018 stworzoną na podstawie filmu "Zakazane piosenki" sztukę pt. "Czy zobaczę cię jutro?" w reżyserii Piotra Furmana.

</doc>
<doc id="2921043" url="https://pl.wikipedia.org/wiki?curid=2921043" title="Gadus torsk">
Gadus torsk



</doc>
<doc id="2921044" url="https://pl.wikipedia.org/wiki?curid=2921044" title="Gadus lubb">
Gadus lubb



</doc>
<doc id="2921045" url="https://pl.wikipedia.org/wiki?curid=2921045" title="Gadus brosme">
Gadus brosme



</doc>
<doc id="2921046" url="https://pl.wikipedia.org/wiki?curid=2921046" title="Enchelyopus brosme">
Enchelyopus brosme



</doc>
<doc id="2921047" url="https://pl.wikipedia.org/wiki?curid=2921047" title="Brosmius vulgaris">
Brosmius vulgaris



</doc>
<doc id="2921048" url="https://pl.wikipedia.org/wiki?curid=2921048" title="Brosmius scotica">
Brosmius scotica



</doc>
<doc id="2921049" url="https://pl.wikipedia.org/wiki?curid=2921049" title="Brosmius flavesny">
Brosmius flavesny



</doc>
<doc id="2921050" url="https://pl.wikipedia.org/wiki?curid=2921050" title="Sandaless">
Sandaless

Sandaless – polska grupa muzyczna grająca w stylu rockowym oraz reggae. Powstała w styczniu 1997 w Ełku.
Obecny skład zespołu.
Na podstawie Leksykonu Kultury Warmii i Mazur:
Koncerty i wyróżnienia.
Zespół w swojej karierze zagrał ponad 300 koncertów na terenie kraju, jak również za granicą. Brał udział w wielu ważnych festiwalach muzycznych. Sandaless może pochwalić się licznymi nagrodami oraz wyróżnieniami:
W 2006 zespół otrzymał zaproszenie wraz z utworem „xxx” na płytę Piotra Kaczkowskiego "MiniMax pl 4".
Poza tym grupa miała okazję wystąpić na scenie podczas Festiwalu w Opolu w 2008 – koncert Debiuty – z utworem „Przetrwamy”. Grupa zdobyła II wyróżnienie.

</doc>
<doc id="2921054" url="https://pl.wikipedia.org/wiki?curid=2921054" title="Radarange">
Radarange

Radarange – pierwsza komercyjnie dostępna kuchenka mikrofalowa wyprodukowana w firmie Raytheon w 1947.
Tło historyczne.
Zasada działania kuchenki mikrofalowej została przypadkowo odkryta przez Percy'ego LeBarona Spencera około 1945/46. Spencer, który testował nowy magnetron zauważył, że w czasie pracy magnetronu stopił się batonik czekoladowy, który miał w kieszeni. Zaintrygowany Spencer umieścił przed magnetronem kilka ziaren kukurydzy, i tym razem stojąc w większej odległości, włączył urządzenie zamieniając kukurydzę w popcorn. Spencer kontynuował eksperymenty, używając promieniowania mikrofalowego do podgrzania między innymi jajka, które eksplodowało w czasie tego doświadczenia. Naukowcy eksperymentujący wcześniej z magnetronami wiedzieli, że generują one nie tylko promieniowanie mikrofalowe, ale także ciepło, jednak Spencer jako pierwszy odkrył, że promieniowanie mikrofalowe może być używane do podgrzewania jedzenia. Pod koniec 1946 Raytheon opatentował użycie promieniowania mikrofalowego do termicznej obróbki pożywienia, w tym samym czasie pierwsza eksperymentalna kuchenka mikrofalowa została zainstalowana w bostońskiej restauracji.
Radarange.
Pierwsza komercyjnie dostępna kuchenka mikrofalowa została wprowadzona do sprzedaży w 1947. Kuchenka była wielkości małej szafy (mierzyła około 150 cm wysokości) i ważyła ponad trzysta kilogramów. Emitujący promieniowanie mikrofalowe magnetron był chłodzony wodą i kuchenka musiała być podłączona do sieci wodnej. Kuchenka kosztowała około pięciu tysięcy dolarów (według jednego źródła pomiędzy dwa a trzy tysiące dolarów), co według dzisiejszych cen wynosi ponad czterdzieści tysięcy dolarów.
Nazwa „Radarange” została wybrana w konkursie rozpisanym wśród pracowników Raytheona i jest połączeniem słów „radar” oraz "range" (w języku angielskim „piecyk”).
Jeden z egzemplarzy kuchenki został zainstalowany w kuchni NS „Savannah”, pierwszego statku pasażerskiego o napędzie atomowym. Kuchenka służyła do „przygotowywania specjalnych posiłków dla pasażerów pierwszej klasy oraz do szybkiego odgrzewania jedzenia, które było głęboko zamrożone”.

</doc>
<doc id="2921057" url="https://pl.wikipedia.org/wiki?curid=2921057" title="Judaspengar">
Judaspengar

Judaspengar – szwedzki niemy film dramatyczny z 1915 roku w reżyserii Victora Sjöströma.

</doc>
<doc id="2921058" url="https://pl.wikipedia.org/wiki?curid=2921058" title="Pietro Antonio Zorzi">
Pietro Antonio Zorzi

Pietro Antonio Zorzi (ur. 7 listopada 1745 w Novigradzie w Dalmacji, zm. 17 grudnia 1803 w Udine) – włoski duchowny katolicki, kardynał, arcybiskup Udine, członek Zgromadzenia Ojców Somasków.
Życiorys.
W 1764 wstąpił do zakonu Somasków. Święcenia kapłańskie przyjął 17 grudnia 1768 w Weronie. 3 kwietnia 1786 został wybrany biskupem Cenedy. Sakrę przyjął 17 kwietnia 1786 w Rzymie z rąk kardynała Carlo Rezzonico (współkonsekratorami byli arcybiskupi Nicola Buschi i Pietro Luigi Gelletti). 24 września 1792 objął stolicę metropolitalną Udine, na której pozostał już do śmierci. 17 stycznia 1803 Pius VII wyniósł go do godności kardynalskiej.

</doc>
<doc id="2921060" url="https://pl.wikipedia.org/wiki?curid=2921060" title="Telewizja Republika">
Telewizja Republika

Telewizja Republika, TV Republika – polska stacja telewizyjna, której redaktorem naczelnym jest Tomasz Sakiewicz. Kanał odbierać można drogą satelitarną, za pośrednictwem Internetu oraz drogą naziemną w systemie DVB-T (Katowice i bliska okolica), a także w systemie DVB-T2 (Warszawa, Wrocław i okolice tych miast). Od 2022 kanał emituje swój program przez 24 godziny na dobę.
Historia i twórcy.
Tworzenie telewizji trwało od 2012. Siedzibą właściciela i stacji jest Warszawa. Stacją zarządzała od początku Telewizja Niezależna Spółka Akcyjna, której prezesem zarządu został Piotr Barełkowski. Wiceprezesami zarządu zostali Bronisław Wildstein i Tomasz Sakiewicz (ds. marketingu i rynku abonenckiego), a w składzie rady nadzorczej spółki zasiedli: Anita Gargas-Wojciechowska, Katarzyna Gójska-Hejke, Cezary Gmyz, Piotr Kwiecień, Rafał Ziemkiewicz. Kapitał zakładowy spółki wyniósł 100 tysięcy zł, opłacony w ¼.
Pod koniec 2012 roku redaktorem naczelnym stacji został Bronisław Wildstein. Projekt telewizji był anonsowany jako "inicjatywa ponadśrodowiskowa". W zespole dziennikarzy znaleźli się przedstawiciele prasy („Do Rzeczy”, „Gazeta Polska”) i portali internetowych (Niezalezna.pl, Fronda.pl), mający za sobą działalność na antenie telewizyjnej w przeszłości: Bronisław Wildstein (redaktor naczelny, były prezes Telewizji Polskiej), Tomasz Sakiewicz, Ewa Stankiewicz (dyrektor artystyczna), Rafał Ziemkiewicz, Piotr Lisiewicz, Joanna Lichocka, Anita Gargas, Cezary Gmyz, Katarzyna Hejke, Piotr Gociek, Marek Magierowski, Tomasz Terlikowski, Marcin Wolski, Krzysztof Masłoń. Zespół dziennikarsko-realizacyjny TV objął łącznie około 50 osób.
Studio stacji zostało pobłogosławione 18 lutego 2013 przez o. Krzysztofa Stępowskiego, redemptorystę, archidiecezjalnego duszpasterza nadzwyczajnej formy rytu rzymskiego.
Początkowy budżet stacji ma wynosić ok. 4–5 mln zł. Wyniki finansowe z działalności w pierwszej połowie 2013 wykazały przewagę strat nad wpływami; w sierpniu 2013 w stacji funkcjonowało 58 pracowników. W połowie października 2013 władze stacji rozpoczęły publiczną sprzedaż akcji o łącznej wartości 8,5 mln zł.
Od 1 lipca 2013 zarządzanie stacją przejęła formalnie spółka akcyjna Telewizja Republika (następca spółki Telewizja Niezależna S.A.).
Pod koniec 2013 istniała możliwość nabycia akcji nadawcy stacji – Telewizji Niezależnej w ramach publicznej oferty akcji; zaś pozyskane środki właściciele zamierzali przeznaczyć na inwestycje w telewizję.
Od początku istnienia stacji jej siedziba mieściła się przy ulicy Farbiarskiej 73 w Warszawie. Na początku stycznia 2014 studio przeniesiono pod adres przy ulicy Dzielnej 58 w stolicy.
31 marca 2014 Piotr Barełkowski zrezygnował z funkcji prezesa zarządu stacji. 7 kwietnia 2014 stanowisko dyrektora generalnego stacji objął Radosław Dobrzyński.
18 września 2014 nowym redaktorem naczelnym stacji został Tomasz Terlikowski, a jego zastępcą Anita Gargas. Dotychczas pełniący tę funkcję Bronisław Wildstein, prezes zarządu spółki, zrezygnował z pełnienia obu stanowisk oraz prowadzenia swojej audycji.
W 2015 roku Krajowa Rada Radiofonii i Telewizji w swoim raporcie na temat sposobu relacjonowania kampanii wyborczej w 2015 roku uznała za najbardziej stronnicze m.in. materiały nadawane przez serwis informacyjny „Dzisiaj”. Analiza materiałów informacyjnych została wykonana przez Laboratorium Badań Medioznawczych Uniwersytetu Warszawskiego.
W latach 2016–2017 ze stacji odeszło wielu dziennikarzy i publicystów, którzy rozpoczęli współpracę z Telewizją Polską i Polskim Radiem. Niektórzy z dziennikarzy pozostali w Telewizji Republika oraz podjęli stałą współpracę z mediami publicznymi.
8 maja 2017 Tomasz Terlikowski przestał kierować telewizją, pozostając w jej zarządzie, jako dyrektor programowy. Tego dnia funkcję redaktora naczelnego objęła Dorota Kania. Dziennikarka kierowała stacją do końca marca 2021, gdyż z początkiem kwietnia tego samego roku została redaktor naczelną grupy wydawniczej Polska Press. Od tego momentu szefem kanału jest Tomasz Sakiewicz, który miesiąc później został także prezesem spółki Telewizja Republika S.A.
30 sierpnia 2020 siedziba stacji została podtopiona przez ulewę.
Nadawanie.
Telewizja Republika stała się dostępna za pośrednictwem sieci kablowych, cyfrowych platform satelitarnych (Eutelsat Hot Bird 13°E) oraz w internecie. Sygnał satelitarny ma być nadawany w formacie SD, zaś odbiór w sieciach kablowych i przez internet ma być zapewniony w jakości HD. Wstępnie zaplanowano, iż wysokość opłaty abonamentowej będzie wynosić około 5 zł. W marcu 2013 roku agencja Delegata została wyłącznym dystrybutorem informacyjno-publicystycznym stacji. Następnie poinformowano, że od maja 2013 roku kanał pojawi się ofercie platformy Cyfrowy Polsat. 3 kwietnia 2013 roku Krajowa Rada Radiofonii i Telewizji w drodze uchwały przyznała Telewizji Republika koncesję na nadawanie programu telewizyjnego o charakterze publicystyczno-informacyjnym drogą satelitarną i kablową.
Od 15 marca 2013 roku stacja publikowała próbne emisje programów i audycji za pośrednictwem kanałów w internetowym portalu YouTube. Na 10 kwietnia 2013 roku zaplanowano pierwszą emisję bezpośrednią, którą była relacja z obchodów trzeciej rocznicy katastrofy smoleńskiej w Warszawie. W tym dniu prowadzono studio w Kawiarni Telimena na Krakowskim Przedmieściu, zaś nadawanie odbyło się za pośrednictwem internetu w godzinach od 8:00–23:00. Debiut stacji obejrzało łącznie ok. 200 tys. widzów. Od 10 kwietnia stacja prowadzi nadawanie w internecie. 24 kwietnia 2013 wydano oświadczenie o podpisaniu umowy na nadawanie kanału w platformie Cyfrowy Polsat, zaś termin dostępności stacji w ofercie rodzinnego pakietu Familijny Max HD ustalono na 6 maja 2013 roku (nadawanie nastąpi w standardzie MPEG-4). 24 kwietnia 2013 roku została podpisana umowa z Polską Izbą Komunikacji Elektronicznej „dotyczące reemisji sygnału Telewizji Republika w sieciach operatorów telewizji kablowych zrzeszonych w PIKE”, dzięki czemu operatorzy uzyskają możliwość włączenia do swojej oferty stacji TV Republika. W tym czasie została wprowadzona Karta Klubu Telewizji Republika, która po wykupieniu umożliwiała dostęp do wszystkich serwisów wideo stacji w internecie oraz do pełnego odbioru stacji przez internet. Od września 2016 do 15 marca 2017 można było oglądać kanał za darmo w internecie w godzinach od 9:30 do 14:30 i od 19:00 do 20:00. Od 6 maja 2013 kanał jest dostępny w Cyfrowym Polsacie i w sieciach kablowych. W internecie odbiór stacji umożliwia Karta Klubu oraz nadawanie w Ipla. 1 września 2013 uruchomiono internetowe radio Audio Republika, którego odbiór jest możliwy za pomocą telefonu i tabletu.
Od 30 października stacja nadaje w sieci UPC Polska. Na początku 2014 stacja nadawała w czterech z pięciu największych polskich sieci kablowych (UPC Polska, Vectra, Inea i Toya) oraz w ponad 100 mniejszych na terenie kraju. Od 1 października 2014 stacja rozpoczęła nadawanie na platformie satelitarnej Platforma Canal+ na pozycji 28 dla abonentów pakietu Comfort+ oraz w ofercie programowej Orange TV; w tym czasie kanał był dostępny w zasięgu 19,3% całej Polski.
Pod koniec marca 2015 władze stacji zgłosiły kanał do konkursu na przyznanie częstotliwości na MUX8 w ramach naziemnej telewizji cyfrowej. Po zakończonych 30 kwietnia konsultacjach społecznych okazało się, że najwięcej wniosków wpłynęło za wzbogaceniem oferty multipleksu o Telewizję Republika.
15 sierpnia 2016 stacja rozpoczęła nadawać swój program w naziemnej telewizji cyfrowej na lokalnym multipleksie przeznaczonym dla terenów Górnego Śląska, dzierżawiąc tam miejsce od TV Silesia, gdzie emitowany był nieistniejący już kanał Silesia Informacje. Sygnał jest nadawany z nadajnika RTCN Katowice/Kosztowy.
Od 15 marca 2017 Telewizję Republika można oglądać w pełnym wymiarze i bezpłatnie przez internet.
W dniu 9 lipca kanał dołączył na testowy multipleks telewizyjny firmy BCAST, nadający w systemie DVB-T2, który ma obowiązywać na terenie całego terytorium Polski od 2022. Na razie bezpłatnie można w ten sposób oglądać stację w Warszawie i we Wrocławiu oraz bliskiej okolicy tych miast.
Oferta programowa.
Od początku istnienia stacja była anonsowana jako „kanał publicystyczno-informacyjny nadający siedem dni w tygodniu ze studia w Warszawie”. W ofercie kanału znajduje się publicystyka na żywo, audycje i magazyny, publicystyka kulturalna oraz filmy dokumentalne i reportaże.
Od 10 kwietnia 2013 roku stacja nadaje poranne i popołudniowo-wieczorne premierowe pasma publicystyczne i serwis informacyjny "Dzisiaj", nadawany o godz. 18:30 (wcześniej o godz. 19:45). Stałym elementem ramówki jest audycja "Chłodnym okiem", w której komentarze prezentują m.in. Rafał Ziemkiewicz, Tomasz Terlikowski, Łukasz Warzecha, czy Piotr Nisztor. Ponadto na antenie stacji rozpoczęto realizację programów: "Bronisław Wildstein przedstawia" (kontynuacja programu wcześniej emitowanego na antenie TVP1, tworzony do września 2014), "Salonik polityczny" (kontynuacja audycji "Antysalon Ziemkiewicza" emitowanego w TVP Info autorstwa Rafała A. Ziemkiewicza), "Zadanie specjalne" (program śledczy Anity Gargas), "Studio Republika" (program Ewy Stankiewicz i Tomasza Sakiewicza), "Polityczna kawa" (autor Tomasz Sakiewicz), "Republika kultury" (audycja o kulturze, autor Redbad Klynstra), "Tydzień do rymu" (program satyryczny Marcina Wolskiego), "Zderzenie cywilizacji" i "Kościół, w którym żyjemy" (dwie audycje Tomasza Terlikowskiego), "Literatura na trzeźwo" (magazyn literacki Mateusza Matyszkowicza), "Nowe pokolenie" (twórczynie: Katarzyna Hejke i Joanna Lichocka), "Kulisy manipulacji" (prowadzący to Katarzyna Gójska-Hejke i Piotr Lisiewicz), "Unia Europejska od podszewki" (autor Paweł Musiałek), "Kontra" (magazyn historyczny Piotra Zychowicza), "Młodzi o sobie", "Kontrrewolucja Samuela Pereiry" (audycja Samuela Pereiry), "Biznes od prawa do lewa" (autor Piotr Barełkowski), "Kuchnia polska" (program kulinarny Cezarego Gmyza). 4 września 2013 w ramach nowej ramówki autorskie programy w stacji otrzymali Jan Pietrzak (satyryczny pt. "Wolne żarty"), Krzysztof Kłopotowski („Magazyn filmowy – Krzysztof Kłopotowski recenzuje”), Stefan Czerniecki (podróżniczy pt. "Za siódmą górą"). Od stycznia 2014 rozpoczęto emisję programu pt. "12-ty Krok", poświęcony walce z uzależnieniami, prowadzonego przez Rafała Porzezińskiego.
19 stycznia 2014 podczas trwających protestów na Ukrainie na terenie Majdanu Niepodległości w Kijowie stacja zorganizowała koncert, stanowiący wyraz solidarności z manifestantami, pod nazwą „Polska za wolną Ukrainą”, który w trakcie został przerwany ze względów bezpieczeństwa (mieli w nim wystąpić polscy muzycy, m.in. Kasia Kowalska, Paweł Kukiz i Dariusz Malejonek).
15 września 2014 została wprowadzona nowa ramówka stacji, według której pasmo wieczorne wydłużono od godz. 16 do 23 i stworzono audycję „Po południu” (prowadzący Bartłomiej Maślankiewicz); ponadto rozpoczęto nadawanie nowych audycji, do których należą programy ekonomiczno-gospodarcze „Ekonomia raport” (prowadzący zamiennie Tomasz Wróblewski, Bartosz Marczuk i Edyta Hołdyńska, do września 2015 także Marek Magierowski) oraz „Konkurencyjna Polska”, podsumowująca dzień „Suma dnia” (prowadzący Wojciech Kościak), programy muzyczne: talk-show „Ale jazda!” (prowadzący Dariusz Malejonek) oraz „Muuzyka” (prowadzący Bartosz Boruciak) audycja pt. „Z filmoteki bezpieki” prezentująca archiwalne materiały IPN dotyczące Służby Bezpieczeństwa autorstwa Cezarego Gmyza.
Od 8 października 2014 stacja zwiększyła czas nadawania programu do 16 godzin, pozostały czas antenowy zajmowały telezakupy.
Od września 2015, za zgodą Krajowej Rady Radiofonii i Telewizji, koncesja Telewizji Republika została zmieniona z publicystyczno-informacyjnej na uniwersalną.
Od września 2018 telewizja transmituje na żywo, od poniedziałku do piątku Koronkę do Miłosierdzia Bożego z Bazyliki Bożego Miłosierdzia w Krakowie-Łagiewnikach o godzinie 15:00.
W latach 2019–2020 stacja emitowała w sobotnim porannym paśmie "Polska na dzień dobry" audycję "A dlaczego?," w której dzieci zadawały pytania politykom. W pierwszym odcinku 14-letnia Zosia rozmawiała z europosłem Ryszardem Czarneckim.
W niedzielę i święta kanał od 2019 transmituje o godzinie 7:00 Msze Święte z kościoła św. Augustyna w Warszawie lub z kaplicy Matki Boskiej Częstochowskiej na Jasnej Górze. Od marca 2020 w związku z pandemią koronawirusa celebracje te nadawane są codziennie. Od kwietnia 2020 telewizja nadaje w niedzielę i dni świąteczne o godz. 14:00 Eucharystię katolicką w nadzwyczajnej formie rytu rzymskiego z kościoła św. Klemensa Hofbauera w Warszawie.
Od stycznia 2022, w związku z wprowadzeniem odświeżonej ramówki, stacja całkowicie zaprzestała emisji programów telezakupowych. Od poniedziałku do piątku, między 9:30 a 15:00 w paśmie, które było dotąd zdominowane przez audycje telezakupowe, nadawane są wybrane programy powtórkowe z poprzedniego dnia, głównie te publicystyczne. Stopniowo ma być ono poszerzane o nowe programy, jak i transmisje emitowane na żywo, m.in. konferencje, czy inne ważne wydarzenia społeczno-polityczne. Tym samym kanał wydłużył nadawanie swoich audycji z 16 do 24 godzin na dobę. Również w styczniu swoją emisję rozpoczął m.in. cotygodniowy, autorski program Mariana Kowalskiego, w którym komentuje on wybrane wydarzenia polityczne, a także magazyn Macieja Rucińskiego, który przedstawia w nim najważniejsze jego zdaniem wydarzenia ze Stanów Zjednoczonych. 
Redakcja anglojęzyczna stacji.
Od lutego 2018 ze studia Telewizji Republika nadawany jest codzienny anglojęzyczny serwis informacyjny "Poland Daily," który emitowany jest od poniedziałku do piątku o 23:20, a w weekendy o 23:30. Z czasem pasmo w języku angielskim poszerzono o "Poland Daily-weather" (prognoza pogody), "Poland Daily-business" (wiadomości biznesowe). Całe pasmo trwa ok. 20 minut. W paśmie tym przedstawiane są przede wszystkim wydarzenia z Polski. Niekiedy pojawiają się także informacje z innych państw wchodzących w skład Grupy Wyszehradzkiej, rzadziej ze Stanów Zjednoczonych i Wielkiej Brytanii. Od 23:50 nadawane są natomiast "programy Poland Daily-culture, Poland Daily-history" oraz "Poland Daily-travel." Długość tego cyklu to ok. 30 minut. Stacja udostępnia wszystkie odcinki tych audycji w serwisie YouTube. Dziennikarze związani z anglojęzycznym działem stacji prowadzą także portal internetowy o nazwie "Poland Daily".
Prowadzącymi informacyjnego programu "Poland Daily" są m.in.: John Carter i Nicholas Richardson pochodzący z Wielkiej Brytanii, Benjamin Lee z Tajwanu oraz Adam Starzyński, Polak wychowany w Szwecji. Sporadycznie informacje przedstawia też Aleksander Wierzejski, dziennikarz, który m.in. ukończył studia na Uniwersytecie Minnesoty w USA i kieruje anglojęzycznym działem biznesowym stacji.
Od 2018 redakcja produkuje program publicystyczny "There is a Will," prowadzony przez amerykańskiego dziennikarza Williama Richardsona, który w Polsce znany jest także ze współpracy z tygodnikiem "Wprost". Przez pierwsze cztery lata emisji, audycja trwała ok. 30 minut i gospodarz rozmawiał w niej m.in. z politykami, publicystami, czy przedstawicielami świata kultury oraz sztuki, nie tylko z Polski, ale również z zagranicy. Odcinki "There is a Will" można było do 2022 oglądać wyłącznie za pośrednictwem internetu na portalu "Poland Daily" w zakładce "EXTRA" i w serwisie YouTube. W 2023 program znalazł się w ramówce Telewizji Republika, gdzie jest nadawany premierowo w soboty o 22:00, a dopiero później trafia do internetu. Od tego momentu audycja trwa od 50 do 60 minut, a do rozmowy nie jest zapraszany już tylko jeden gość, ale od dwóch do czterech osób.

</doc>
<doc id="2921062" url="https://pl.wikipedia.org/wiki?curid=2921062" title="Chobanin (gromada)">
Chobanin (gromada)

Chobanin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chobanin siedzibą GRN w Chobaninie utworzono 31 grudnia 1959 w powiecie wieruszowskim w woj. łódzkim z obszaru zniesionych gromad Ochędzyn (bez wsi i kolonii Kopaniny) i Pieczyska.
W 1961 roku (styczeń) gromadzka rada narodowa składała się z 23 członków.
1 stycznia 1970 do gromady Chobanin z miasta Wieruszów przyłączono grunty orne o powierzchni 98,14 ha, położone we wschodniej części miasta, "oraz" grunty orne o powierzchni 274,46 ha, położone w południowej części miasta.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2921063" url="https://pl.wikipedia.org/wiki?curid=2921063" title="Brosmius flavescens">
Brosmius flavescens



</doc>
<doc id="2921064" url="https://pl.wikipedia.org/wiki?curid=2921064" title="Brosmius brosme">
Brosmius brosme



</doc>
<doc id="2921065" url="https://pl.wikipedia.org/wiki?curid=2921065" title="Brosmius americanus">
Brosmius americanus



</doc>
<doc id="2921066" url="https://pl.wikipedia.org/wiki?curid=2921066" title="Blennius torsk">
Blennius torsk



</doc>
<doc id="2921067" url="https://pl.wikipedia.org/wiki?curid=2921067" title="Elżbieta Błoszyk">
Elżbieta Błoszyk

Elżbieta Maria Błoszyk (ur. 17 września 1947 w Poznaniu, zm. 15 czerwca 1999) – polska farmaceutka, fitochemik, w latach 1996–1999 kierownik Katedry i Zakładu Roślin Leczniczych Akademii Medycznej w Poznaniu.
Życiorys.
Elżbieta Błoszyk była wychowanką profesora Bohdana Drożdża. Stopień doktora nauk farmaceutycznych uzyskała w 1976, habilitację w 1992 roku. Była członkiem międzynarodowego zespołu badawczego powołanego wspólnie przez Instytut Chemii Organicznej i Biochemii w Pradze oraz Akademię Medyczną w Poznaniu. Zajmowała się izolowaniem i badaniem struktury oraz właściwości laktonów seskwiterpenowych u przedstawicieli rodziny astrowatych. Współpracowała przy tym zagadnieniu także z Instytutem Biologii i Chemii Uniwersytetu Ottawy oraz laboratoriami przedsiębiorstwa BASF. Była autorką lub współautorką ponad 40 prac doświadczalnych, kilkunastu opracowań monograficznych i prac popularyzatorskich.
W 1996 roku została kierownikiem Katedry i Zakładu Roślin Leczniczych Akademii Medycznej w Poznaniu. Wprowadziła do programu zajęć katedry wykłady z podstaw kosmetologii, przyczyniła się także do odbudowy ogrodu farmakognostycznego. W 1997 roku uzyskała tytuł profesora zwyczajnego. Zmarła po ciężkiej chorobie 15 czerwca 1999 roku.

</doc>
<doc id="2921069" url="https://pl.wikipedia.org/wiki?curid=2921069" title="Halowe Mistrzostwa Wielkiej Brytanii w Lekkoatletyce 2013">
Halowe Mistrzostwa Wielkiej Brytanii w Lekkoatletyce 2013

Halowe Mistrzostwa Wielkiej Brytanii w Lekkoatletyce 2013 – zawody lekkoatletyczne, które odbyły się Sheffield 9 i 10 lutego. Czempionat był kwalifikacją do reprezentacji kraju na halowe mistrzostwa Europy w Göteborgu (28 lutego–3 marca).
Zwyciężczyni konkursu skoku o tyczce – Holly Bleasdale objęła wynikiem 4,77 metra prowadzenie na listach światowych w tej konkurencji.

</doc>
<doc id="2921073" url="https://pl.wikipedia.org/wiki?curid=2921073" title="Bimal Tarafdar">
Bimal Tarafdar

Bimal Chandra Tarafdar (ur. 6 lipca 1974) – banglijski lekkoatleta, sprinter.
W 1990 wystąpił na mistrzostwach Azji juniorów – na 100 metrów odpadł w eliminacjach, na 200 metrów odpadł w półfinale, a w skoku w dal zajął 11. miejsce.
Złoty medalista igrzysk Południowej Azji w biegu na 100 metrów (1993).
Na mistrzostwach świata w 1995 odpadł w eliminacjach na 100 metrów uzyskując rezultat 10,90 sekundy.
Podczas igrzysk olimpijskich w Atlancie (1996) odpadł w eliminacjach na tym samym dystansie z czasem 10,98.

</doc>
<doc id="2921074" url="https://pl.wikipedia.org/wiki?curid=2921074" title="Bimal Chandra Tarafdar">
Bimal Chandra Tarafdar



</doc>
<doc id="2921075" url="https://pl.wikipedia.org/wiki?curid=2921075" title="Kultura i Wartości">
Kultura i Wartości

Kultura i Wartości – internetowy kwartalnik naukowy o charakterze interdyscyplinarnym, ukazujący się od 2011 roku. Założycielem i redaktorem naczelnym czasopisma jest dr hab. Leszek Kopciuch (tłumacz niemieckojęzycznych prac filozoficznych m.in. N. Hartmanna, R. Carnapa, M. Schlicka, O. Neuratha. Członek Lubelskiego Towarzystwa Naukowego).
Czasopismo „Kultura i Wartości” poświęcone jest różnym gałęziom filozofii - aksjologii, etyce, estetyce, historiozofii oraz innym dziedzinom wiedzy humanistycznej.
Zarejestrowane jest w internetowej bazie The Central European Journal of Social Sciences and Humanities, zawierającej anglojęzyczne streszczenia tekstów wydawanych w środkowoeuropejskich czasopismach poświęconych naukom humanistycznym.
Artykuły podlegają procedurom recenzji zewnętrznych, zaś abstrakty wszystkich opublikowanych w piśmie tekstów oraz wstępy od redakcji sporządzane są w dwóch językach obcych: angielskim i niemieckim. 
Redakcja.
Redaktorzy tematyczni:
Recenzenci.
dr hab. Henryk Benisz, dr hab. Adam Dubik, dr hab. Teresa Grabińska, dr hab. Edward Jeliński, dr hab. Stefan Konstańczak, ks. dr hab. Dariusz Krok, prof. dr hab. Marta Kudelska, prof. dr hab. Radosław Kuliniak, dr hab. Artur Mordka, dr hab. Witold M. Nowak, dr hab. Andrzej Pawelec, prof. dr hab. Jacek Piekarski, dr hab. Jolanta Świderek, dr hab. Maciej Tanaś, dr hab. Maciej Uliński, dr hab. Joanna Usakiewicz, prof. dr hab. Adam Węgrzecki, dr hab. Kazimierz Wojnowski, dr hab. Lech Zdybel.

</doc>
<doc id="2921076" url="https://pl.wikipedia.org/wiki?curid=2921076" title="Anthony Faingaʻa">
Anthony Faingaʻa

Anthony Faingaʻa (ur. 2 lutego 1987 w Queanbeyan) – australijski rugbysta grający na pozycji w zespole Reds oraz w reprezentacji narodowej. Triumfator Super Rugby i Pucharu Trzech Narodów w sezonie 2011 oraz zdobywca brązowego medalu podczas Pucharu Świata w Rugby 2011, mistrz świata juniorów.
Kariera klubowa.
Grać w rugby rozpoczął wraz z bratem bliźniakiem w drużynie pięciolatków miejscowego klubu rugby league Queanbeyan Kangaroos, a następnie już w rugby union w Queanbeyan Whites. Uczęszczał do St Edmund's College, którego absolwentami byli m.in. George Gregan i Matt Giteau. Wcześnie, bowiem jako drugi w historii szkoły piętnastolatek, zaczął występować w pierwszej drużynie tej szkoły – początkowo w trzeciej linii młyna, a następnie na pozycji środkowego ataku. Jeszcze w trakcie nauki został członkiem Akademii Brumbies, a po ukończeniu szkoły w 2004 roku rozpoczął treningi z seniorską drużyną Brumbies oraz związał się z miejscowym klubem Tuggeranong Vikings.
W 2005 roku po trzech latach w "Brumbies Academy" podpisał z tym klubem tzw. "rookie contract" na sezon 2006, oferowany młodym obiecującym graczom, którzy trenują z pierwszą drużyną i mogą być do niej powołani w razie kontuzji któregoś z podstawowych zawodników, a rok później pełny dwuletni kontrakt, toteż przez kolejne trzy sezony znajdował się w pierwszej drużynie. W barwach Brumbies pojawił się na boisku w przedsezonowych spotkaniach w latach 2005 i 2006.
W 2006 roku występował w drugiej drużynie Brumbies – "Brumby Runners" – podobnie jak rok później, gdy nie mieścił się w meczowym składzie na rozgrywki Super 14. Dochodząc do pełni formy po złamaniu kości śródstopia zadebiutował z ławki rezerwowych w rozgrywkach Super 14 na początku marca 2007 przeciw Bulls i jeszcze w tym samym miesiącu zaliczył krótkie epizody przeciwko kolejnym dwóm południowoafrykańskim zespołom.
W 2007 roku znalazł się w składzie Canberra Vikings startującego w jedynym rozegranym sezonie Australian Rugby Championship i po opuszczeniu przedsezonowych meczów przygotowawczych wystąpił we wszystkich ośmiu spotkaniach tych rozgrywek, pod ich koniec zostając głównym kopaczem zespołu. Również w 2007 roku związał się z Eastern Suburbs Rugby Union Club z Sydney, z którym jeszcze w tym sezonie dotarł do finału rozgrywek Shute Shield, w jego barwach występując również w kolejnym roku.
Swój pierwszy występ w podstawowym składzie Brumbies i przyłożenie zaliczył w drugiej kolejce sezonu 2008 przeciwko Highlanders. W tym samym meczu doznał również poważnej kontuzji kolana, która wyeliminowała go z gry do końca sezonu. Gdy w tym samym roku doszło do negocjacji kończących się kontraktów, propozycję jego przedłużenia otrzymał tylko Saia, chcący nadal grać razem bracia rozpoczęli zatem poszukiwania nowego klubu. W kwietniu tego roku podpisali więc umowę z zespołem Reds trenowanym wówczas przez Phila Mooneya, ich dawnego szkoleniowca z kadry U-19, a pod jego koniec z drużyną wziął udział w szkoleniowym "tournée" do Europy.
W pierwszym sezonie zagrał w dziewięciu z trzynastu spotkań swojej drużyny, głównie jako zmiennik, przełomowy jednak okazał się dla niego sezon 2010. Prócz pracy nad obroną zwiększył też swoją masę i prędkość. Swoją postawą w przedsezonowych meczach zyskał sobie miejsce w podstawowym składzie po odejściu Berricka Barnesa i w najlepszej od kilku lat kampanii Reds opuścił jedynie ostatni mecz po kontuzji ramienia. Przedłużył zatem swój kontrakt o kolejne dwa lata.
Dobrą formę potwierdził w 2011 roku, opuściwszy jedynie dwa kończące sezon zasadniczy spotkania z powodu kontuzji ścięgna, wystąpił w pozostałych szesnastu meczach Reds walnie przyczyniając się do ich końcowego triumfu w Super Rugby. Ewen McKenzie uznał go za najlepszego w defensywie zawodnika trenowanej przez siebie drużyny. Z powodu serii kontuzji opuścił pierwszą połowę następnego sezonu, w którym Reds ponownie znaleźli się w fazie play-off. Na gali rozdania nagród Reds we wrześniu 2012 roku otrzymał wyróżnienie "Spirit of the Reds" dla gracza utożsamiającego ducha zespołu zarówno na boisku, jak i poza nim.
W związku z przeprowadzką do Brisbane w lokalnych rozgrywkach klubowych został zawodnikiem Souths Rugby Club, w którym występował przez dwa lata, w pierwszym z nich docierając do finału rozgrywek. W 2011 roku przeniósł się natomiast do zespołu GPS Rugby, choć jego pozostałe sportowe zobowiązania nie pozwalały mu na występy w jego barwach.
W marcu 2012 roku przedłużył kontrakt z Reds o rok, choć wskutek zmniejszania liczby zawodników objętych dodatkami wypłacanymi przez Australian Rugby Union rozważał poszukiwania zagranicznych klubów. Kontuzje z poprzedniego roku i dobra postawa jego zastępców spowodowały, że do sezonu 2013 przystępował niepewny o miejsce w podstawowym składzie zespołu, w przedsezonowym meczu z Blues otrzymał jednak po raz pierwszy rolę kapitana. Doznał w nim kontuzji ręki, początkowo niesłusznie podejrzewano jej złamanie, jednak uszkodzone więzadła wymagały miesięcznej przerwy w grze. Powrócił do gry na początku marca, a pod koniec tego miesiąca osiągnął barierę pięćdziesięciu spotkań dla zespołu z Queensland. W czerwcu wystąpił przeciwko British and Irish Lions, nie zagrał jednak w lipcowych meczach kończących rozgrywki Super Rugby z uwagi na uraz ścięgna, a Reds ulegli w fazie play-off Crusaders.
Przechodząc rehabilitację ramienia solidnie przepracował okres przygotowawczy, w wyjściowej piętnastce pojawił się jednak dopiero na początku kwietnia po kontuzji Mike’a Harrisa, z którym bezpośrednio walczył o miejsce w składzie. W inauguracyjnej edycji National Rugby Championship został przydzielony do zespołu Queensland Country i mianowany jego kapitanem, wystąpił w czterech spotkaniach, z reszty rozrywek wyeliminowała go kontuzja kolana. Do kolejnego sezonu Super Rugby przystępował niepewny o miejsce w podstawowym składzie Reds z uwagi na coraz większą konkurencję, zespół bowiem wzmonił się o takich zawodników jak Karmichael Hunt i James O’Connor. Zagrał w nim w dziewięciu meczach, przeplatany był on jednak kontuzjami kolana i wstrząśnieniem mózgu. Ponownie też został wybrany kapitanem Queensland Country w drugim sezonie NRC, z rozgrywek tych wyeliminował go jednak uraz stopy.
Kariera reprezentacyjna.
Był stypendystą ogólnokrajowych programów "National Talent Squad" oraz Australian Institute of Sport. W stanowych barwach występował w mistrzostwach kraju U-16 w 2002 roku zdobywając trzecie miejsce, a następnie w kategorii U-18. Pociągnęło to za sobą powołania do kadry Australian Schoolboys w latach 2003–2004. W pierwszym roku znalazł się w zespole „A”, rok później zaś dołączył do brata w pierwszej kadrze zostając jej wicekapitanem i zaliczając występy we wszystkich trzech testmeczach przeciw Irlandii, Samoa i Nowej Zelandii.
W 2005 roku uczestniczył w zgrupowaniu, a następnie wraz z kadrą U-19 poleciał na odbywające się w Południowej Afryce mistrzostwa świata. Zagrał w nich w czterech spotkaniach, a ze zwycięskiego meczu o trzecie miejsce wyeliminowała go bowiem kontuzja.
Rok później ponownie znalazł się w ogłoszonym przez selekcjonera kadry U-19 Phila Mooneya składzie na mistrzostwa świata w Dubaju, w którym przypadła mu rola wicekapitana. W zakończonym triumfem turnieju Faingaʻa zagrał we wszystkich pięciu meczach zdobywając osiemnaście punktów, a jego dropgol przypieczętował finałowe zwycięstwo nad Nowozelandczykami. Jego postawa w tym turnieju dała mu nominację do nagrody dla najlepszego zawodnika w tej kategorii wiekowej na świecie według IRB, którą ostatecznie otrzymał jego rodak Josh Holmes. Miesiąc później otrzymał powołanie do reprezentacji U-21 na sprawdziany oraz na czerwcowe mistrzostwa świata we Francji. W tych zawodach wystąpił w pięciu spotkaniach, a młodzi Australijczycy w meczu o brązowy medal ulegli Nowozelandczykom.
W 2007 roku otrzymał powołanie do kadry rugby siedmioosobowego na dwa ostatnie turnieje sezonu 2006/2007 IRB Sevens World Series w Londynie i Edynburgu.
Po przełomowym sezonie ligowym 2010 kwestią czasu stało się jego powołanie do kadry. Jego pierwszy kontakt z seniorskim poziomem reprezentacyjnym nastąpił w czerwcu 2010 roku, zagrał wówczas w dwóch meczach przeciw Anglikom w zespole "Australian Barbarians", które to solidne występy spowodowały, że znalazł się w trzydziestce Robbiego Deansa na Puchar Trzech Narodów 2010 i swój debiut w reprezentacji kraju zaliczył 31 lipca tego roku w meczu z All Blacks. Pierwszy raz wspólnie z bratem wyszli na boisko w podstawowym składzie "Wallabies" 5 sierpnia tego roku zostając tym samym pierwszą od 1983 roku i trzecią w historii parą bliźniąt w australijskich barwach, po Jimie i Stewarcie Boyce oraz Marku i Glenie Elli. Po występach w jeszcze dwóch meczach tego turnieju otrzymał powołanie na kończące rok mecze w Europie, nie znalazł się jednak w składzie na żaden z testmeczów, zagrał natomiast w dwóch spotkaniach przeciw drużynom klubowym – Leicester Tigers i Munster.
W lipcu 2011 roku został nominowany do składu na pierwszą część sezonu, wystąpił zaś jedynie w dwóch ostatnich meczach Pucharu Trzech Narodów wygranego przez Australijczyków po raz pierwszy od dekady. Został następnie powołany na Puchar Świata w Rugby 2011, gdzie wystąpił w sześciu z siedmiu spotkań – z powodu wstrząśnienia mózgu opuszczając potyczkę z Rosjanami – zakończonej brązowym medalem kampanii "Wallabies". Sezon reprezentacyjny zakończył występem przeciw Walijczykom na początku grudnia.
Został uwzględniony w składzie na zaplanowane na czerwiec 2012 roku mecze kadry – po niespodziewanej porażce ze Szkotami wystąpił z ławki rezerwowych w serii trzech spotkań z Walijczykami. Następnie brał udział w inaugurycyjnej edycji The Rugby Championship, a wypadłszy z meczowego składu na ostatnie spotkanie z Argentyną nie powrócił do niego pomimo powołania także podczas kończącego sezon "tournée" Australijczyków. Ominęło go następnie tournée British and Irish Lions 2013, zaś z pozostałych meczów reprezentacji w tym sezonie wyeliminowała go konieczność operacji ramienia wiążąca się z półroczną przerwą w grze.

</doc>
<doc id="2921077" url="https://pl.wikipedia.org/wiki?curid=2921077" title="Anthony Faingaa">
Anthony Faingaa



</doc>
<doc id="2921079" url="https://pl.wikipedia.org/wiki?curid=2921079" title="Saia Faingaʻa">
Saia Faingaʻa

Saia Faingaʻa (ur. 2 lutego 1987 w Queanbeyan) – australijski rugbysta grający na pozycji w zespole Reds oraz w reprezentacji narodowej. Triumfator Super Rugby i Pucharu Trzech Narodów w sezonie 2011 oraz zdobywca brązowego medalu podczas Pucharu Świata w Rugby 2011, mistrz świata juniorów.
Kariera klubowa.
Grać w rugby rozpoczął wraz z bratem bliźniakiem w drużynie pięciolatków miejscowego klubu rugby league Queanbeyan Kangaroos, a następnie już w rugby union w Queanbeyan Whites. Uczęszczał do St Edmund's College, którego absolwentami byli m.in. George Gregan i Matt Giteau. Występował w pierwszej drużynie tej szkoły w trzeciej linii młyna, po czym trenerzy przestawili go na pozycję . Jeszcze w trakcie nauki został członkiem Akademii Brumbies, a po ukończeniu szkoły w 2004 roku rozpoczął treningi z seniorską drużyną Brumbies oraz związał się z miejscowym klubem Tuggeranong Vikings, a także z powiązanym z nim zespołem Canberra Vikings.
W 2005 roku po trzech latach w "Brumbies Academy" podpisał z tym klubem tzw. "rookie contract" na sezon 2006, oferowany młodym obiecującym graczom, którzy trenują z pierwszą drużyną i mogą być do niej powołani w razie kontuzji któregoś z podstawowych zawodników, a rok później pełny dwuletni kontrakt, toteż przez kolejne trzy sezony znajdował się w pierwszej drużynie.
Po raz pierwszy w barwach Brumbies pojawił się w styczniu 2006 roku w przedsezonowym meczu przygotowawczym przeciwko Waratahs, swój debiut w rozgrywkach Super 14 zaliczył zaś niespodziewanie już w lutym tego roku. Na skutek kontuzji dwóch podstawowych młynarzy zespołu pomimo obaw trenerów o umiejętności debiutanta na takim poziomie rozgrywek wprost ze zgrupowania kadry U-19 został wystawiony do meczowego składu przeciw Stormers. Został tym samym jednym z pierwszej czwórki stypendystów NTS (pozostałymi byli David Pocock, Josh Holmes i Caleb Brown) grających w tych rozgrywkach . Do końca sezonu zagrał jeszcze z ławki rezerwowych w trzech spotkaniach. Następnie znalazł się w składzie Brumbies na zwycięskie rozgrywki Australian Provincial Championship.
W kolejnym sezonie ponownie miał terminować u boku doświadczonych Davida Palaviego i Jeremy’ego Paula, jednak zakończenie kariery tego pierwszego spowodowało, iż Fainga'a jako rezerwowy zaliczył kolejne jedenaście meczów. Po zakończeniu sezonu Super 14 związał się z Eastern Suburbs Rugby Union Club z Sydney, z którym jeszcze w tym sezonie dotarł do finału rozgrywek Shute Shield, w jego barwach występując również w kolejnym roku. Także w 2007 roku znalazł się w składzie Canberra Vikings startującego w jedynym rozegranym sezonie Australian Rugby Championship i prócz przedsezonowego meczu przygotowawczego zagrał w trzech spotkaniach tych rozgrywek, w ich trakcie bowiem nabawił się kontuzji ścięgna.
Gdy w 2008 roku doszło do negocjacji kończących się kontraktów, propozycję jego przedłużenia otrzymał tylko Saia, chcący nadal grać razem bracia rozpoczęli zatem poszukiwania nowego klubu. W kwietniu tego roku podpisali więc umowę z zespołem Reds trenowanym wówczas przez Phila Mooneya, ich dawnego szkoleniowca z kadry U-19. Debiutancki sezon w barwach Reds nie był udany, wszystkie występy zaliczył z ławki rezerwowych, jednak w 2010 roku postawił na niego nowy selekcjoner Reds, Ewen McKenzie, czyniąc go graczem wyjściowej piętnastki. W 2010 roku zajął "ex aequo" trzecie miejsce w głosowaniu dla najlepszego zawodnika według graczy Reds.
W związku z przeprowadzką do Brisbane w lokalnych rozgrywkach klubowych został zawodnikiem Souths Rugby Club, w którym występował przez dwa lata, w pierwszym z nich docierając do finału rozgrywek. W 2011 roku przeniósł się natomiast do zespołu GPS Rugby, choć jego pozostałe sportowe zobowiązania nie pozwalały mu na częste występy w jego barwach.
Po przełomowym, zarówno dla siebie, jak i zespołu, sezonie 2010 przedłużył kontrakt z Reds o kolejne dwa lata. Już rok później wystąpił we wszystkich osiemnastu spotkaniach zakończonego triumfem Reds sezonu Super Rugby. Początek 2012 roku zakłóciła mu odniesiona w przedsezonowym spotkaniu kontuzja kostki, jednak po powrocie do zdrowia zaliczył pięćdziesiąty występ w barwach klubu z Queensland. W marcu 2012 roku przedłużył kontrakt o rok, choć wskutek zmniejszania liczby zawodników objętych dodatkami wypłacanymi przez Australian Rugby Union rozważał poszukiwania zagranicznego klubu. Kontuzje z poprzedniego roku i dobra postawa jego zastępców spowodowały zaś, że do sezonu 2013 przystępował niepewny o miejsce w podstawowym składzie Reds. Po niegroźnej przedsezonowej kontuzji powrócił do pierwszej piętnastki zespołu, gdzie podkreślana była jego dobra postawa w obronie. W sezonie 2014 zaliczył setny występ w rozgrywkach Super Rugby.
W inauguracyjnej edycji National Rugby Championship został przydzielony do zespołu Queensland Country, dla którego rozegrał jeden mecz.
Kariera reprezentacyjna.
Był stypendystą ogólnokrajowych programów "National Talent Squad" oraz Australian Institute of Sport. W stanowych barwach występował w mistrzostwach kraju U-16 w 2002 roku zdobywając trzecie miejsce, a następnie w kategorii U-18 w 2004 roku. Pociągnęło to za sobą powołania do kadry Australian Schoolboys, w której występował w latach 2003–2004 biorąc udział w tym okresie we wszystkich sześciu testmeczach. W 2003 roku wystąpił przeciw rówieśnikom z Fidżi, Tonga i Nowej Zelandii, powracając do składu w 2004 roku na mecze z Irlandią, Samoa i Nową Zelandią.
W 2005 roku uczestniczył w zgrupowaniu, a następnie wraz z kadrą U-19 poleciał na odbywające się w Południowej Afryce mistrzostwa świata. We wszystkich pięciu spotkaniach wyszedł na boisko w podstawowej piętnastce, a Australijczycy zdobyli brązowy medal. Znalazł się następnie na zgrupowaniu kadry U-21 przygotowującej się do występu w mistrzostwach świata, jednak nie znalazł się w składzie wylatującym do Argentyny z powodu kontuzji. W obu tych reprezentacjach zagrał jednak rok później. Znalazł się w ogłoszonym na początku marca 2006 roku przez selekcjonera kadry U-19 Phila Mooneya składzie na mistrzostwa świata w Dubaju, w którym przypadła mu rola kapitana. W zakończonym triumfem turnieju Faingaʻa zagrał w czterech meczach. Miesiąc później otrzymał powołanie do reprezentacji U-21 na czerwcowe mistrzostwa świata we Francji. W tych zawodach wystąpił w trzech spotkaniach, a młodzi Australijczycy w meczu o brązowy medal ulegli Nowozelandczykom.
Pierwsze powołanie do seniorskiej kadry otrzymał od Robbiego Deansa na rozgrywane w czerwcu 2010 roku cztery testmecze. Zadebiutował z ławki rezerwowych przeciwko Fidżi, w pozostałych trzech spotkaniach wychodząc w podstawowym składzie. Znalazł się następnie w składzie na Puchar Trzech Narodów 2010, opuszczając jedynie ostatnie spotkanie tego turnieju z powodu dwutygodniowego wykluczenia za niebezpieczną szarżę. Pierwszy raz wspólnie z bratem wyszli na boisko w podstawowym składzie "Wallabies" 5 sierpnia tego roku zostając tym samym pierwszą od 1983 roku i trzecią w historii parą bliźniąt w australijskich barwach, po Jimie i Stewarcie Boyce oraz Marku i Glenie Elli. Do końca roku, będąc w kadrze również na kończące sezon mecze w Hongkongu i Europie, uzbierał łącznie jedenaście reprezentacyjnych występów. Po testmeczu z Walią wypadł z meczowego składu, zagrał wówczas w dwóch spotkaniach przeciw drużynom klubowym – Leicester Tigers i Munster.
W lipcu 2011 roku został nominowany do składu na pierwszą część sezonu, pojawił się wówczas na boisku w trzech spotkaniach skróconej edycji Pucharu Trzech Narodów zakończonej pierwszym od dekady triumfem Australijczyków. Został następnie powołany na Puchar Świata w Rugby 2011. Szansę gry otrzymał jedynie dwukrotnie – w grupowym pojedynku z Rosją i w wygranym z Walijczykami meczu o trzecie miejsce. Podkreślając jego rolę jako trzeciego młynarza kadry, selekcjoner nie powołał go na dwumeczowe "minitournée" na Wyspy Brytyjskie pod koniec tego roku ani na cztery mecze reprezentacji w czerwcu 2012 roku. Powrócił do meczowego składu w The Rugby Championship 2012, gdy kontuzji doznał Tatafu Polota-Nau. Z trzeciego spotkania Bledisloe Cup oraz europejskiego "tournée" wyeliminowała go natomiast złamana na treningu ręka.
Początkowo nie był brany pod uwagę przy ustalaniu składu przygotowywanego na tournée British and Irish Lions 2013, jednak podobnie jak rok wcześniej miejsce w nim dała mu kontuzja Tatafu Polota-Nau. Znalazł się w składach na wszystkie trzy testmecze, na boisku pojawił się jednak tylko w ostatnim. Po przejęciu funkcji selekcjonera kadry przez Ewena McKenzie pozostał w wybranej przez niego trzydziestce. Rozegrał pełną kampanię w The Rugby Championship 2013, występował także podczas wyprawy do Europy do momentu powrotu Polota-Nau, w całym sezonie zaliczył zatem jedenaście występów, wszystkie w roli rezerwowego. Także rok później nie był uwzględniony w gronie "Wallabies" na czerwcowe testmecze. Uważany był wówczas za szóstego młynarza w kraju, prócz Moore’a i Polota-Nau wyżej cenieni byli Nathan Charles, James Hanson i Tolu Latu. Po serii kontuzji, która przetrzebiła zasoby zawodników na tej pozycji, otrzymał powołanie na The Rugby Championship 2014 i miejsce w wyjściowej piętnastce po raz pierwszy od czterech lat na dwa ostatnie mecze tego turnieju. Utrzymał je także w trzecim meczu o Bledisloe Cup oraz, już za kadencji Michaela Cheiki, w spotkaniu z Barbarians i czterech testmeczach w Europie.

</doc>
<doc id="2921080" url="https://pl.wikipedia.org/wiki?curid=2921080" title="Saia Faingaa">
Saia Faingaa



</doc>
<doc id="2921083" url="https://pl.wikipedia.org/wiki?curid=2921083" title="Tadeusz Nowicki (tenisista)">
Tadeusz Nowicki (tenisista)

Tadeusz Marian Nowicki (ur. 7 lipca 1946 w Warszawie) – polski tenisista, reprezentant kraju w Pucharze Davisa.
Kariera zawodowa.
Nowicki nigdy nie osiągał finałów zawodów ATP World Tour. Najwyższą pozycję w rankingu singlowym w erze open osiągnął 15 października 1973, a było to 119. miejsce.
Tenisista reprezentował Polskę w Pucharze Davisa w latach 1965–1981. Zagrał w dwudziestu pięciu konfrontacjach. Rozegrał czterdzieści sześć spotkań, z czego wygrał osiemnaście. Zwyciężył w siedmiu z dwudziestu dwóch meczów gry pojedynczej i w jedenastu z dwudziestu czterech pojedynków gry podwójnej.
W 2021 został odznaczony Krzyżem Kawalerskim Orderu Odrodzenia Polski.
Wielki Szlem.
Tadeusz Nowicki jedenastokrotnie brał udział w zawodach singlowych zaliczanych do Wielkiego Szlema – ośmiokrotnie na French Open i trzykrotnie na Wimbledonie. Jego najlepszym wynikiem z Paryża jest czwarta runda osiągnięta w 1971 roku. W Londynie nigdy nie wygrał spotkania. W grze podwójnej również występował tylko w dwóch z czterech turniejów wielkoszlemowych. Mimo że osiągał drugą rundę rywalizacji w obu turniejach, to nigdy nie wygrał ani jednego spotkania, bo na jego awansy przyczyniły się walkowery przeciwników.

</doc>
<doc id="2921084" url="https://pl.wikipedia.org/wiki?curid=2921084" title="Ophiocephalus theophrasti">
Ophiocephalus theophrasti



</doc>
<doc id="2921085" url="https://pl.wikipedia.org/wiki?curid=2921085" title="Ophiocephalus sowarah">
Ophiocephalus sowarah



</doc>
<doc id="2921086" url="https://pl.wikipedia.org/wiki?curid=2921086" title="Ophiocephalus pseudomarulius">
Ophiocephalus pseudomarulius



</doc>
<doc id="2921087" url="https://pl.wikipedia.org/wiki?curid=2921087" title="Ophiocephalus marulius ara">
Ophiocephalus marulius ara



</doc>
<doc id="2921088" url="https://pl.wikipedia.org/wiki?curid=2921088" title="Ophiocephalus marulius">
Ophiocephalus marulius



</doc>
<doc id="2921089" url="https://pl.wikipedia.org/wiki?curid=2921089" title="Ophiocephalus grandinosus">
Ophiocephalus grandinosus



</doc>
<doc id="2921090" url="https://pl.wikipedia.org/wiki?curid=2921090" title="Ophiocephalus aurolineatus">
Ophiocephalus aurolineatus



</doc>
<doc id="2921091" url="https://pl.wikipedia.org/wiki?curid=2921091" title="Ophicephalus sowara">
Ophicephalus sowara



</doc>
<doc id="2921092" url="https://pl.wikipedia.org/wiki?curid=2921092" title="Ophicephalus marulius ara">
Ophicephalus marulius ara



</doc>
<doc id="2921093" url="https://pl.wikipedia.org/wiki?curid=2921093" title="Ophicephalus marulius">
Ophicephalus marulius



</doc>
<doc id="2921094" url="https://pl.wikipedia.org/wiki?curid=2921094" title="Ophicephalus leucopunctatus">
Ophicephalus leucopunctatus



</doc>
<doc id="2921095" url="https://pl.wikipedia.org/wiki?curid=2921095" title="Ophicephalus grandinosus">
Ophicephalus grandinosus



</doc>
<doc id="2921096" url="https://pl.wikipedia.org/wiki?curid=2921096" title="Channa marulius ara">
Channa marulius ara



</doc>
<doc id="2921097" url="https://pl.wikipedia.org/wiki?curid=2921097" title="Channa marulia">
Channa marulia



</doc>
<doc id="2921101" url="https://pl.wikipedia.org/wiki?curid=2921101" title="Prvić (Krk)">
Prvić (Krk)

Prvić (czak. "Parvić", wł. Pervicchio) – bezludna wyspa na Morzu Adriatyckim, w Chorwacji w żupanii primorsko-gorskiej.
Jest położona na południowy wschód od wyspy Krk, pomiędzy Kanałem Welebickim a Kvarnericiem, częścią zatoki Kvarner. Sąsiaduje także z wyspami Sveti Grgur i Goli otok. Rozciąga się w kierunku północno-zachodnim-południowym, mając długość 7,8 km i szerokość do 2,6 km. Najwyższy szczyt wyspy to Straža (357 m). Większość wybrzeża jest stroma i niedostępna.

</doc>
<doc id="2921102" url="https://pl.wikipedia.org/wiki?curid=2921102" title="Hrabstwo Turner (Georgia)">
Hrabstwo Turner (Georgia)

Hrabstwo Turner (ang. "Turner County") – hrabstwo w stanie Georgia w Stanach Zjednoczonych. Jego siedzibą administracyjną jest Ashburn.
Nazwa.
Nazwa hrabstwa pochodzi od nazwiska Henry'ego Gray Turnera (1839–1904), gubernatora, Kongresmena Stanów Zjednoczonych, bohatera Wojny Secesyjnej.
Geografia.
Według spisu z 2010 obszar całkowity hrabstwa obejmuje powierzchnię 289,85 mil2 (751 km2), z czego 286,03 mil2 (741 km2) stanowią lądy, a 3,83 mil2 (10 km2) stanowią wody. Według spisu w 2020 roku liczy 9 tys. mieszkańców, w tym 53,3% to osoby białe nielatynoskie i 40,5% to czarnoskórzy lub Afroamerykanie.
Religia.
Hrabstwo posiada najwyższy odsetek baptystów w stanie Georgia, gdzie w 2010 roku, 61,8% populacji jest członkami kościołów baptystycznych. Ponadto znaczne grono wiernych mieli metodyści (5 kościołów) i zielonoświątkowcy (4 zbory). Spoza grup protestanckich obecni byli świadkowie Jehowy (1 zbór).
Polityka.
W wyborach prezydenckich w 2020 roku, 62,0% głosów otrzymał Donald Trump i 37,2% przypadło dla Joe Bidena.

</doc>
<doc id="2921103" url="https://pl.wikipedia.org/wiki?curid=2921103" title="Ahmad ar-Raszidi">
Ahmad ar-Raszidi

Ahmad ar-Raszidi, "Ahmed Al Rashidi", arab. أحمد سعد الرشيدي (ur. 16 sierpnia 1983 w Kuwejcie) – kuwejcki piłkarz występujący na pozycji obrońcy. Obecnie jest zawodnikiem Al-Arabi Kuwejt.

</doc>
<doc id="2921104" url="https://pl.wikipedia.org/wiki?curid=2921104" title="Labrus inermis">
Labrus inermis



</doc>
<doc id="2921105" url="https://pl.wikipedia.org/wiki?curid=2921105" title="Labrus hassek">
Labrus hassek



</doc>
<doc id="2921106" url="https://pl.wikipedia.org/wiki?curid=2921106" title="Labrus fusiformis">
Labrus fusiformis



</doc>
<doc id="2921107" url="https://pl.wikipedia.org/wiki?curid=2921107" title="Cheilo inermis">
Cheilo inermis



</doc>
<doc id="2921108" url="https://pl.wikipedia.org/wiki?curid=2921108" title="Cheilio viridis">
Cheilio viridis



</doc>
<doc id="2921109" url="https://pl.wikipedia.org/wiki?curid=2921109" title="Cheilio udanad">
Cheilio udanad



</doc>
<doc id="2921110" url="https://pl.wikipedia.org/wiki?curid=2921110" title="Cheilio ramosus">
Cheilio ramosus



</doc>
<doc id="2921111" url="https://pl.wikipedia.org/wiki?curid=2921111" title="Cheilio microstoma">
Cheilio microstoma



</doc>
<doc id="2921112" url="https://pl.wikipedia.org/wiki?curid=2921112" title="Cheilio innermis">
Cheilio innermis



</doc>
<doc id="2921113" url="https://pl.wikipedia.org/wiki?curid=2921113" title="Cheilio hemichrysos">
Cheilio hemichrysos



</doc>
<doc id="2921114" url="https://pl.wikipedia.org/wiki?curid=2921114" title="Cheilio fuscus">
Cheilio fuscus



</doc>
<doc id="2921115" url="https://pl.wikipedia.org/wiki?curid=2921115" title="Cheilio forskalii">
Cheilio forskalii



</doc>
<doc id="2921116" url="https://pl.wikipedia.org/wiki?curid=2921116" title="Cheilio cyanochloris">
Cheilio cyanochloris



</doc>
<doc id="2921117" url="https://pl.wikipedia.org/wiki?curid=2921117" title="Cheilio cyano-chloris">
Cheilio cyano-chloris



</doc>
<doc id="2921118" url="https://pl.wikipedia.org/wiki?curid=2921118" title="Cheilio bicolor">
Cheilio bicolor



</doc>
<doc id="2921119" url="https://pl.wikipedia.org/wiki?curid=2921119" title="Cheilio auratus">
Cheilio auratus



</doc>
<doc id="2921121" url="https://pl.wikipedia.org/wiki?curid=2921121" title="Hrabstwo Warren (Georgia)">
Hrabstwo Warren (Georgia)

Hrabstwo Warren (ang. "Ware County") – hrabstwo w stanie Georgia w Stanach Zjednoczonych.
Historia.
Hrabstwo zostało założone 19 grudnia 1793.
Nazwa hrabstwa pochodzi od nazwiska Josepha Warrena (1741–1775), generała, bohatera Rewolucji amerykańskiej.
Geografia.
Według spisu z 2010 obszar całkowity hrabstwa obejmuje powierzchnię 286,74 mil2 (743 km2), z czego 285,52 mil2 (739 km2) stanowią lądy, a 1,22 mil2 (4 km2) stanowią wody. Według szacunków United States Census Bureau w roku 2010 miało 5 834 mieszkańców. Jego siedzibą administracyjną jest Warrenton.

</doc>
<doc id="2921123" url="https://pl.wikipedia.org/wiki?curid=2921123" title="Dżarrah al-Atiki">
Dżarrah al-Atiki

Dżarrah al-Atiki, "Jarah Al Ateeqi", arab. جراح العتيقي (ur. 15 października 1981 w Kuwejcie) – kuwejcki piłkarz występujący na pozycji pomocnika. Obecnie jest zawodnikiem Al-Kuwait Kaifan.

</doc>
<doc id="2921130" url="https://pl.wikipedia.org/wiki?curid=2921130" title="IŻ 2715">
IŻ 2715

IŻ 2715 (ros. ИЖ-2715) – rodzina samochodów dostawczych z nadwoziem furgon i pick-up, produkowana przez radzieckie, a następnie rosyjskie Iżewskie Zakłady Samochodowe (IżAwto, początkowo Iżmasz) bez większych zmian w przeciągu 29 lat, od 1972 do 2001 roku. Oparte były konstrukcyjnie na samochodzie osobowym Moskwicz 412 i napędzane silnikiem o pojemności 1,5 l. Stanowiły najpowszechniejsze lekkie samochody dostawcze w ZSRR, od końca lat 80. dostępne także dla użytkowników prywatnych. Były także przedmiotem eksportu do innych krajów, w tym zachodnich.
Historia rozwoju.
Powstanie furgonu i początek produkcji.
W latach 1968–1973 Iżewskie Zakłady Samochodowe w Iżewsku produkowały furgon Moskwicz 434, opracowany w moskiewskiej fabryce MZMA na bazie samochodu osobowego Moskwicz 412, również produkowanego w tych zakładach. Posiadał on trzydrzwiowe nadwozie zbliżone linią do wersji kombi (Moskwicz 426/427), z nisko poprowadzonym dachem i otwieraną do góry tylną klapą, co utrudniało dostęp w głąb przedziału towarowego i zmniejszało praktyczność samochodu. Konstruktorzy z Iżewska samodzielnie podjęli prace nad zwiększeniem walorów eksploatacyjnych pojazdu i już w 1970 roku powstały prototypy samochodu użytkowego opartego na konstrukcji Moskwicza, z uciętym nadwoziem za kabiną kierowcy, tuż nad tylnymi kołami, zastąpionym przez wystającą na boki i do góry prostopadłościenną nadbudowę (IŻ-6F) lub skrzynię ładunkową (IŻ-6G). Furgon w ten sposób powstały miał jednak za wysoko położony środek ciężkości i wymagał dalszych zmian.
Po dopracowaniu, nowy samochód z nadwoziem furgonowym został skierowany do produkcji pod oznaczeniem IŻ 2715, zgodnym z nowym systemem numeracji modeli. W odróżnieniu od prototypów, przedział towarowy stanowił w dolnej części integralną część nadwozia. Jego górna obudowa stanowiła natomiast osobną część, mocowaną pod koniec montażu, co zostało wymuszone przez chęć montowania samochodów dostawczych na taśmach produkcyjnych zaprojektowanych dla sedanów Moskwicz 412. Przedział towarowy nie był wprawdzie szerszy od nadwozia, lecz jego burty w tylnej części wznosiły się prawie pionowo, co pozwoliło na znaczące poszerzenie go w stosunku do kabiny kierowcy oraz przedziału bagażowego Moskwicza 434. Dach nad przedziałem towarowym został podwyższony, a z tyłu wstawiono dwuskrzydłowe symetryczne drzwi, których otwór miał wysokość 1060 mm i szerokość 1040 mm. Objętość przedziału bagażowego wynosiła 2,6 m³, wysokość – 1170 mm (w Moskwiczu 1,5 m³ i 875 mm). Z drugiej strony, IŻ cechował się mniejszą sztywnością nadwozia i mniejszą hermetycznością przedziału towarowego, co czyniło go mniej odpowiednim do niektórych towarów. Między kabiną a przedziałem towarowym była przegroda z szybą; koło zapasowe przewożone było za siedzeniem pasażera. Samochód miał ładowność 350–400 kg. W razie konieczności, górna część obudowy przedziału towarowego mogła być demontowana wraz z tylnymi drzwiami, tworząc nadwozie pick-up bez tylnej burty, aczkolwiek rzadko z tego korzystano w praktyce. Górna część obudowy seryjnych furgonów była usztywniona trzema poziomymi wgłębionymi przetłoczeniami, a dolna część burt – dwoma (wprowadzonymi na skutek doświadczeń z serii próbnej). Jako źródło napędu użyto produkowany w Ufimskiej Fabryce Silników Samochodowych (UZAM) w Ufie silnik benzynowy 1,5 l UZAM-412 o mocy 75 KM, znany z Moskwicza 412. Podłoga ani zawieszenie nie uległy przy tym większym zmianom ani wzmocnieniu w stosunku do modelu osobowego.
Od listopada 1972 do końca roku wyprodukowano pierwszą partię 829 samochodów IŻ 2715, w 1973 ruszyła wielkoseryjna produkcja (33 271 sztuk), a w 1974 wyprodukowano już 45 800. Model 2715 sprzedawano także pod handlowym oznaczeniem IŻ 1500 GR.
Pick-up IŻ 27151.
W 1974 roku uruchomiono także produkcję wersji pick-up z odchylaną tylną burtą, IŻ 27151. Przyczyną jej opracowania były głównie potrzeby eksportowe (samochody pick-up w ZSRR były mniej praktyczne z uwagi na słabszą ochronę towarów przed warunkami atmosferycznymi i kradzieżą), a produkcja była kilkakrotnie niższa od furgonów (np. 4200 sztuk w 1974 roku, 5000 w 1975 roku). Nominalna ładowność była określona na 400 kg, lecz w praktyce sięgała 500-600 kg. W tylnej ścianie kabiny umieszczono okno, zabezpieczone pionową kratą. Część samochodów eksportowych (zarówno furgon i pick-up) była lepiej wykończona, z prostokątnymi reflektorami (na wzór moskiewskiego Moskwicza 412) i chromowaną atrapą chłodnicy i zderzakiem, natomiast samochody na rynek wewnętrzny miały na ogół okrągłe reflektory oraz atrapę i zderzak lakierowane w kolorze nadwozia. Na eksport pick-upy były oznaczane jako Moskwicz 1500 GR, a do krajów zachodnich – Elite Pick Up. Pick-up miał platformę o długości 1655 mm i szerokości 1440 mm, rozstaw między wnękami kół wynosił 940 mm, a podłoga znajdowała się na wysokości 565 mm.
Druga generacja – lata 80. i 90..
W 1982 roku samochody przeszły ograniczoną modernizację, w ślad za produkowanym w Iżewsku bazowym sedanem Moskwicz 412. Zmodernizowane samochody otrzymały oznaczenia fabryczne IŻ 2715-01 (furgon) i IŻ 27151-01 (pick-up). Unowocześniono wygląd pasa przedniego, wprowadzając przy tym atrapę chłodnicy z blachy lakierowanej na czarno, a kierunkowskazy i światła pozycyjne umieszczone pionowo po bokach atrapy zamiast pod okrągłymi reflektorami. W drzwiach zastosowano wpuszczane klamki. Na tylnych drzwiach lub klapie pojawiła się wytłaczana nazwa modelu: IŻ 2715 lub IŻ 27151 ("ИЖ 2715" lub "ИЖ 27151"). Ulepszono instalację elektryczną i układ hamulcowy, który stał się dwuobwodowy. Wewnątrz zastosowano m.in. wygodniejsze siedzenia oraz przeniesiono przełącznik świateł z podłogi na kolumnę kierownicy. Ładowność zwiększyła się o 50 kg. Jako standard zaczęto stosować odprężoną wersję silnika UZAM-412DE, o mocy 67 KM, przystosowaną do gorszej benzyny A-76 – poza wersjami eksportowymi, które zachowały dotychczasowy silnik. Wersje eksportowe pick-upów i furgonów mogły mieć nadal prostokątne reflektory, nie stosowane w sedanach IŻ. Wprowadzono też w tym roku budowany głównie na eksport w niewielkich seriach pick-up z przedłużoną platformą (wydłużonym tylnym zwisem), o oznaczeniu fabrycznym IŻ 27151-013-01, produkowany do 1997 roku. Wersja ta w stanie całkowicie załadowanym miała gorsze prowadzenie się na skutek odciążenia przednich kół, lecz cieszyła się mimo to popytem (eksportowano je głównie do Ameryki Łacińskiej i Finlandii). Eksportowe przedłużone pick-upy otrzymywały standardowo prostokątne reflektory. Na początku lat 90. opracowano także przedłużony furgon, przewidziany m.in. jako karetka pogotowia, lecz wersja ta nie weszła do produkcji. 
Samochody podlegały od lat 80. dalszym drobnym zmianom. W drzwiach zastosowano pojedyncze szyby, likwidując uchylne trójkątne szybki, a lusterka przeniesiono z błotników na drzwi. Jedno z pięciu wzdłużnych przetłoczeń usztywniających ściany przedziału towarowego zastąpiono przez trzy prostokątne zaokrąglone przetłoczenia imitujące okna; podobne przetłoczenie pojawiło się w lewych tylnych drzwiach, ponadto przedłużono dolne przetłoczenie. Na początku lat 90. zderzaki tylne w postaci dwóch sekcji giętych rur na rogach nadwozia zastąpiono przez jedną długą prostą rurę, służącą też jako podnóżek. Usunięto trójkątne wystające kierunkowskazy tylne, zaadaptowane z osobowego Moskwicza, w zamian dodając kierunkowskazy do poziomych lamp zespolonych na dole, a pojedyncze światło cofania zamontowano centralnie. Od 1995 roku wprowadzono plastikowy zderzak przedni, lecz z uwagi na łatwość uszkodzeń powrócono następnie do blaszanego. 
Pomimo wprowadzenia do produkcji w latach 90. nowocześniejszego furgonu IŻ 2717, sprawiał on początkowo problemy z jakością i był półtora raza droższy, wobec czego, z uwagi na utrzymujący się popyt, model 2715 pozostał w produkcji do 2001 roku. Jeszcze w 2000 roku przedsiębiorstwo Agropromprogress opracowało wariant z nadwoziem chłodniczym, będący najtańszym takim samochodem na rynku rosyjskim.
IŻ 27156.
Od 1988 roku produkowano także wersję towarowo-osobową IŻ 27156, różniącą się wprowadzeniem dwóch składanych dwuosobowych ławek z oparciami pod ścianami w przedziale towarowym, który został wyposażony w duże częściowo odsuwane okna boczne oraz okno w lewych tylnych drzwiach. Częściowo odsuwana była też szyba w przegrodzie między kabiną kierowcy i pasażera a przedziałem pasażersko-towarowym. Inspiracją dla tej odmiany był francuski kombivan Matra Rancho. Wadami eksploatacyjnymi okazał się brak ogrzewania tylnej części i przedostawanie się spalin i deszczu przez nieszczelne drzwi i okna. Mimo to, wersja ta okazała się praktycznym modelem w czasie transformacji ekonomicznej początku lat 90. i jej produkcja wzrosła z 536 w 1990 roku do 4260 w 1994 roku. Był to pierwszy samochód tego rodzaju w ZSRR/Rosji i do końca produkcji w 2001 roku wyprodukowano ich 19 994 sztuk. Część uboższych samochodów tego modelu z lat 90. z powodu trudności z dostawami części nie miała jednak oszklenia bocznego z tyłu. Już wcześniej natomiast część standardowych furgonów była modyfikowana przez dodawanie różnych okien przez użytkowników.
Sprzedaż i eksploatacja.
Z uwagi na swoją praktyczność, furgony IŻ, produkowane masowo, szeroko się rozprzestrzeniły w ZSRR. Z powodu swojej wysokości, popularnie były w Rosji nazywane "kabłuk" lub "kabłuczok" ("каблук / каблучок" – „obcas” lub „obcasik”). Spotykano też przezwisko "pirożok" („pierożek”, od rozwożenia artykułów spożywczych, podobnie jak wcześniejsze furgony). Cechą charakterystyczną radzieckiej gospodarki komunistycznej było to, że furgony i pick-upy nie mogły być sprzedawane użytkownikom prywatnym (uważane były za środki produkcji), a jedynie używane były jako samochody służbowe w różnego rodzaju instytucjach, przedsiębiorstwach państwowych i uspołecznionym handlu. Od 1975 roku do końcówki lat 80. istniał nawet zakaz rejestrowania takich samochodów prywatnych. Furgony znalazły również szerokie zastosowanie w uspołecznionych usługach (ros. "Służba byta"), zarządzanych przez specjalne ministerstwa na poziomie republik. Istniały też warianty specjalistyczne, między innymi, produkowano na ich bazie w Riazaniu od 1982 roku samochody warsztatowe RBTM dla ekip naprawczych sprzętu elektronicznego i gospodarstwa domowego. Samochody te były również eksportowane do niektórych krajów socjalistycznych nie produkujących samochodów tego rodzaju, ale także na Zachód (m.in. do Grecji i Finlandii), do Ameryki Łacińskiej i Afryki, gdzie cieszyły się pewnym powodzeniem z uwagi na niską cenę i wytrzymałą konstrukcję. 
Dopiero w drugiej połowie lat 80., na skutek częściowych reform wolnorynkowych związanych z pieriestrojką, dopuszczono w ZSRR niektóre samochody towarowo-osobowe do użytku prywatnego. Modelem konstruowanym w tym celu był towarowo-osobowy IŻ 27156, klasyfikowany jako samochód osobowy, jednakże produkowano go w niewielkich ilościach dopiero od 1988 roku. Niedługo potem, w związku ze zmianą ustroju, zniesiono wszystkie ograniczenia w stosunku do posiadania samochodów ciężarowych. Podczas transformacji ekonomicznej na początku lat 90. niedrogie furgony IŻ cieszyły się sporą popularnością, służąc do prowadzenia działalności gospodarczej i drobnego handlu (także transgranicznego). Mimo ogólnego spadku produkcji, modele te pozwoliły przetrwać zakładom IżAwto przez lata 90.
Dane techniczne.
IŻ 2715:

</doc>
<doc id="2921132" url="https://pl.wikipedia.org/wiki?curid=2921132" title="Strój opoczyński">
Strój opoczyński

Strój opoczyński – strój ludowy noszony w regionie opoczyńskim, czyli od pasma Gór Świętokrzyskich ku Mazowszu.
Historia.
W ciągu ostatnich stu pięćdziesięciu lat strój opoczyński ulegał wielu zmianom. Dotyczyły one, przede wszystkim, kolorów i wprowadzania nowych technik tkackich, a także haftu, zdobiącego głównie koszule. Początkowo noszono wełniane pasiaki w czerwono-białe, biało-czarno-czerwone i czarno-białe prążki. W późniejszych latach pojawił się kolor pomarańczowy, a przed II wojną światową niebieski, zielony i wiśniowy. W najmłodszych pasiakach znacznie poszerzyła się gama kolorów, a układ pasków stał się bardziej zróżnicowany. Zmianom i modom podlegały także opoczyńskie hafty, najstarsze były wykonane białą lub czerwona stebnówką. Motywy w hafcie najczęściej były geometryczne lub roślinne o zgeometryzowanych kształtach.
Strój męski.
W zależności od pory roku mężczyźni nosili na głowie czapki rogatywki, kapelusze filcowe, a przede wszystkim maciejówki (tzw. kaśkiety) – okrągłe, granatowe lub czarne, czapki z czarnym, lakierowanym daszkiem. Gdy stanowiła element stroju ślubnego, przypinano do niej bukiet kwiatów przyozdobiony wstążką. Koszula męska zmieniała się w miarę upływu lat. Wyróżniano trzy jej typy, które różniły się krojem kołnierza oraz przednią częścią. Koszule szyto z samodziałowego płótna lnianego, a hafty umieszczone były z przodu, na kołnierzyku i mankietach. Na koszule nakładano lejbik, czyli prostą, wełnianą kamizelkę w paski, noszono je od 1890 r. Od tego samego roku na lejbikach pojawiły się sukmany, wierzchnie okrycia mężczyzn, których kolor zależał od owczego runa i jego przygotowania. Następnie zakładano ciemnopomarańczowe pasy w kolorowe prążki. Istniało kilka sposobów ich wiązania, zawsze opasywano się nim kilkakrotnie, a następnie związywano pozostawiając dwa zwisające końce. Latem noszono płócienne białe lub czarno-niebieskie portki, a w chłodniejsze dni zakładano kilka par. Natomiast do ubioru świątecznego mężczyźni zakładali wełniane portki z fałdami, a ich nogawki wkładali w buty z cholewami. 
Strój damski.
W XIX w. najczęściej noszonym nakryciem głowy była wełniana chusta o motywach kwiatowych (tzw. salinówka). Panny przypinały do niej ziele ruty, stokrotki lub suche kwiaty. Czepce zakładano do uroczystego stroju i nosiły je wyłącznie mężatki. Najpopularniejszy był czepiec tiulowy z dużą i wysoką główką, ozdobiony haftem o motywach kwiatowych i geometrycznych. Koszule początkowo szyte były z samodziału lnianego, z czasem zaczęto używać do tego celu płócien bawełnianych. Przy starszych modelach kołnierzyki były małe i stojące, przy nowych zaś większe i wykładane, zmieniły się również hafty. Te pierwsze utrzymane były w spokojnej tonacji, z czasem gama kolorystyczna została znacznie poszerzona. Kiecki różniły się kolorystyką (w starszych dominował kolor pomarańczowy, w późniejszych wiśniowy, różowy, zielony i niebieski), inny był także ich krój i sposób zdobienia. Spódnice kiecki zdobiono obszyciem dolnej krawędzi i naszyciem w połowie długości kilku rzędów węższej lub szerszej aksamitki. Kieckę zawsze przepasywano zapaską, na początku XX w. były one szerokie i długie, później noszono znacznie krótsze i węższe z różnego typu ozdobami. Zawsze stosowano zasadę, żeby kolor zapaski kontrastował z kolorem kiecki. Do wiązania zapasek służyły kolorowe krajki, z pomponami doszytymi na końcach. Dla ochrony przed zimnem kobiety nosiły zapaski naramienne, zarzucane na głowę lub ramiona i zawiązywane za pomocą krajki na piersiach lub pod brodą. Obuwiem roboczym były drewniaki, zaś od święta zakładano wysokie trzewiki na obcasie, które starsze kobiety sznurowały czarną sznurówką, młode zaś – czerwoną, zieloną lub różową. Najczęściej noszoną biżuterią były – w zależności od zamożności – prawdziwe lub sztuczne korale i bursztyny, sztuczne perełki i tzw. dętki – puste w środku paciorki szklane.

</doc>
<doc id="2921136" url="https://pl.wikipedia.org/wiki?curid=2921136" title="Tczewska Stocznia Rzeczna">
Tczewska Stocznia Rzeczna

 Tczewska Stocznia Rzeczna - zakład przemysłu metalowego i stoczniowego, istniejący do 2011 roku, mieszczący się w Tczewie. Pierwsze wzmianki o warsztatach naprawy łodzi i statków rzecznych przy tczewskim porcie zimowym pochodzą z roku 1888. W dwudziestoleciu międzywojennym władze II Rzeczypospolitej zdecydowały o rozbudowie warsztatów. W 1930 roku ukończono poszerzanie basenu portowego i przewidziano miejsce na budynki stoczni. Po II Wojnie Światowej warsztaty remontowe podporządkowane były Państwowemu Zarządowi Wodnemu w Tczewie, a od 1 stycznia 1950 roku zaczęły podlegać Gdańskiej Stoczni Rzecznej. Powstanie samodzielnej stoczni datuje się na 26 marca 1954 roku, kiedy to Tczewska Stocznia Rzeczna uzyskuje osobowość prawną. Lata 1958-1963 to okres raptownego rozwoju zakładu: wzniesiono murowane hale produkcyjne, halę prefabrykacji kadłubów, dokonano mechanizacji wyciągów. Pochylnię wyposażono w dźwig samojezdny, a biura technologiczne i konstrukcyjne znalazły siedzibę w nowym budynku administracyjnym. 
W roku 1964 stocznia zatrudniała 409 pracowników, a w latach 70' pomiędzy 860-1000 stając się jednym z największych zakładów przemysłowych miasta Tczewa. Okres po transformacji systemowej to początek kryzysu i upadku Tczewskiej Stoczni Rzecznej. 8 czerwca 1991 roku zakłady podlegają rejestracji pod nową nazwą - Stocznia Tczew Sp. z o.o. W związku z brakiem perspektyw prywatyzacyjnych i pogarszaniem się sytuacji ekonomicznej zakładu Sąd Rejonowy w Gdańsku ogłasza postępowanie upadłościowe dnia 22 września 2004 roku. Mimo problemów finansowych produkcja trwa nieprzerwanie. W roku 2008 stocznia wyprodukowała 4 kadłuby, wykonywano działalność usługową z zakresu przemysłu metalowego i mechanicznego. Do 31 lipca 2010 roku zakład wyprodukował 2 kadłuby oraz świadczył drobne usługi branżowe. Zatrudnienie na poziomie ok. 100 pracowników utrzymuje się do końca istnienia przedsiębiorstwa. Podjęcie uchwały o likwidacji ma miejsce 21 stycznia 2011 roku, po fiasku w procesie prywatyzacyjnym, na rzecz firmy Zremb Chojnice S.A.
Jednostki wyprodukowane przez stocznię.
W całym okresie swojego istnienia z pochylni Tczewskiej Stoczni Rzecznej zwodowano:

</doc>
<doc id="2921138" url="https://pl.wikipedia.org/wiki?curid=2921138" title="Jamaica International Invitational 2013">
Jamaica International Invitational 2013

Jamaica International Invitational 2013 – mityng lekkoatletyczny, który odbył się 4 maja 2013 w Kingston. Zawody były drugą odsłoną cyklu World Challenge Meetings rozgrywanego pod egidą IAAF.

</doc>
<doc id="2921142" url="https://pl.wikipedia.org/wiki?curid=2921142" title="IAAF World Challenge Beijing 2013">
IAAF World Challenge Beijing 2013

IAAF World Challenge Beijing 2013 – mityng lekkoatletyczny, który odbył się 21 maja 2013 w Pekinie. Zawody były szóstą odsłoną cyklu World Challenge Meetings rozgrywanego pod egidą IAAF.
Rekordy.
Podczas zawodów ustanowiono 1 krajowy rekord w kategorii seniorów:

</doc>
<doc id="2921143" url="https://pl.wikipedia.org/wiki?curid=2921143" title="Grzybówka skrzydlasta">
Grzybówka skrzydlasta



</doc>
<doc id="2921144" url="https://pl.wikipedia.org/wiki?curid=2921144" title="Grzybówka liniowana">
Grzybówka liniowana



</doc>
<doc id="2921151" url="https://pl.wikipedia.org/wiki?curid=2921151" title="Prostytutki">
Prostytutki



</doc>
<doc id="2921152" url="https://pl.wikipedia.org/wiki?curid=2921152" title="Jane Henson">
Jane Henson

Jane Henson, właśc. Jane Ann Nebel (ur. 16 czerwca 1934 w Nowym Jorku, zm. 2 kwietnia 2013 w Greenwich) – amerykańska lalkarka, współtwórczyni Muppetów i Fraglesów.
Życiorys.
Jane Ann Nebel urodziła się w Nowym Jorku w USA. Uczęszczała na University of Maryland, College Park na zajęcia lalkarstwa, gdzie poznała Jima Hensona. W 1959 roku wyszła za niego za mąż z tego związku urodziła pięcioro dzieci. Wraz z mężem stworzyła program "Sam and Friends". Od 1986 roku była w separacji. Jim Henson zmarł w 1990 roku. Po jego śmierci założyła fundację "The Jim Henson Legacy". Zmarła 2 kwietnia 2013 roku na chorobę nowotworową.

</doc>
<doc id="2921154" url="https://pl.wikipedia.org/wiki?curid=2921154" title="Kryjówka Białego Węża">
Kryjówka Białego Węża

Kryjówka Białego Węża (ang. "The Lair of the White Worm") – amerykańsko-brytyjski horror z 1988 roku w reżyserii Kena Russella. Film jest adaptacją powieści Brama Stokera.
Zdjęcia do filmu kręcono w hrabstwach: Hertfordshire (Knebworth House, Stockers Farm, Gaddesden Place) oraz Staffordshire (Thor's Cave).
Treść.
Archeolog Angus Flint odkrywa w ruinach czaszkę dziwnego kształtu. Niedługo potem dowiaduje się od poznanego na przyjęciu lorda Jamesa D’Amptona o istnieniu tajemniczego potwora – pół węża, pół smoka. Wkrótce z miasteczka zaczynają znikać ludzie. Angus i James odkrywają istnienie sekty która czci bestię. Bohaterowie podejmują starania mające na celu powstrzymania ich.

</doc>
<doc id="2921155" url="https://pl.wikipedia.org/wiki?curid=2921155" title="Bernard Butler">
Bernard Butler

Bernard Butler (ur. 1 maja 1970) – brytyjski gitarzysta i producent muzyczny. Zasłynął jako pierwszy gitarzysta zespołu Suede. Po odejściu z formacji zajął się karierą solową, a potem produkcją muzyczną. Współpracował m.in. z The Libertines.
W 2004 roku założył formację The Tears, której wokalistą został Brett Anderson. Zespół wydał jak dotąd tylko jedną płytę.
Często określa się go jako jednego z najbardziej znaczących gitarzystów indie rocka.

</doc>
<doc id="2921156" url="https://pl.wikipedia.org/wiki?curid=2921156" title="InoRos">
InoRos

InoRos – polski zespół muzyczny założony w 2006, wykonujący muzykę z pogranicza popu i folk rocka, finalista drugiej edycji programu "Must Be the Music. Tylko muzyka".
Historia.
Zespół powstał w 2006, jego pierwotny skład tworzyli: Kamil Kowalcze, Łukasz Bodura, Mateusz Janiczak, Piotr Moskała, Paweł Kowara i Rafał Nowak. Ich początkowa twórczość ograniczała się do grania lokalnych bankietów, uroczystości okolicznościowych oraz koncertów. Od początku tworzyli muzykę zainspirowaną folklorem podhalańskim oraz muzyką folkową z pasma Karpat. W tym okresie wydali dwa albumy studyjne, "Hej Janicku" (2008) i "Cudne oczy" (2011).
W 2011 wzięli udział w krakowskich przesłuchaniach do drugiej edycji programu talent show "Must Be the Music. Tylko muzyka", transmitowanego przez telewizję Polsat. Podczas występu przed panelem jurorskim wykonali utwór „Mamko moja” i zakwalifikowali się na listę półfinalistów konkursu, uprzednio wykonując na bis numer „Bo jo Cię kochom” z repertuaru formacji De Press. W półfinale zagrali utwór „Ma miła” i awansowali do finału, zdobywając SMS-owe poparcie telewidzów.
Pod koniec kwietnia 2012 wydali trzeci album studyjny pt. "Dobre yes!". Miesiąc później wzięli udział w konkursie na oficjalny przebój polskiej reprezentacji podczas Mistrzostw Europy w Piłce Nożnej 2012, zgłaszając wspólnie z Marcinem „Liberem” Piotrowskim utwór „Czyste szaleństwo”. Singiel zajął ostatecznie drugie miejsce, przegrywając jedynie z piosenką „Koko Euro Spoko” formacji Jarzębina. Podczas czerwcowych rozgrywek piłkarskich wystąpili podczas ceremonii otwarcia Strefy Kibica w Warszawie.
W 2014 wydali czwarty album studyjny pt. "Warto było!", którego wydawcą była wytwórnia Tercet. W 2018 nagrali utwór „Dawaj Polska”, napisany z myślą o Mistrzostwach Świata w Piłce Nożnej w Rosji.
Skład zespołu.
W skład zespołu wchodzą:
Wcześniej w skład zespołu wchodzili:

</doc>
<doc id="2921157" url="https://pl.wikipedia.org/wiki?curid=2921157" title="The Wild Women of Wongo">
The Wild Women of Wongo

The Wild Women of Wongo – amerykański film przygodowy z 1958 roku.
Fabuła.
Akcja toczy się w czasach prehistorycznych na dwóch tropikalnych wyspach. Na jednej z wysp – Wongo, mieszka społeczność ludzka, gdzie mężczyźni są prymitywni i brzydcy, a kobiety piękne. Z kolei na drugiej z nich – Goona, jest odwrotnie – kobiety są odrażające, a mężczyźni przystojni. Obie społeczności nie wiedzą nawzajem o swoim istnieniu. Wkrótce kobiety z Wongo dowiadują się przypadkowo o istnieniu wyspy z przystojnymi mężczyznami. Decydują się popłynąć tam i porwać dla siebie narzeczonych.

</doc>
<doc id="2921158" url="https://pl.wikipedia.org/wiki?curid=2921158" title="Antonina (EP)">
Antonina (EP)

Antonina – gramofonowy EP polskiej grupy muzycznej Test, wydany w 1971 roku, nakładem wytwórni płytowej Pronit.
Wydawnictwo, zawierające 4 utwory zespołu, stanowi jedyną „czwórkę” wydaną w historii grupy Test.
Lista utworów.
Opracowano na podstawie materiału źródłowego.

</doc>
<doc id="2921160" url="https://pl.wikipedia.org/wiki?curid=2921160" title="Wystarczy chcieć">
Wystarczy chcieć

Wystarczy chcieć – singel wykonywany przez różnych wokalistów, wydany w 2006 roku z okazji dziesięciolecia istnienia Fundacji Polsat. 
Singel wykonywali wspólnie Edyta Górniak, Maryla Rodowicz, Mieczysław Szcześniak, Grzegorz Markowski, Natalia Kukulska i Kayah.
Zarówno warstwą tekstową utworu, jak również muzyką oraz produkcją zajął się Robert Amirian. Teledysk do piosenki otrzymał wyróżnienie podczas 9. edycji Festiwalu Wideoklipów dla Dzieci „Mały Jaś”. 

</doc>
<doc id="2921161" url="https://pl.wikipedia.org/wiki?curid=2921161" title="Close to You (singel Jaya Delano)">
Close to You (singel Jaya Delano)

Close to You – pierwszy solowy singel Jaya Delano promujący album "Close to You", wydany w 2006 roku nakładem Kontor Records.
Singel stanowi cover piosenki Maxiego Priesta z 1990 roku. Jay Delano wielokrotnie wykonywał utwór podczas cyklu koncertów "Hity Na Czasie", współorganizowanych w okresie letnim w różnych miastach Polski przez TVP2 oraz Radio Eska.
Lista utworów.
Opracowano na podstawie materiału źródłowego.

</doc>
<doc id="2921162" url="https://pl.wikipedia.org/wiki?curid=2921162" title="Włyń (gromada)">
Włyń (gromada)

Włyń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Włyń siedzibą GRN we Włyniu utworzono 31 grudnia 1959 w powiecie sieradzkim w woj. łódzkim z obszaru zniesionych gromad Dzierżązna i Kamionaczyk (bez wsi i kolonii Sucha).
W 1961 roku (styczeń) gromadzka rada narodowa składała się z 19 członków.
1 lipca 1968 gromadę zniesiono, a jej obszar włączono do gromad: Warta (wieś, osadę i parcelę Dzierząźna, wieś Wrzosy, wieś i kolonię Glinno, kolonię Glinno-Góry, kolonię Glinno-Przedgóry, wieś Glinno Poduchowne, wieś i parcelę Kamionacz, wieś i osadę Włyń, osadę Bugaj-Włyń, wieś Kamionacz Poduchowny, kolonię Nobela oraz kolonię i osadę Polesie) i Woźniki (wieś i parcelę Kamionaczyk, wieś i kolonię Grądy, osadę leśną Kolasa, kolonię Grądy-Błonie oraz wieś Wojciechów) w tymże powiecie.

</doc>
<doc id="2921163" url="https://pl.wikipedia.org/wiki?curid=2921163" title="Close to You (album Jaya Delano)">
Close to You (album Jaya Delano)

Close to You – debiutancki album studyjny Jaya Delano, wydany 1 czerwca 2007 roku nakładem wytwórni płytowej My Music. 
Album zawiera 12 premierowych kompozycji oraz bonus w postaci remiksu utworu „Never Be Apart”, wykonany przy współpracy z gitarzystą Bartoszem Miecznikowskim. Pierwszym singlem promującym wydawnictwo został tytułowy utwór „Close to You”.
Zanim album ukazał się w sklepach muzycznych na całym świecie, miesiąc wcześniej miał swoją premierę na terenie Polski.
Lista utworów.
Opracowano na podstawie materiału źródłowego.

</doc>
<doc id="2921164" url="https://pl.wikipedia.org/wiki?curid=2921164" title="Mistrzostwa Ameryki w Piłce Ręcznej Mężczyzn 2008">
Mistrzostwa Ameryki w Piłce Ręcznej Mężczyzn 2008

Mistrzostwa Ameryki w Piłce Ręcznej Mężczyzn 2008 – trzynaste mistrzostwa Ameryki w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej męskiej reprezentacji narodowej w Ameryce. Odbył się w dniach 24–28 czerwca 2008 roku w brazylijskim mieście São Carlos. Tytułu zdobytego w 2006 roku broniła reprezentacja Brazylii. Mistrzostwa były jednocześnie eliminacjami do MŚ 2009.
W turnieju wziąć udział miało osiem reprezentacji – sześć najlepszych z poprzednich mistrzostw oraz dwie wyłonione we wcześniejszych eliminacjach. Zawody zaś początkowo miały odbyć się w Atlancie, jednak w lutym 2008 roku Stany Zjednoczone zrezygnowały z organizacji mistrzostw. W związku z wycofaniem się USA, ich miejsce zajęła trzecia w turnieju eliminacyjnym Dominikana, która jednakże tuż przed mistrzostwami wycofała się z uczestnictwa, co wymusiło zmiany w harmononogramie.
Turniej odbył się w ciągu pięciu meczowych dni. Przez pierwsze trzy dni zespoły rywalizowały w dwóch grupach systemem kołowym, po czym odbyła się dwudniowa faza play-off. Dwie czołowe drużyny z każdej z grup awansowały do półfinałów, pozostałe zaś walczyły o miejsce piąte.
Tytuł mistrzowski obronili gospodarze, wraz z Argentyńczykami i Kubańczykami awansując do turnieju finałowego mistrzostw świata. Najskuteczniejszym zawodnikiem, z 34 bramkami, został Chilijczyk Emil Feuchtmann.
Eliminacje.
Turniej eliminacyjny odbył się w dniach 5–11 listopada 2007 roku na Kubie. O dwa miejsca rywalizowało tam systemem kołowym pięć zespołów.
Losowanie.
Losowanie grup odbyło się pod koniec maja 2008 roku, a przed nim zespoły zostały podzielone na cztery koszyki według wyników osiągniętych w poprzednich turniejach.

</doc>
<doc id="2921165" url="https://pl.wikipedia.org/wiki?curid=2921165" title="Lekkoatletyka na Letnich Igrzyskach Olimpijskich 1912 – skok wzwyż z miejsca mężczyzn">
Lekkoatletyka na Letnich Igrzyskach Olimpijskich 1912 – skok wzwyż z miejsca mężczyzn

Skok wzwyż z miejsca mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Zawody zostały rozegrane 13 lipca na Stadionie Olimpijskim.
Ray Ewry wygrał wszystkie zawody w skoku wzwyż z miejsca na igrzyskach olimpijskich w jakich startował, od igrzysk w Paryżu w 1900 roku do igrzysk w Londynie osiem lat później. Zakończył karierę rok przed igrzyskami w Sztokholmie. W 1909 i 1910 roku Platt Adams wygrał halowe zawody AAU w tej konkurencji, lecz Ewry nie startował na nich. Po jego przejściu na emeryturę, Adams wydawał się gotowym do przejęcia dominacji w tej konkurencji.
Drugi raz w historii igrzysk bracia zdobili złoto i srebro w jednej konkurencji. Pierwsze miejsce w Sztokholmie zajął Platt Adams, zaś drugie wywalczył jego brat Ben. Druga tak sytuacja miała miejsce na I Letnich Igrzyskach Olimpijskich w 1896 roku, gdzie bracia John i Sumner Paine wywalczyli dwa pierwsze miejsca w strzelaniu z pistoletu wojskowego. 

</doc>
<doc id="2921168" url="https://pl.wikipedia.org/wiki?curid=2921168" title="Rawa Mazowiecka (gromada)">
Rawa Mazowiecka (gromada)

Rawa Mazowiecka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rawa Mazowiecka siedzibą GRN w mieście Rawa Mazowiecka (nie wchodzącym w jej skład) utworzono 31 grudnia 1959 w powiecie rawskim w woj. łódzkim z obszaru zniesionych gromad: Komorów (bez wsi i kolonii Komorów), Ossowice (bez wsi, osady i parceli Sangoszcz oraz wsi, kolonii i parceli Ossowice) i Podkonice Duże.
W 1961 roku (styczeń) gromadzka rada narodowa składała się z 26 członków.
31 grudnia 1961 do gromady Rawa Mazowiecka przyłączono obszar zniesionej gromady Julianów.
1 stycznia 1970 do gromady Rawa Mazowiecka z miasta Rawa Mazowiecka przyłączono obszar o powierzchni 1.728 ha, objemujący miejscowości Pasieka Wałowska, Podlas, Ścieki i Chrusty (z wyłączeniem osady Tatar) oraz część lasu o nazwie "uroczysko Rawski Las".
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie rawskim utworzono gminę Rawa Mazowiecka.

</doc>
<doc id="2921169" url="https://pl.wikipedia.org/wiki?curid=2921169" title="Here Comes the Sun (album Jaya Delano)">
Here Comes the Sun (album Jaya Delano)

Here Comes the Sun – drugi album studyjny Jaya Delano, wydany 15 maja 2009 roku nakładem wytwórni płytowej My Music. 
Album zawiera 14 premierowych kompozycji oraz bonus w postaci remiksu utworu „Are You Ready”, wyprodukowanego i zaaranżowanego przez Mr. Roota. Album promowały utwory „With You” oraz „Are You Ready”.
Lista utworów.
Opracowano na podstawie materiału źródłowego.

</doc>
<doc id="2921170" url="https://pl.wikipedia.org/wiki?curid=2921170" title="Antoine Costa">
Antoine Costa

Antoine Costa (ur. 23 października 1884 w Oranie, zm. 31 stycznia 1971 w Béziers) − francuski gimnastyk, olimpijczyk.
Uczestniczył w rywalizacji na IV i V Letnich Igrzyskach Olimpijskich. Startował tam dwukrotnie w wieloboju indywidualnym. W wieloboju indywidualnym w Londynie zajął 14. zdobywając 241,75 punktu. W wieloboju indywidualnym w Sztokholmie zajął miejsce 10. zdobywając łącznie 124,50 punktu (drążek - 29,75; poręcze - 34,25; kółka - 29,75; koń z łękami - 30,75).

</doc>
<doc id="2921174" url="https://pl.wikipedia.org/wiki?curid=2921174" title="Norrköpings Tidningar">
Norrköpings Tidningar

Norrköpings Tidningar, powszechnie znany jako NT) – szwedzki konserwatywno-liberalny dziennik z głównym regionem dystrybucji w północnym i wschodnim Östergötland (region statystyczny: A-region 10). 
Dziennik został założony w 1758 w mieście Norrköping pod nazwą "Norrköpings Weko-Tidningar", a pierwszy numer został wydany 14 października tego samego roku. Norrköpings Tidningar jest najstarszym nieprzerwanie ukazującym się szwedzkim dziennikiem i jednym z 10 najstarszych dzienników na świecie. 
Od roku 1871 ukazuje się 6 razy w tygodniu. W 1959 roku NT zakupił konkurencyjny dziennik wieczorny "Östergötlands Dagblad" łącząc się z nim w jedno czasopismo pod nazwą "Norrköpings Tidningar-Östergötlands Dagblad". 
Głównym właścicielem NT jest od roku 1947 fundacja Erik &amp; Asta Sundins stiftelse, która posiada 69,9% akcji w koncernie medialnym Norrköpings Tidningars Media AB. Nakład dzienny NT w roku 2007 osiągnął 49 000 egzemplarzy.
W roku 2008 NT przekształcił się w spółkę Norrköpings Tidningar Media AB (NTM), która wydaje także kilka innych gazet: Östgöta Correspondenten, Folkbladet, Västerviks-Tidningen, Upsala Nya Tidning, Gotlands Tidningar, Gotlands Allehanda, Norrbottens-Kuriren oraz Norrländska Socialdemokraten. Wydaje również bezpłatne: Extra Östergötland, Lokaltidningen Nordöstran, 18 Minuter, Sigtunabygden, Knivstabygden, Östra Uppland, Västra Uppland, Norra Uppland, Gotlands Näringsliv, Gotland Just Nu, Extra Luleå, Extra Boden i Extra Malmfälten. Spółka emituje też kanały telewizyjne: 24nt, 24Corren, 24UNT i 24Norrbotten oraz radiowe: East FM (Östergötland), RIX FM i Bandit Rock (w Östergötland, Norrbotten i Uppland), Radio Four i Mix Megapol (Gotland). Obrót spółki NTM w roku 2010 wyniósł ok. 1,8 miliarda koron, a liczba zatrudnionych – ok. 1 500 osób. 
W marcu 2008 roku Norrköpings Tidningar wykupił za sumę 700 milionów koron wszystkie akcje udziałowców AB Corren, który posiada większość akcji w spółce AB Östgöta Correspondenten, wydającej " Östgöta Correspondenten"; udziałowcem mniejszościowym w AB Östgöta Correspondenten jest spółka Herencos.
Historia.
Założenie dziennika.
Reinerus Reineri Broocman, pastor z Norrköping, postanowił wydać szwedzki przekład "Seelen-Schatz", zbioru kazań niemieckiego teologa Christiana Scrivera. Wydanie jego rękopisu zostało zlecone pewnej drukarni w Sztokholmie, ale Broocman uważał, że praca ta posuwała się zbyt wolno, postanowił więc założyć własną drukarnię i 13 sierpnia 1723 roku otrzymał na nią przywilej. Jego drukarnia znajdowała się w oficynie przy Drottninggatan 13 i wydawała głównie literaturę religijną, ale opublikowała również podręcznik rolnictwa i gospodarki leśnej. W roku 1733 przywilej na drukowanie przejął syn Broocmana Carl Fredric. Jednak spiritus movens w działalności wydawniczej stał się zięć Broocmana, Johan Edman. Otrzymał on w czerwcu 1758 roku, dzięki uprzejmości magistratu, zgodę na wydawanie tygodnika. Wojewoda Gustaw Lagerfelt poparł jego sprawę wysyłając wniosek do kancelarii królewskiej, która 15 września 1758 roku wydała stosowny przywilej 
Przywilej ten związany był z pewnymi ograniczeniami. Ponieważ wolność druku (szw. tryckfrihet) nie była w ówczesnej Szwecji prawnie uregulowana, każde wydanie tygodnika podlegało cenzurze ze strony kogoś spośród miejskiego duchowieństwa. Gazeta nie mogła zawierać niczego, co byłoby ze szkodą dla gazet w Sztokholmie. W praktyce nie mogła drukować wiadomości ogólnych, ponieważ na nie przykładowo miał przywilej dziennik "Posttidningen", wydawany przez Postverket. Pierwszy numer "Norrköpings Weko-Tidningar" ukazał się w sobotę, 14 października 1758 roku i zawierał deklarację programową, zgodnie z którą gazeta miała publikować treści promujące politykę miasta, handel i żeglugę, dysertacje z przedmiotów innych niż ogólne oraz ogłoszenia. Cena rocznej prenumeraty wynosiła początkowo 6 daler kopparmynt
Edman jako wydawca gazety nie miał jakiegoś szczególnego dziennikarskiego celu na widoku, nie było zresztą na to środków. Układ jego gazety w pierwszych latach jej istnienia był następujący: na pierwszej stronie były wzmianki o podróżnych przybywających do miasta wraz z podaniem celu ich podroży. Potem następowały zawiadomienia osobiste, informacje o urodzinach i zgonach oraz o zawartych związkach małżeńskich. Następnie informacje o statkach przypływających w ciągu danego tygodnia i ich ładunkach oraz o statkach odpływających. W dziale anonsów znajdowały się ogłoszenia dotyczące kupna, sprzedaży, wynajmu, rzeczy zaginionych i osób poszukujących pracy. W dziale obwieszczeń zamieszczano ogłoszenia o aukcjach. W gazecie było również miejsce na wiadomości lokalne, ciągnącą się przez kilka numerów dysertację, a także na listy do redakcji i na liczne poematy i wiersze.
Skromne ambicje.
W roku 1766 Edman został powołany na stanowisko drukarza książek na akademii w Uppsali, a jego drukarnia wraz z gazetą zostały przejęte przez Johana Benjamina Blume. Drukarnia została przeniesiona na Tunnbindargatan 18, a gazeta zaczęła wychodzić pod nazwą "Norrkjöpings Wecko-Tidningar". W roku 1766 Szwecja otrzymała, pierwsze w swych dziejach, rozporządzenie o wolności drukowania (szw. tryckfrihetsförordning), dzięki któremu artykuły polemiczne i listy do redakcji, pisane zwykle pod pseudonimem, znalazły swe miejsce w gazecie, zwłaszcza w roku 1769, kiedy w Norrköping zebrał się Riksdag. Pod koniec roku 1769 opublikowano list do redakcji podpisany "Lika godt Hwilken", krytykujący stany. Autorem listu był księgowy z cukierni Gripen. Został on skazany przez radę miasta na karę śmierci. Sąd Apelacyjny zmienił ten wyrok na karę 14 dni więzienia o chlebie i wodzie.
Pod kierownictwem Blumego gazeta była określana jako przeciętna i monotonna, a Blumemu nie udało się utrzymać standardów Edmana. Liczba prenumeratorów wydawała się spadać z roku na rok osiągając w latach 70. XVIII w. rekordowo niski poziom (60–70 prenumeratorów). Oprócz zwykłych zawiadomień osobistych, reklam i ogłoszeń w gazecie znajdowały się traktaty moralne, a nawet debaty na stronie listów do redakcji. Wydaje się, że gazeta przeoczyła wiadomość o śmierci króla Adolfa Fryderyka. W tydzień po zamachu stanu dokonanym przez Gustawa III opublikowała ona poemat poświęcony królowi; osobno zostało wysłane do prenumeratorów przemówienie króla do stanów. Gazetę w owym czasie wypełniały traktaty obyczajowe i moralne, podczas gdy wiadomości politycznych (w dzisiejszym sensie) unikano. 
Córka Blumego, Brita Magdalena, wyszła w roku 1775 za mąż za kupca Adolfa Fryderyka Raama, który następnie zaczął kierować drukarnią. Niewątpliwie uczestniczył on też bez w pracy redakcyjnej. Po śmierci Brity Magdaleny w roku 1874 ożenił się z Sarą Johanną z domu Jansson (1768–1839). Po śmierci Blumego w roku 1786 Raam zaczął samodzielnie prowadzić drukarnię. W 1787 roku zmienił nazwę gazety na "Norrköpings Tidningar". Zaczęła ona wychodzić dwa razy w tygodniu, w środy i soboty. Raam przypuszczalnie miał duże ambicje dziennikarskie, ale w jego gazecie nie nastąpiły żadne większe zmiany z wyjątkiem regularnych wiadomości z zagranicy. Sporadyczne nowinki z zagranicy zamieszczane były już wcześniej. Redaktorem działu zagranicznego "NT" został M. Orrelius, a wiadomości były tłumaczone z gazet zagranicznych, głównie z niemieckich (z Hamburga i Altony). Cena prenumeraty została podniesiona do 1 riksdalera i 8 szylingów. Kiedy Riksdag zebrał się w Norrköping w roku 1800 gazeta przez kilka miesięcy wychodziła trzy razy w tygodniu.
Po śmierci Adolfa Fryderyka Raama w roku 1802 zarządzanie drukarnią przejęła wdowa po nim, Sara Johanna Raam. Siedziba drukarni i redakcji gazety mieściła się przy Västgötegatan 20. Do druku używano maszyn drukarskich o prasach drewnianych. Około roku 1812 drukarnia otrzymała ręczne maszyny o prasach żelaznych skonstruowane przez Charlesa Stanhope'a Dział zagraniczny z czasem ograniczył swoje ambicje, po części dlatego, iż zabroniono sprowadzania gazet francuskich. Prawo zakazało również publikowania wiadomości o stosunkach wewnętrznych we Francji oraz szczegółów dotyczących Napoleona I i jego krewnych; zakaz ten miał obowiązywać aż do czasu obalenia króla Gustawa IV Adolfa w roku 1809. Ani słowem nie został wspomniany w gazecie oburzający samosąd dokonany w roku 1810 przez tłum na Axelu Fresenie. 
W roku 1832 rozpoczęto wydawanie dodatkowej gazety w poniedziałki, "Norrköpings-Bladet". W rzeczywistości nie było istotnej różnicy między tym wydaniem a "Norrköpings Tidningar". Przez pewien krótki czas istniał prawdziwy konkurent "NT" – "Norrköpings Aftonblad", wydawany przez drukarza książek Abrahama Bohlina, jednak żywot tej gazety był krótkotrwały. Po śmierci Sary Johanny Raam w roku 1839 drukarnia i gazeta przeszły w ręce jej wnuka, Christiana Törnequista, byłego kierownika drukarni.
Gazeta staje się opiniotwórcza.
W roku 1842 redaktorem gazety został Theodor Björck. Od lat 40. XIX w. "Norrköpings Tidningar" stał się wyraźnie prorządowy i sprzyjający królowi, a przeciwny takiemu liberalizmowi, jaki reprezentował "Aftonbladet". W 1851 roku gazeta sprecyzowała swoje polityczne stanowisko. Jej redakcja nie nosiła ani "ani czerwonej czapki ani białej opaski", tzn. nie należała ani do obrońców rewolucji francuskiej ani do zwolenników zamachu stanu dokonanego w 1772 roku przez króla Gustawa III. Gazeta była rzecznikiem patriotyzmu, prawa i porządku i zaliczała się do umiarkowanie liberalnych. Jej linia polityczna nie była jednak tak oczywista, ponieważ w pewnych kwestiach stała ona po stronie istniejącego status quo, w innych zaś była rzecznikiem reform; zdarzało się też, że zmieniała zdanie. W konkretnych palących kwestiach gazeta postulowała zreformowanie parlamentu stanowego, ale nie jego likwidację; w sprawach celnych prezentowała stanowisko protekcjonistyczne. Równocześnie popierała większą swobodę handlu witając z zadowoleniem zniesienie cechów. Na początku lat 50. XIX w. była rzecznikiem stanowiska, iż nie należy śpieszyć się z rozwojem kolei. Z czasem jednak stała się jej zagorzałym zwolennikiem. Powitała też z zadowoleniem reformy więziennictwa, przeprowadzone przez króla Oskara I.
W roku 1851 drukarnia zakupiła szybkie maszyny drukarskie niemieckiej firmy Koenig &amp; Bauer, a format gazety stał się czteroszpaltowy. W roku 1856 zakupiono kolejną maszynę drukarską tego typu, a format gazety powiększono do pięciu szpalt. W październiku 1851 roku redakcja i drukarnia przeniosły się na Västgötegatan 16. W roku 1858 gazeta po raz kolejny zyskała konkurenta, "Norrköpings-Kuriren", który był wydawany przez cztery lata. W sierpniu 1855 roku miasto Norrköping zyskało stację telegraficzną, która stała się istotnym czynnikiem w rozpowszechnianiu wiadomości. W roku 1867 gazeta została klientem Svenska Telegrambyrån. Od stycznia 1872 roku zaczęła wychodzić sześć dni w tygodniu.
W roku 1860 drukarnię i gazetę przejął Fredrik Törnequist. Był on podobno rzutkim przedsiębiorcą, ale sukcesy sprawiły, iż zaniedbał interesy i popadł w długi, a jego drukarnia i gazeta zostały w roku 1875 przejęte za sumę 200 000 koron przez spółkę akcyjną kierowaną przez Christiana Ebersteina, Johna Lenninga i Henninga Schultza. Spółka powołała Ludviga Eklunda na stanowisko redaktora gazety, która pod jego kierownictwem stała się wyraźnie konserwatywna. Eklund uważał, iż dla rozwoju społecznego najlepszy będzie postęp i rozwój w równym tempie i bez załamań, co określano jako "prawdziwy konserwatyzm". W roku 1886 drukarnia zakupiła podwójną maszynę drukarską o dużej prędkości druku. W latach 70. i 80 XIX w. nakład gazety wahał się prawdopodobnie pomiędzy 2 500 a 3 500 egzemplarzy. W roku 1892 gazeta i drukarnia przeniosły się do nowego budynku przy Västgötegatan 18. 
W roku 1890 w Linköping założona została gazeta "Östergötlands Dagblad". W roku 1895 przeniesiono ją do Norrköping, gdzie, w przeciwieństwie do "Norrköpings Tidningar", była gazetą poranną; również w przeciwieństwie do "NT" sprzyjała wolnemu handlowi. Głównym tematem dyskusji w tamtym czasie było kwestia prawa głosowania. "Norrköpings Tidningar" był przeciwny powszechnemu prawu głosowania uważając, iż ówczesne ograniczenie prawa głosu (800 koron rocznego dochodu) powinno sprawić, iż w miarę wzrostu dochodów coraz liczniejsi będą uzyskiwać prawo wyborcze. Podczas wyborów do izby niższej parlamentu w roku 1896 Ludvig Eklund został ostro skrytykowany przez "Östergötlands Dagblad" za swój konserwatyzm, przez co utracił miejsce w parlamencie. W roku 1897 został natomiast wybrany do izby wyższej parlamentu. Konserwatywne założenia gazety dały znać o sobie w dziedzinie literatury, kiedy "NT" określił powieść "Czerwony pokój" Augusta Strindberga jako utrzymaną w złym guście. Oskarżenie Strindberga za zbiór opowiadań "Historie małżeńskie" wzbudziło duże zainteresowanie, a po wyroku uniewinniającym pisarza gazeta ostrzegała przed tym, co radykalna literatura będzie oznaczać dla chrześcijaństwa.
Nowoczesny dziennik.
Po śmierci Ludviga Eklunda w roku 1898 nowym redaktorem "NT" został Erik Sundin, były sekretarz redakcji w "Nya Dagligt Allehanda". W zarządzie spółki zasiadali: Axel Swartling, John Philipson i dyrektor generalny Daniel Engelke. W aktualnej wówczas kwestii obronności gazeta opowiadała się za powszechnym obowiązkiem obrony. W roku 1903 drukarnia otrzymała podwójną maszynę rotacyjną, potrafiącą drukować siedem szpalt. W roku 1905 pojawił się kolejny konkurent "NT", socjaldemokratyczny "Östergötland Folkblad". W roku 1907 "NT" zaczął pisać o sporcie, co było redakcyjną nowością. Jeśli chodzi o aktualne wówczas wydarzenia, gazeta uważała w związku z tzw. kwestią flagi, iż stanowisko Norwegii było afrontem wobec Szwecji. Norweską deklarację niepodległości z 1905 roku postrzegała jako naruszenie prawa, ale była przeciwna wszelkim formom militarnego awanturnictwa, mającego na celu utrzymanie Norwegię w unii. W odniesieniu do prawa głosowania połączono je razem z razem z wprowadzonym w roku 1901 powszechnym obowiązkiem obrony, a gazeta zaczęła być rzecznikiem powszechnego prawa głosu dla mężczyzn w ordynacji proporcjonalnej. 
Nakład dziennika stale wzrastał aż do 6 500 egzemplarzy w roku 1907 i 9 500 egzemplarzy w 1913. Wydanie sobotnie osiągało nakład 12 500 do 13 000 egzemplarzy. NT nadal wyrażał poglądy konserwatywne w kwestii obronności oraz wspierał monarchię. Gdy wybuchła I wojna światowa, opowiedział się za neutralnością Szwecji, choć można było w nim znaleźć kilka negatywnych wypowiedzi na temat Wielkiej Brytanii; uważano bowiem, iż z jej strony istniało zagrożenie dla szwedzkiej żeglugi i szlaków handlowych. Gdy w roku 1918 wybuchła w Finlandii wojna domowa, dziennik opowiedział się za szwedzką pomocą dla miejscowych oddziałów Białej Gwardii. Wśród jego ówczesnych publicystów wymienić można kronikarzy Arthura Nordena i Edwarda Ringborga oraz zatrudnionego w roku 1917 reportera oraz krytyka artystycznego i literackiego, Tage Aurella. 
W maju 1929 roku Erik Sundin opuścił stanowisko redaktora naczelnego, na którym zastąpił go John Börjesson. W roku 1930 redakcja i drukarnia przeniosły się do siedziby przy Hospitalsgatan 8. W roku 1932 drukarnia otrzymała nową maszynę, która była w stanie wydrukować 26 000 32-stronicowych gazet na godzinę. W latach 30. zaczęto drukować w kolorze wydanie sobotnie gazety. W 1939 roku zakupiono nową maszynę drukarską firmy Koenig &amp; Bauer, mogącą drukować 36 000 egzemplarzy na godzinę. Stanowisko "NT" wobec Adolfa Hitlera było początkowo wyczekujące, ale dziennik szybko odciął się od prześladowań Żydów i nazistowskiej teorii rasy. Kiedy zostały wprowadzone sądy ludowe dziennik uważał, iż Niemcy zrobiły kolejny krok wstecz od kręgu kulturowego, do którego wcześniej należały. Podczas II wojny światowej "NT" popierał politykę neutralności prowadzoną przez rząd szwedzki. 
W roku 1946 zmarł były redaktor naczelny "NT" Erik Sundin, a w roku 1947 wdowa po nim, Asta Sundin przeniosła swoje udziały w "Norrköpings Tidningars Förlagsaktiebolag" do fundacji "Erik och Asta Sundins Stiftelse". Zadaniem Fundacji było udzielanie przy pomocy środków z dywidendy wsparcia potrzebującym osobom starszym oraz chorym mieszkającym w Norrköping. Dzięki regulaminowi fundacji przedsiębiorstwo nie mogło przejść w inne ręce. Po odejściu w roku 1951 Börjessona ze stanowiska szefa redakcji na stanowisku tym zastąpił go Lennart Dansk, były rzecznik Högerpartiet. W latach 50. w skład zarządu gazety wchodzili: przewodniczący Martin Skoglund, dyrektor Harald Molander i mecenas Axel Regnell.
Östergötlands Dagblad.
W połowie lat 50. Norrköping miał dwie gazety o orientacji prawicowej; oprócz nich był socjaldemokratyczny "Folkbladet". "NT" ukazywał się po południu, natomiast "Östergötlands Dagblad" rano. Krąg czytelników obu gazet też był różny; "NT" był czytany w Norrköping i miasteczkach wschodniego Östergötland, a "ÖD" głównie na terenach wiejskich. W latach 30. większość udziałów w "ÖD" przeszła w ręce Ivara Andersona, od 1917 roku głównego redaktora " Östgöta Correspondenten" w Linköping. Anderson prowadził "ÖD" przez całą dekadę lat 30. aż do roku 1940, kiedy to został głównym redaktorem" Svenska Dagbladet". W roku 1941 sprzedał większość swoich udziałów w "ÖD" Eskilowi Ridderstadowi, właścicielowi "Östgöta Correspondenten". Ridderstad nabywając udziały Andersona liczył na zyski, jakie mogłaby przynieść współpraca między "Östergötlands Dagblad" i "Östgöta Correspondenten". Współpraca ta okazała się jednak niemożliwa. Natomiast dyskusję o możliwości współpracy między "Östergötlands Dagblad" a "Norrköpings Tidningar" podjęli na początku lat 50. ich dyrektorzy generalni: Christer Ridderstad ("ÖD") i Harald Molander. ("NT"). Rozmowy te doprowadziły do sprzedaży w maju 1956 roku "Östergötlands Dagblad" w ręce "Norrköpings Tidningar". 
W roku 1955 "Norrköpings Tidningar" kupił drukarnię AB Trycksaker, która miała swoją siedzibę w dzielnicy Risängen, poza centrum miasta. Po kilku latach drukarnia gazety przeniosła się do nowej siedziby, a do zwolnionych przez nią pomieszczeń przy Hospitalsgatan wprowadził się "Östergötlands Dagblad". Obie gazety nadal ukazywały się osobno. Ponieważ "ÖD" ciągle przynosił straty, zarząd w grudniu 1958 roku podjął decyzję, iż oba wydawnictwa zostaną połączone w jeden dziennik poranny. Pierwszy numer połączonego dziennika ukazał się 1 czerwca 1959 roku.
Po fuzji.
Redakcja "NT" miała swój lokalny oddział w Valdemarsvik, przekazujący wiadomości z południowo-wschodniej części Östergötland. Po drugiej stronie granicy regionu, w Västervik, dominował całkowicie dziennik "Västerviks-Tidningen", którego początki sięgały roku 1834. Na początku lat 60. większościowy właściciel "VT" postanowił sprzedać swoje udziały. "Norrköpings Tidningar" kupił je w roku 1961 przekształcając "VT" w gazetę poranną. W roku 1967 gazeta ukazała się po raz pierwszy w nakładzie w ponad 50 000 egzemplarzy. Próbowała ona ekspansji w południowej części Södermanland tworząc lokalny oddział w Katrineholm i oferując specjalne, miejscowe wydanie, tzw. Sörmlands-upplaga. Próba ta zakończyła się jednak niepowodzeniem i oddział zamknięto. 
W roku 1970 cała redakcja "NT"przeniosła się do swej nowo wybudowanej siedziby w Risängen, aby z drukarnią mieścić się pod jednym dachem. Technikę druku zmieniono na fotoskład z drukiem offsetowym. Począwszy od 2 stycznia 1970 pierwsza strona dziennika przeznaczona została wyłącznie na wiadomości, a nie na ogłoszenia. Również wszystkie wydania dziennika otrzymały na górze strony nazwę "Norrköpings Tidningar", a pod nią, mniejszymi czcionkami, "Östergötlands Dagblad". Kiedy 1 września 1970 roku nowa technologia druku została oddana do użytku, proces druku nie zadziałał prawidłowo i tego dnia dziennik nie ukazał się. 
Drukarnia rozwijała się zgodnie z postępem technologicznym. W marcu 1996 roku zainicjowano współpracę z "Aftonbladet", w wyniku której był on drukowany każdej nocy w Norrköping w nakładzie 100 000 egzemplarzy. W roku 1999 stał się możliwy druk wszystkich stron gazety w technologii czterech kolorów. 12 września 1995 roku "NT" otrzymał własną stronę internetową. 
Kanał 24nt.
"Norrköpings Tidningar" posiada własny kanał telewizyjny, "24nt". Jest on nadawany od pierwszego października 2008 roku w cyfrowej sieci naziemnej w Norrköping. Wiadomości emitowane są całodobowo i są przeplatane reklamami oraz dłuższymi wstawkami programowymi jak Trädgårdsrutan (Kącik ogrodniczy) czy Blåljus (Lampa sygnalizacyjno-ostrzegawcza). "24nt" znalazł naśladowców w: Linköping ("24Corren"), Luleå ("24Norrbotten") i Uppsali ("24.UNT").

</doc>
<doc id="2921175" url="https://pl.wikipedia.org/wiki?curid=2921175" title="Wniebowzięcie Marii (obrazy El Greca)">
Wniebowzięcie Marii (obrazy El Greca)

Wniebowzięcie Marii – obraz olejny hiszpańskiego malarza pochodzenia greckiego Dominikosa Theotokopulosa, znanego jako El Greco. Dzieło pierwotnie zdobiło ołtarz kościoła bernardynów Santo Domingo de Silos w Toledo, obecnie znajduje się w Art Institute w Chicago. Jest datowany i sygnowany nazwiskiem malarza, greckimi literami: domènikos theotokópoulos krès ó deixas.
Obrazy do trzech nastaw ołtarzowych w kościele w Toledo było jednym z dwóch zamówień otrzymanych po przybyciu do tego miasta. Drugim zleceniem było namalowanie "Obnażenie z szat". Najważniejszym obrazem było "Wniebowzięcie Marii".El Greco bardzo chciał by wykonane prace przypadły do gustu donatorom i korzystając z powszechnej opinii, iż był uczniem Tycjana, maluje obraz utrzymany w stylu włoskiego mistrza. Jego "Wniebowzięcie" w dużym stopniu przypomina "Assunte" Tycjana i jest utrzymany w podobnej kompozycji. Obraz podzielony jest na dwie strefy: ziemską i nadprzyrodzoną, oddzielone od siebie płaskim obłokiem. Każda z postaci jest jednocześnie zindywidualizowanym anonimowym portretem co widać na przykładzie główki dziecka wyglądającego z góry spoza obłoków, przy czym np. apostołowie są modelami z jego poprzednich prac: "Chrystus uzdrawiający ślepca" i "Wypędzenie przekupniów ze świątyni". Portrety Aniołów są równie cielesne co postacie apostołów.
W odróżnieniu od wersji tycjanowskiej, apostołowie nie wznoszą ku górze wzroku by obserwować cud (poza jednym uczniem), lecz skupieni są na pustym grobie i rozmowie pomiędzy sobą. Madonna ma typowe rysy włoskie, drobne kobiece dłonie skierowane ku niebu przypominają te z obrazów Jacopa Pontorma. El Greco poszedł jeszcze dalej w naśladownictwie włoskiego stylu i chcąc wywołać głębię namalował skośnie ustawiony sarkofag. Popełnił jednak kilka błędów w perspektywie rezultatem czego "zahamowały one wrażenie tego zaznaczonego kierunku i obraz pozostał płaski i ograniczony do pierwszego planu" Prawdopodobnie zdawał sobie sprawę z niedoskonałości obrazu, z nadmiaru obcej mu koncepcji malarskiej przez co wbrew swoim zwyczajom nigdy więcej nie powrócił do tego tematu.

</doc>
<doc id="2921176" url="https://pl.wikipedia.org/wiki?curid=2921176" title="Afsana Ara Bindu">
Afsana Ara Bindu

Afsana Ara Bindu (ur. 14 stycznia 1988 w Jhenaidah) – banglijska aktorka, modelka i osobowość telewizyjna.
Aktorka rozpoczęła swoją karierę związaną z show-biznesem w 2006 roku, gdy została laureatką programu reality show "Lux-Channel I Superstar 2006". Zadebiutowała w filmie "Daruchini Deep", za który otrzymała nominację do nagrody „Meril Prothom Alo Award”.
Inspirację dla odgrywanych przez nią ról stanowi gra aktorska takich osób, jak Asaduzzaman Noor, Afzal Hossain czy Shomi Kaiser.
Jest studentką Uniwersytetu w Jahangirnagar.
Filmografia.
Opracowano na podstawie materiału źródłowego.

</doc>
<doc id="2921179" url="https://pl.wikipedia.org/wiki?curid=2921179" title="Yngve Gamlin">
Yngve Gamlin

Yngve Gamlin (ur. 17 marca 1926 w Strömsund, zm. 1 lutego 1995 w Sztokholmie) – szwedzki reżyser, scenarzysta, scenograf i aktor filmowy.
W filmie "Den store amatören" (1958) Hasse Ekmana, prócz wcielenia się w rolę burmistrza, pracował także jako kostiumograf oraz dyrektor artystyczny. Wyreżyserowany przez niego film "Obława" (1966) zdobył na 16. MFF w Berlinie Srebrnego Niedźwiedzia – Nagrodę Specjalną Jury.
Wybrana filmografia.
Opracowano na podstawie materiału źródłowego.

</doc>
<doc id="2921182" url="https://pl.wikipedia.org/wiki?curid=2921182" title="Władysław Arciszewski">
Władysław Arciszewski

Władysław Arciszewski (ur. 15 marca 1933 w Poznaniu, zm. 1 kwietnia 2013 tamże) – polski sędzia piłki ręcznej.
Życiorys.
W latach 50. był zawodnikiem klubu AZS Poznań. Założyciel sekcji piłki ręcznej klubu KS Posnania. Jako sędzia sportowy, zdobył w 1968 roku nominację Międzynarodowej Federacji Piłki Ręcznej na sędziego międzynarodowego, którego karierę kontynuował do 1984 roku.
Reprezentował Polskę jako arbiter podczas Letnich Igrzysk Olimpijskich w Moskwie w 1980 roku, pracując razem ze Zdzisławem Jeziornym. Wspólnie sędziowali również turnieje Mistrzostw Świata oraz szereg spotkań w europejskich pucharach, w tym półfinał Pucharu Europy.
W latach 1990 do 2005 piastował stanowisko prezesa Okręgowego oraz Wielkopolskiego Związku Piłki Ręcznej. Był także przewodniczącym Komisji Sędziowskiej Związku Piłki Ręcznej w Polsce.
Uhonorowany diamentową Odznaką ZPRP.

</doc>
<doc id="2921183" url="https://pl.wikipedia.org/wiki?curid=2921183" title="Agens">
Agens

Agens (podmiot czynny) w językoznawstwie – rola semantyczna wykonawcy czynności określonej czasownikiem. W zdaniu w stronie czynnej zasadniczo jest kodowany przez mianownik i składniowo pełni funkcję podmiotu: "Jan czyścił meble."
Natomiast w stronie biernej agens jest umieszczany we frazie przyimkowej z przyimkiem „przez”: "Meble były czyszczone przez Jana". Tak jest w językach nominatywno-akuzatywnych. W językach ergatywnych agens jest kodowany przez ergatyw i nie jest podmiotem zdania.
Termin w łacinie oznacza dosłownie „czyniący, działający” i jest imiesłowem od czasownika "agere" – „poganiać”, „prowadzić”, „czynić”, „działać”, „zarządzać”, „grać rolę”, „udawać”.
Przykłady.
W zdaniu
agensem jest "szpak".
A w zdaniu
"szpak" nie jest agensem, mimo że jest podmiotem.

</doc>
<doc id="2921184" url="https://pl.wikipedia.org/wiki?curid=2921184" title="Plavnik">
Plavnik

Plavnik – wyspa na Morzu Adriatyckim, w Chorwacji w żupanii primorsko-gorskiej. Jest wyspą bezludną.
Opis.
Jest położona na granicy cieśniny Srednja vrata i zatoki Kvarnerić, w sąsiedztwie wysp Cres i Krk. Od tej pierwszej oddzielona jest kanałem morskim Krušija. Inne sąsiednie wyspy to Mali Plavnik i wysepki Kormati. Plavnik zajmuje powierzchnię 8,6 km²; jego wymiary to 6,3 x 2,3 km. Wysokość maksymalna to 194 m n.p.m. Długość linii brzegowej wynosi 18,5 km. Wyspa częściowo porośnięta jest makią. Na przylądku Veli pin funkcjonuje latarnia morska.

</doc>
<doc id="2921185" url="https://pl.wikipedia.org/wiki?curid=2921185" title="Kostliwka szkarłatna">
Kostliwka szkarłatna

Kostliwka szkarłatna ("Cordia sebestena" L.) – gatunek rośliny należący do rodziny ogórecznikowatych (szorstkolistnych). Pochodzi z rejonu karaibskiego. Strefy mrozoodporności: 11.

</doc>
<doc id="2921186" url="https://pl.wikipedia.org/wiki?curid=2921186" title="Gobius fagei">
Gobius fagei



</doc>
<doc id="2921187" url="https://pl.wikipedia.org/wiki?curid=2921187" title="Gobius minutus norvegicus">
Gobius minutus norvegicus



</doc>
<doc id="2921188" url="https://pl.wikipedia.org/wiki?curid=2921188" title="Mistrzostwa Ameryki w Piłce Ręcznej Mężczyzn 2006">
Mistrzostwa Ameryki w Piłce Ręcznej Mężczyzn 2006

Mistrzostwa Ameryki w Piłce Ręcznej Mężczyzn 2006 – dwunaste mistrzostwa Ameryki w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej męskiej reprezentacji narodowej w Ameryce. Odbył się w dniach 6–10 czerwca 2006 roku w brazylijskim mieście Aracaju. Tytułu zdobytego w 2004 roku broniła reprezentacja Argentyny. Mistrzostwa były jednocześnie eliminacjami do MŚ 2007.
Turniej został rozegrany w ciągu pięciu meczowych dni i zakończył się pierwszym w historii triumfem Brazylijczyków. Oprócz nich do turnieju finałowego mistrzostw świata awansowali reprezentanci Argentyny i Grenlandii.
Zawody były transmitowane w lokalnej stacji TV Cidade, zaś mecze gospodarzy również na stronie internetowej tej stacji.

</doc>
<doc id="2921189" url="https://pl.wikipedia.org/wiki?curid=2921189" title="Maun (wyspa)">
Maun (wyspa)

Maun (także "Maon") – wyspa na Morzu Adriatyckim, w Chorwacji w żupanii licko-seńskiej. Jest wyspą bezludną.
Jest położona pomiędzy wyspami: Pag (na zachód), Olib, Planik i Pohlip (na wschód), Škarda (na południe) oraz Mali i Veliki Brušnjak (na północ). Zajmuje powierzchnię 8,5 km². Jej wymiary to 8,9 × 1,4 km, a maksymalna wysokość to 65 m n.p.m. Jest zbudowana z wapienia i częściowo porośnięta. Długość wybrzeża wynosi 23,9 km. Na wyspie znajdują się zatoki Dražica i Koromačna.

</doc>
<doc id="2921191" url="https://pl.wikipedia.org/wiki?curid=2921191" title="Centralny zamek">
Centralny zamek



</doc>
<doc id="2921195" url="https://pl.wikipedia.org/wiki?curid=2921195" title="Podmiot czynny">
Podmiot czynny



</doc>
<doc id="2921197" url="https://pl.wikipedia.org/wiki?curid=2921197" title="Mistrzostwa Ameryki w Piłce Ręcznej Mężczyzn 2004">
Mistrzostwa Ameryki w Piłce Ręcznej Mężczyzn 2004

Mistrzostwa Ameryki w Piłce Ręcznej Mężczyzn 2004 – jedenaste mistrzostwa Ameryki w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej męskiej reprezentacji narodowej w Ameryce. Odbył się w dniach 20 lipca 2004 – 24 lipca 2004 roku w chilijskim Santiago. Tytułu zdobytego w 2002 roku broniła reprezentacja Argentyny. Mistrzostwa były jednocześnie eliminacjami do MŚ 2005.
Tytuł mistrzowski obronili Argentyńczycy, a prócz nich do turnieju finałowego mistrzostw świata awansowali reprezentanci Brazylii i Kanady.

</doc>
<doc id="2921198" url="https://pl.wikipedia.org/wiki?curid=2921198" title="Szaroporka">
Szaroporka



</doc>
<doc id="2921200" url="https://pl.wikipedia.org/wiki?curid=2921200" title="Lekkoatletyka na Letnich Igrzyskach Olimpijskich 1912 – pięciobój mężczyzn">
Lekkoatletyka na Letnich Igrzyskach Olimpijskich 1912 – pięciobój mężczyzn

Pięciobój mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Zawody zostały rozegrane 7 lipca na Stadionie Olimpijskim.
Zawody składały się z: skoku w dal, rzutu oszczepem, biegu na 200 metrów, rzutu dyskiem i biegu na 1500 metrów. Po trzech konkurencjach w zawodach zostawało dwunastu najlepszych zawodników, zaś do piątej konkurencji awansowało jedynie sześciu. Punktu były przyznawane na zasadzie pierwsze miejsce = jeden punkt, drugie miejsce = dwa punkty itd.
Jim Thorpe wygrał cztery z pięciu konkurenci i zdobył złoty medal. W styczniu 1913 roku ogłoszono, że Thorpe w latach 1909-1910 grał w lidze baseballowej i przyjmował za to pieniądze, co wiązało się obowiązującą zasadą amatorstwa. MKOL zareagował szybko, odebrał mu wszystkie tytuły i zażądał zwrotu wszystkich zdobytych trofeów. Złoto i tytuł mistrzowski przyznane zostały Norwegowi Bie.
W 1982 roku Thorpe został zrehabilitowany i ogłoszony współmistrzem razem z Bie. W 2022 Międzynarodowy Komitet Olimpijski ogłosił, że w porozumieniu z Norweskim Komitetem Olimpijskim i Paraolimpijskim uznaje Thorpe’a za jedynego złotego medalistę w tej konkurencji.
Wyniki.
Bieg na 200 metrów.
Halt oraz Waitzer nie ukończyli biegu. Do czwartej konkurencji awansowało jedynie dwunastu z najlepszymi wynikami łącznymi po trzech konkurencjach (wyniki zostały przekalkulowane - zostały wzięte wyniki jedynie dwunastu awansujących zawodników).
Rzut dyskiem.
Jedynie sześciu zawodników awansowało do piątej konkurencji. W tym przypadku liczba zawodników wzrosła do siedmiu, gdyż dwaj zawodnicy mieli identyczną liczbę punktów.
Bieg na 1500 metrów.
Remis między Donahue a Lukemanem został rozstrzygnięty poprzez przeliczenie punktów według tabel dziesięciobojowych.

</doc>
<doc id="2921202" url="https://pl.wikipedia.org/wiki?curid=2921202" title="Alberto Bochatey">
Alberto Bochatey

Alberto Germán Bochatey Chaneton OSA (ur. 23 lipca 1955 w Buenos Aires) – argentyński duchowny katolicki, biskup pomocniczy La Platy od 2013.
Życiorys.
Święcenia kapłańskie przyjął 24 kwietnia 1981 w zakonie augustianów. Pracował głównie w placówkach zakonnych w Buenos Aires i Mendozie. W 2010 objął funkcję rektora międzynarodowego kolegium augustiańskiego w Rzymie.
4 grudnia 2012 papież Benedykt XVI mianował go biskupem pomocniczym archidiecezji La Plata oraz biskupem tytularnym "Mons in Mauretania". Sakry biskupiej udzielił mu 9 marca 2013 metropolita La Platy - arcybiskup Héctor Aguer.

</doc>
<doc id="2921205" url="https://pl.wikipedia.org/wiki?curid=2921205" title="Mistrzostwa Ameryki w Piłce Ręcznej Mężczyzn 2002">
Mistrzostwa Ameryki w Piłce Ręcznej Mężczyzn 2002

Mistrzostwa Ameryki w Piłce Ręcznej Mężczyzn 2002 – dziesiąte mistrzostwa Ameryki w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej męskiej reprezentacji narodowej w Ameryce. Odbył się w dniach 10–14 lipca 2002 roku w Buenos Aires. Tytułu zdobytego w 2000 roku broniła reprezentacja Argentyny. Mistrzostwa były jednocześnie eliminacjami do MŚ 2003.
Początkowo turniej miał być zorganizowany w pierwszym tygodniu lipca, ostatecznie data jego rozegrania została przesunięta o tydzień. W zawodach wzięło udział osiem zespołów wyłonionych we wcześniejszych regionalnych kwalifikacjach, jednak z powodu wycofania się aż czterech z nich ich miejsca zajęły drużyny niżej sklasyfikowane. Turniej odbył się w ciągu pięciu meczowych dni – przez pierwsze trzy dni reprezentacje rywalizowały w dwóch czterozespołowych grupach systemem kołowym, po czym odbyła się dwudniowa faza play-off. Dwie czołowe drużyny z każdej z grup awansowały do półfinałów, pozostałe zaś walczyły o miejsce piąte. Tytuł mistrzowski obronili Argentyńczycy, a prócz nich do turnieju finałowego mistrzostw świata awansowali reprezentanci Brazylii i Grenlandii.

</doc>
<doc id="2921206" url="https://pl.wikipedia.org/wiki?curid=2921206" title="Szaroporka odymiona">
Szaroporka odymiona

Szaroporka odymiona ("Bjerkandera fumosa " (Pers.) P. Karst.) – gatunek grzybów z rodziny korownicowatych ("Phanerochaetaceae"). 
Systematyka i nazewnictwo.
Pozycja w klasyfikacji według Index Fungorum: "Bjerkandera, Meruliaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w roku 1801 Christian Hendrik Persoon nadając mu nazwę "Boletus fumosus". Obecną, uznaną przez Index Fungorum nazwę nadał mu w roku 1879 Petter Karsten, przenosząc go do rodzaju "Bjerkandera". 
Synonimów nazwy naukowej ma ponad 50:
Nazwę polską zaproponował Władysław Wojewoda w 2003 r. W polskim piśmiennictwie mykologicznym gatunek ten ma też inne nazwy: bjerkandera odymiona, huba szorstko-szara, żagiew biała, żagiew odymiona, żagiew czarniawa. 
Morfologia.
Jednoroczne o szerokości 2–5 (wyjątkowo do 12) cm, i grubości 0,5–3 cm. Do podłoża przyrastają bokiem. Mogą być półkoliste, kapeluszowate, ale także rozpostarte lub rozpostarto-odgięte. Występują pojedynczo lub w grupach dachówkowato lub w rzędach (wówczas czasami zrastają się bokami). Górna powierzchnia owocników jest zazwyczaj równa, czasami tylko pagórkowata, u młodych owocników omszona, u starszych naga. U młodych owocników brzeg jest zaokrąglony i dość gruby, u starszych cienki, ostry i w niektórych miejscach podwinięty. Czasami występuje słabo zaznaczone pręgowanie i nieregularne plamy. Barwa od słomkowożółtej przez kremowoizabelowatą do bladoorzechowej, strefa przyrostu na brzegu owocnika jest biaława.
Rurkowaty. Rurki tworzą jedną tylko warstwę i oddzielone są od miąższu ciemną linią o grubości 1–3 mm. U młodych owocników mają gładkie brzegi, u starszych ząbkowane. Pory okrągłe, wydłużone lub nieregularne, o średnicy 0,2–0,4 mm (na 1 mm mieszczą się 2–4). Hymenofor ma barwę od białawej przez białoszarą do kremowobrunatnej, po uciśnięciu brunatnieje.
Podczas wilgotnej pogody mięsisty lub skórzasty, dość twardy, w stanie suchym korkowaty. Jest wyraźnie pręgowany i ma kolor kremowoizabelowaty lub jasnego drewna.
Słomkowożółty. Zarodniki elipsoidalne, gładkie, o rozmiarach 5–6,5 × 2,5–3,5 µm.
Występowanie i siedlisko.
Występuje w Ameryce Północnej, Europie, Azji i Nowej Zelandii. W Polsce można spotkać ten gatunek w lasach, parkach, sadach, ogrodach, także przy drogach i w zaroślach nad brzegami rzek. 
Rośnie głównie na martwym drewnie drzew liściastych (na iglastym rzadko). Występuje na: wierzbie, klonie jaworze, klonie kolchidzkim, kasztanowcu zwyczajnym, buku, jabłoni domowej, topoli, wiązie pospolitym. Owocniki występują przez cały rok. 
Znaczenie.
Grzyb niejadalny, saprotrof rozkładający w drewnie zarówno celulozę, jak i ligninę i powodujący białą zgniliznę drewna. Czasami atakuje również żywe drzewa osłabione i uszkodzone (pasożyt słabości). 
Gatunki podobne.
Podobna jest częściej spotykana szaroporka podpalana ("Bjerkandera adusta"), która ma mniejsze, cieńsze i ciemniejsze owocniki oraz ciemniejszy hymenofor, który po uciśnięciu czernieje.

</doc>
<doc id="2921207" url="https://pl.wikipedia.org/wiki?curid=2921207" title="Bjerkandera fumosa">
Bjerkandera fumosa



</doc>
<doc id="2921209" url="https://pl.wikipedia.org/wiki?curid=2921209" title="Bjerkandera odymiona">
Bjerkandera odymiona



</doc>
<doc id="2921211" url="https://pl.wikipedia.org/wiki?curid=2921211" title="Przemiana (ujednoznacznienie)">
Przemiana (ujednoznacznienie)



</doc>
<doc id="2921213" url="https://pl.wikipedia.org/wiki?curid=2921213" title="Kodeks 0173">
Kodeks 0173

Kodeks 0173 (Gregory-Aland no. 0173; Soden α 1018) – grecki kodeks uncjalny Nowego Testamentu na pergaminie, paleograficznie datowany na V wiek. Rękopis przechowywany jest we Florencji. Do naszych czasów zachował się fragment jednej karty kodeksu.
Opis.
Do dnia dzisiejszego zachowała się 1 uszkodzona karta kodeksu, z tekstem Listu Jakuba 1,15-27. Według rekonstrukcji karta kodeksu miała rozmiary 7,5 na 6 cm. Tekst pisany jest jedną kolumną na stronę, w 9 linijkach w kolumnie (według rekonstrukcji).
Tekst.
Tekst fragmentu reprezentuje aleksandryjską tradycję tekstualną. Kurt Aland zaklasyfikował go do kategorii II.
Historia.
INTF datuje rękopis na V wiek. Rękopis został znaleziony w Oksyrynchos. Jako miejsce prawdopodobnego powstania kodeksu wskazywany jest Egipt.
Na listę rękopisów Nowego Testamentu wciągnął go Ernst von Dobschütz, dając mu numer 0173.
Facsimile fragmentu opublikował Ermenegildo Pistelli oraz Mario Naldini w 1965.
Rękopis jest przechowywany w Biblioteka Laurenziana (PSI 5) we Florencji.

</doc>
<doc id="2921214" url="https://pl.wikipedia.org/wiki?curid=2921214" title="Lekkoatletyka na Letnich Igrzyskach Olimpijskich 1912 – skok wzwyż mężczyzn">
Lekkoatletyka na Letnich Igrzyskach Olimpijskich 1912 – skok wzwyż mężczyzn

Skok wzwyż mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Zawody zostały rozegrane 7 oraz 8 lipca na Stadionie Olimpijskim.
Bazując na wynikach zawodów poprzedzających igrzyska, faworytem do złota był Hornine. 29 marca 1912 roku poprawił on rekord świata, skacząc 1,98 m. Na próbie przedolimpijskiej, Hornine poprawił ponownie rekord świata skacząc 18 maja na wysokość 2,00 m i stając się tym samym pierwszym człowiek skaczącym wzwyż tak wysoko. Stał się także pionierem pewnej techniki skoku nazwanej „Western Roll”. Z grupy pozostałych zawodników duże szanse na medal mieli Egon Erickson, który wygrał mistrzostwa amatorów w 1909 oraz drugą próbę przedolimpijską oraz Alma Richards, który także wygrał próbę przedolimpijską. 
Ostatecznie konkurencję wygrał Richards wynikiem 1,93 m, zaś Hornine zdobył brąz skacząc cztery centymetry mniej. Zawodników rozdzielił zawodnik z Cesarstwa Niemieckiego Liesche, który skoczył 1,91 m.
Rekordy.
Jako pierwszy rekord olimpijski pobił Liesche skacząc 1,91 metra, lecz ostatecznie Richards skoczył dwa centymetry więcej.

</doc>
<doc id="2921218" url="https://pl.wikipedia.org/wiki?curid=2921218" title="Bjerkandera podpalana">
Bjerkandera podpalana



</doc>
<doc id="2921225" url="https://pl.wikipedia.org/wiki?curid=2921225" title="Dźomuna Szetu">
Dźomuna Szetu

Dźomuna Szetu (beng. যমুনা সেতু, trl. "Yamunā Setu", trb. "Dźomuna Szetu"; ang. "Jamuna Bridge") – most drogowo-kolejowy na rzece Dźomunie (dolny bieg Brahmaputry) w Bangladeszu o długości 4,8 km. Jest to najdłuższy most w kraju. Jego budowa rozpoczęła się w roku 1994, a oddanie do użytku nastąpiło 23 czerwca 1998 roku. Droga biegnąca przez most posiada po dwa pasy ruchu w każdą stronę, ponadto przez most biegnie jednotorowa linia kolejowa o dwóch rozstawach toru, 1000 mm oraz 1435 mm. Przez most biegnie także linia wysokiego napięcia o napięciu 232 kV, gazociąg o średnicy 750 mm oraz światłowód. Most stanowi ważne połączenie dla północno-zachodniej części kraju, odciętej od reszty Bangladeszu przez rzeki Dźomuna oraz Podda (główna odnoga Gangesu).

</doc>
<doc id="2921227" url="https://pl.wikipedia.org/wiki?curid=2921227" title="Teofil Mandyczewski">
Teofil Mandyczewski

Teofil Mandyczewski – c.k. radca Namiestnictwa, starosta powiatu cieszanowskiego około 1870, starosta powiatu brodzkiego około 1879.
Kawaler Orderu św. Stanisława II klasy.

</doc>
<doc id="2921231" url="https://pl.wikipedia.org/wiki?curid=2921231" title="Lekkoatletyka na Letnich Igrzyskach Olimpijskich 1912 – skok w dal z miejsca mężczyzn">
Lekkoatletyka na Letnich Igrzyskach Olimpijskich 1912 – skok w dal z miejsca mężczyzn

Skok w dal z miejsca mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Zawody zostały rozegrane 8 lipca na Stadionie Olimpijskim.
Obrońcą tytułu był Amerykanin Ray Ewry, który wygrał trzykrotnie olimpijskie złoto podczas igrzysk w Paryżu, St. Louise oraz Londynie; a także złoto Olimpiady Letniej w 1906 roku. Na igrzyskach w 1904 roku ustanowił rekord świata wynoszący 3,47 m. Gdy w 1911 roku zakończył karierę, droga do złota otwarła się przed resztą zawodników. Złoto w Sztokholmie zdobył Grek Tsiklitiras, a srebro i brąz bracia Adams ze Stanów Zjednoczonych. Był to ostatnie takie zawody na igrzyskach olimpijskich. 

</doc>
<doc id="2921233" url="https://pl.wikipedia.org/wiki?curid=2921233" title="Portret Martina Zapatera (1790)">
Portret Martina Zapatera (1790)

Portret Martina Zapatera (hiszp. "Retrato de Martín Zapater") – obraz olejny hiszpańskiego malarza Francisca Goi przedstawiający jego przyjaciela, Martina Zapatera.
Martín Zapater (1747–1800) był zamożnym kupcem pochodzącym z Aragonii, a jednocześnie mecenasem sztuki i człowiekiem oświecenia. Był bliskim przyjacielem Goi, znali się od dzieciństwa. Razem uczęszczali do jednej z darmowych szkół w Saragossie prowadzonych przez Zakon pijarów ("Escuelas Pías de San Antón"). Przez wiele lat utrzymywali obszerną korespondencję – dziś cenne źródło wiedzy o malarzu. Goya dwukrotnie namalował jego portret, pierwszy w 1790 oraz drugi, znakomitszy "Portret Martina Zapatera" w 1797 roku. 
Portret z 1790 roku to pierwszy znany wizerunek Zapatera wykonany przez Goyę. Charakteryzuje się prostotą i oszczędnością środków. Zapater został przedstawiony na neutralnym tle. Siedzi na krześle przy biurku, na którym widać dokumenty z inskrypcją "Swojemu przyjacielowi Martinowi Zapaterowi, Goya, 1790". Ma na sobie niebieską marynarkę z dużymi guzikami, jedwabną szaro-zieloną kamizelkę i jasny krawat. Twarz Zapatera zdradza następstwa niedawno przebytej choroby.
Goya rozpoczął pracę na portretem podczas swojego pobytu w Saragossie w październiku 1790 i ukończył go w grudniu tego samego roku. Obraz, który był własnością Zapatera, odziedziczył syn jego bratanka Francisco Zapater y Gómez (Zapater nigdy się nie ożenił). Na początku XX wieku obraz należał do paryskiej kolekcji Durant-Ruel, skąd trafił do kolekcji Petera Arrella Browna Widenera w Filadelfii oraz Thyssen-Bornemisza w Lugano. Przez pewien czas znajdował się w depozycie w Galerii Cramer w Hadze, skąd trafił do prywatnej kolekcji w Londynie i ostatecznie do Museo de Arte de Ponce w Portoryko, gdzie obecnie się znajduje.

</doc>
<doc id="2921236" url="https://pl.wikipedia.org/wiki?curid=2921236" title="Lista opatów Peterborough">
Lista opatów Peterborough

Lista opatów z Peterborough do odbudowy w X wieku znanego jako Medeshamstede. Imiona zapisane pomniejszoną kursywą (jeśli występują) przedstawiają formy występujące w "Kronice anglosaskiej".

</doc>
<doc id="2921237" url="https://pl.wikipedia.org/wiki?curid=2921237" title="Mistrzostwa Ameryki w Piłce Ręcznej Mężczyzn 2000">
Mistrzostwa Ameryki w Piłce Ręcznej Mężczyzn 2000

Mistrzostwa Ameryki w Piłce Ręcznej Mężczyzn 2000 – dziewiąte mistrzostwa Ameryki w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej męskiej reprezentacji narodowej w Ameryce. Odbył się w dniach 23–28 maja 2000 roku w São Bernardo do Campo. Tytułu zdobytego w 1998 roku broniła reprezentacja Kuby. Mistrzostwa były jednocześnie eliminacjami do MŚ 2001.
Tytuł po raz pierwszy zdobyli Argentyńczycy, a prócz nich do turnieju finałowego mistrzostw świata awansowali Kubańczycy i Brazylijczycy.

</doc>
<doc id="2921240" url="https://pl.wikipedia.org/wiki?curid=2921240" title="Indo-Pacyfik">
Indo-Pacyfik

Indo-Pacyfik – region biogeograficzny wód morskich obejmujący tropikalne wody Oceanu Indyjskiego i zachodnio-środkową część Pacyfiku. Obszar ten swym zasięgiem nie obejmuje strefy wód umiarkowanych oraz zimnych polarnych. Rozciąga się od wschodnich wybrzeży Afryki po Oceanię.
Terminologia.
Nazwa Indo-Pacyfik została użyta po raz pierwszy w roku 2007, od 2011 jest używana w dyskusjach geopolitycznych i strategicznych.
Biocenoza.
Indo-Pacyfik jest terminem przydatnym w biologii i zoologii dla określenia obszaru przestrzennego rozmieszczenia występowania żyjących na Ziemi roślin ("fitogeografia") i zwierząt ("zoogeografia") oraz całych biocenoz. 
Na obszarze Indo-Pacyfiku spotkać można bardzo duży ekosystem współtworzony przez wiele gatunków zwierząt i roślin. W wodach tego regionu występuje ok. 3000 gatunków ryb i ponad 500 gatunków koralowców. W porównaniu do obszaru zachodniego Atlantyku jest znacznie bardziej zróżnicowany gatunkowo (3000/1200 i 500/50).
Podział na strefy.
Swym zasięgiem obejmuje zachodnią i centralną część Oceanu Indyjskiego, od Morza Czerwonego i wschodniego wybrzeża Afryki obejmuje obszary wokół Madagaskaru, Komorów, Seszeli, Maskarenów, a także Zatokę Adeńską, Zatokę Perską, Morze Arabskie, Malediwy po Zatokę Bengalską, Archipelag Czagos i Morze Andamańskie.
Rozciąga się na morza i cieśniny otaczające Archipelag Malajski (z wyłączeniem północnych-zachodnich obszarów morskich należących już do zachodniego Indo-Pacyfiku). Obejmuje również Morze Południowochińskie, Morze Filipińskie, północne wybrzeże Australii, morza wokół Nowej Gwinei, Mikronezji, Nowej Kaledonii, Wyspy Salomona, Vanuatu, Fidżi i Tonga. 
Obejmuje wulkaniczne wyspy w centralnej części Oceanu Spokojnego na obszarze od Wysp Marshalla i obszar środkowo-południowej Polinezji po Wyspę Wielkanocną i Hawaje.

</doc>
<doc id="2921242" url="https://pl.wikipedia.org/wiki?curid=2921242" title="Henryk Pfau">
Henryk Pfau

Henryk Pfau – c. k. urzędnik samorządowy.
Życiorys.
Wstąpił do służby państwowej Cesarstwa Austrii na obszarze zaboru austriackiego. Od około 1845 był gubernialnym praktykantem konceptowym w C. K. Gubernium Krajowym Galicji i Lodomerii we Lwowie, a od około 1849 w tym charakterze był przydzielony do urzędu obwodowego we Lwowie. Następnie, od około 1852 do około 1854 był koncepistą gubernialnym przy C. K. Komisji Gubernialnej w Krakowie.
Był prowizorycznym komisarzem obwodowym, po czym w 1855 został mianowany komisarzem obwodowym drugiej klasy. W "Szematyzmach Galicji" z lat 1855-1860 Heinrich Pfau nie figurował.
Od około 1861 do około 1865 był naczelnikiem c. k. mieszanego urzędu powiatowego w Dombrowie. Potem, jako naczelnik obwodowy około 1865/1866 był przydzielony do C. K. Komisji Namiestnictwa w Krakowie, a jako naczelnik obwodowy 1 klasy około 1866/1867 pracował w c. k. urzędzie obwodu bialskiego w Białej.
Następnie, po nastaniu Austro-Węgier i przeprowadzeniu reformy administracyjnej autonomii galicyjskiej, od około 1867 do około 1869 był komisarzem obwodowym 1 klasy w urzędzie c. k. powiatu sanockiego w Sanoku. Od około 1869 do około 1872 sprawował urząd starosty c. k. powiatu krośnieńskiego. W tym okresie ok. 1870-1872 był prezydującym C. K. Powiatowej Komisji Szacunkowej w Krośnie. Od około 1869 do około 1883 piastował urząd starosty c. k. powiatu brzeskiego. Równolegle, od około 1872 do około 1883 był prezydującym C. K. Powiatowej Komisji Szacunkowej w Brzesku.
Otrzymał tytuły honorowego obywatelstwa miast Brzeska (około 1873), Wojnicza (około 1874), Czchowa (około 1875), Zakliczyna (około 1875).
Jego żona była Hedwig Hietzgern von Nordfelden (1833-1857), pochowana na Starym Cmentarzu w Rzeszowie.

</doc>
<doc id="2921246" url="https://pl.wikipedia.org/wiki?curid=2921246" title="Pamięć i Przyszłość (kwartalnik)">
Pamięć i Przyszłość (kwartalnik)

Pamięć i Przyszłość – kwartalnik popularnonaukowy wydawany przez Ośrodek „Pamięć i Przyszłość” we Wrocławiu. Publikowane w czasopiśmie artykuły poruszają tematy związane z powojenną historią ziem zachodnich.

</doc>
<doc id="2921247" url="https://pl.wikipedia.org/wiki?curid=2921247" title="Hrabstwo Washington (Georgia)">
Hrabstwo Washington (Georgia)

Hrabstwo Washington (ang. "Washington County") – hrabstwo w stanie Georgia w Stanach Zjednoczonych.
Historia.
Hrabstwo zostało założone w 1784 roku.
Nazwa hrabstwa pochodzi od nazwiska George'a Washingtona (1732–1799), pierwszego Prezydenta Stanów Zjednoczonych.
Geografia.
Według spisu z 2011 obszar całkowity hrabstwa obejmuje powierzchnię 684,37 mil2 (1773 km2), z czego 680,34 mil2 (1762 km2) stanowią lądy, a 4,03 mil2 (11 km2) stanowią wody. Według szacunków United States Census Bureau w roku 2011 miało 21 111 mieszkańców. Jego siedzibą administracyjną jest Sandersville.

</doc>
<doc id="2921248" url="https://pl.wikipedia.org/wiki?curid=2921248" title="Hrabstwo Ware">
Hrabstwo Ware

Hrabstwo Ware (ang. "Ware County") – hrabstwo w stanie Georgia w Stanach Zjednoczonych.
Historia.
Hrabstwo zostało założone 15 grudnia 1824.
Nazwa hrabstwa pochodzi od nazwiska Nicholasa Ware'a (1769–1824), Senatora Stanów Zjednoczonych.
Geografia.
Według spisu z 2010 obszar całkowity hrabstwa obejmuje powierzchnię 906,31 mil2 (2347 km2), z czego 902,29 mil2 (2337 km2) stanowią lądy, a 4,02 mil2 (10 km2) stanowią wody. Według szacunków United States Census Bureau w roku 2010 miało 36 312 mieszkańców. Jego siedzibą administracyjną jest Waycross.
Na terenie hrabstwa leżą bagna Okefenokee z rezerwatem Okefenokee National Wildlife Refuge.

</doc>
<doc id="2921249" url="https://pl.wikipedia.org/wiki?curid=2921249" title="Hrabstwo Walton (Georgia)">
Hrabstwo Walton (Georgia)

Hrabstwo Walton (ang. "Walton County") – hrabstwo w stanie Georgia w Stanach Zjednoczonych. Jego siedzibą administracyjną jest Monroe i należy do obszaru metropolitalnego Atlanty.
Nazwa.
Nazwa hrabstwa pochodzi od nazwiska George'a Waltona (1749–1804), delegata Georgii na Kongres Kontynentalny, który podpisał Deklarację niepodległości.
Geografia.
Według spisu z 2011 obszar całkowity hrabstwa obejmuje powierzchnię 330,05 mil2 (855 km2), z czego 329,18 mil2 (853 km2) stanowią lądy, a 0,87 mil2 (2 km2) stanowią wody.
Demografia.
Według spisu w 2020 roku liczy 96,7 tys. mieszkańców, co oznacza wzrost o 15,4% w porównaniu z poprzednim spisem z roku 2010. 71% stanowi biała społeczność nielatynoska, 20% to Afroamerykanie lub czarnoskórzy, 5,8% to Latynosi i 1,7% deklaruje pochodzenie azjatyckie.
Religia.
Według danych z 2010 roku do największych denominacji należały: Południowa Konwencja Baptystów (13,8 tys. członków), Zjednoczony Kościół Metodystyczny (5,5 tys.), Kościoły Chrześcijańskie i Kościoły Chrystusowe (2,1 tys.), Kościół Boży (1,9 tys.) i Kościół katolicki (1,1 tys.). 5,5 tys. członków zrzeszały także lokalne bezdenominacyjne zbory ewangelikalne. 
Polityka.
Hrabstwo jest silnie republikańskie, gdzie w wyborach prezydenckich w 2020 roku, 74,1% głosów otrzymał Donald Trump i 24,8% przypadło dla Joe Bidena.

</doc>
<doc id="2921251" url="https://pl.wikipedia.org/wiki?curid=2921251" title="Hrabstwo Walker (Georgia)">
Hrabstwo Walker (Georgia)

Hrabstwo Walker (ang. "Walker County") – hrabstwo w stanie Georgia w Stanach Zjednoczonych. Jego siedzibą administracyjną jest LaFayette. Należy do obszaru metropolitalnego Chattanooga.
Nazwa.
Nazwa hrabstwa pochodzi od nazwiska Freemana Walkera (1780–1827), Senatora Stanów Zjednoczonych.
Geografia.
Według spisu z 2011 obszar całkowity hrabstwa obejmuje powierzchnię 447,03 mil2 (1158 km2), z czego 446,58 mil2 (1157 km2) stanowią lądy, a 0,45 mil2 (1 km2) stanowią wody.
Demografia.
Według spisu w 2020 roku liczy 67,7 tys. mieszkańców, co oznacza spadek o 1,6% od poprzedniego spisu z roku 2010. Według danych z 2020 roku, 91,9% populacji stanowili biali (90,6% nie licząc Latynosów), następnie 3,8% to byli czarnoskórzy lub Afroamerykanie, 2,9% było rasy mieszanej, 0,8% Azjaci, 0,14% to rdzenna ludność Ameryki i 0,01% pochodziło z wysp Pacyfiku. Latynosi stanowili 2,4% populacji.
Do największych grup należały osoby pochodzenia „amerykańskiego” (20%), irlandzkiego (13,1%), angielskiego (11,6%), niemieckiego (8,2%) i szkockiego lub szkocko–irlandzkiego (4,6%).
Religia.
Według danych z 2010 roku połowa populacji jest członkami kościołów ewangelikalnych, a do największych grup religijnych pod względem członkostwa należeli: Południowa Konwencja Baptystów (25,1 tys.), Kościoły zielonoświątkowe (3,1 tys.), lokalne zbory bezdenominacyjne (2,9 tys.), Zjednoczony Kościół Metodystyczny (2,9 tys.) i Kościoły Chrystusowe (1,2 tys.).
Jedynie 0,6% deklarowało członkostwo w Kościele katolickim i podobny odsetek było mormonami.
Polityka.
Hrabstwo jest bardzo silnie republikańskie, gdzie w wyborach prezydenckich w 2020 roku, 78,9% głosów otrzymał Donald Trump i 19,6% przypadło dla Joe Bidena. 

</doc>
<doc id="2921254" url="https://pl.wikipedia.org/wiki?curid=2921254" title="Sarcandra">
Sarcandra

Sarcandra – rodzaj należący do rodziny zieleńcowatych. Obejmuje w zależności od ujęcia jeden gatunek – "Sarcandra glabra", ewentualnie trzy gatunki. Rośliny te występują w południowo-wschodniej Azji od Indii poprzez Chiny do Japonii i na Archipelagu Malajskim, po Nową Gwineę. 
Systematyka.
Jeden z czterech rodzajów rodziny zieleńcowatych ("Chloranthaceae") reprezentującej monotypowy rząd zieleńcowców ("Chloranthales"), tworzącego klad siostrzany grupy magnoliowych. 
W niektórych ujęciach przynajmniej niektóre gatunki włączane są do rodzaju "Ascarina". Według "Plants of the World Online" należy tu tylko jeden gatunek – "Sarcandra glabra".

</doc>
<doc id="2921255" url="https://pl.wikipedia.org/wiki?curid=2921255" title="Edward Czermak">
Edward Czermak

Edward Czermak – c.k. urzędnik, starosta powiatu drohobyckiego w latach 1871-1879, starosta powiatu chrzanowskiego (1902-1905).
Honorowy obywatel miasta Drohobycza, członek Komisji Fizjograficznej w Krakowie, odznaczony Krzyżem Honorowym Księcia Schwarzburskiego II klasy.

</doc>
<doc id="2921257" url="https://pl.wikipedia.org/wiki?curid=2921257" title="Lekkoatletyka na Letnich Igrzyskach Olimpijskich 1912 – trójskok mężczyzn">
Lekkoatletyka na Letnich Igrzyskach Olimpijskich 1912 – trójskok mężczyzn

Trójskok mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Zawody zostały rozegrane 15 lipca na Stadionie Olimpijskim.
Bracia Ahearn(e) byli najlepszymi trójskoczkami na świecie w 1912 roku. Tim Ahearne (GBR) był obrońcą tytułu olimpijskiego i rekordu olimpijskiego. Jego brat Dan Ahearn (USA), który wyemigrował do Stanów Zjednoczonych i zmienił pisownie nazwiska, był rekordzistą świata i złotym medalistą mistrzostw amatorskich z 1910 i 1911 roku. Żaden z nich nie wystartował w Sztokholmie.
W związku z ich absencją, dominację w konkursie olimpijskim osiągnęli Szwedzi. Zdobyli oni wszystkie olimpijskie medale oraz zajęli sześć miejsc w pierwszej dwunastce zawodników.

</doc>
<doc id="2921260" url="https://pl.wikipedia.org/wiki?curid=2921260" title="Ludwik Poniński">
Ludwik Poniński

Ludwik Łodzia Poniński (ur. 15 września 1827 we Lwowie, zm. 22 stycznia 1893 tamże) – książę, c.k. podkomorzy, c.k. urzędnik, starosta jaworowski około 1871, gródecki około 1879, tarnowski około 1882–1883.
Obok księżniczki Heleny Sanguszkówny był ojcem chrzestnym sztandaru ochotniczej straży pożarnej w Tarnowie w 1883 podczas ceremonii z okazji dwusetnej rocznicy odsieczy wiedeńskiej.
Honorowy obywatel miast Stara Sól i Staremiasto (od 1899 Stary Sambor), członek Galicyjskiego Towarzystwa Gospodarskiego we Lwowie.

</doc>
<doc id="2921261" url="https://pl.wikipedia.org/wiki?curid=2921261" title="Cadillac ATS">
Cadillac ATS

Cadillac ATS - samochód osobowy klasy średniej produkowany pod amerykańską marką Cadillac w latach 2012 – 2019.
Historia i opis modelu.
Po trzyletniej przerwie poprzedzoną wycofaniem z produkcji modelu BLS w 2009 roku, Cadillac powrócił do oferowania średniej klasy pojazdu na początku 2012 roku wraz z prezentacją modelu ATS. Pojazd został zbudowany na nowej płycie podłogowej koncernu General Motors o nazwie"GM Alpha", a jego proces konstrukcyjny odbywał się w General Motors Technical Center w amerykańskim mieście Warren. 
Samochód utrzymano we wówczas nowej estetyce marki Cadillac, wyróżniając się strzelistymi reflektorami i lampami tylnymi, a także dużą chromowaną atrapą chłodnicy w motywie kraty. Samochód opracowano biorąc pod uwagę kompromis między luksusem, a sporotwym charakterem. W 2013 roku samochód zdobył na lokalnym rynku tytuł North American Car of the Year 2013.
ATS Coupe.
Podczas targów motoryzacyjnych w Detroit w styczniu 2014 roku zaprezentowano wersję coupe pojazdu, która zastępiła model CTS coupe. Auto wprowadzone zostanie także na rynek europejski w październiku 2014 roku.
Wersje wyposażenia.
W wyposażeniu standardowym pojazdu znajdował się m.in. 8-calowy wyświetlacz, system nagłośnienia Bose, dwustrefowa klimatyzacja, skórzane fotele, 8 poduszek powietrznych, system ostrzegania przed kolizją z samochodem w martwym punkcie oraz system alarmujący o niezamierzonym przekroczeniu linii pasa ruchu, tempomat i kamera cofania.

</doc>
<doc id="2921263" url="https://pl.wikipedia.org/wiki?curid=2921263" title="Mistrzostwa Ameryki w Piłce Ręcznej Mężczyzn 1998">
Mistrzostwa Ameryki w Piłce Ręcznej Mężczyzn 1998

Mistrzostwa Ameryki w Piłce Ręcznej Mężczyzn 1998 – ósme mistrzostwa Ameryki w piłce ręcznej mężczyzn, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej męskiej reprezentacji narodowej w Ameryce. Odbył się w dniach 22–29 września 1998 roku w Hawanie. Tytułu zdobytego w 1996 roku broniła reprezentacja Kuby. Mistrzostwa były jednocześnie eliminacjami do MŚ 1999.
Tytuł po raz ósmy z rzędu zdobyli Kubańczycy, a prócz nich do turnieju finałowego mistrzostw świata awansowali Argentyńczycy i Brazylijczycy.

</doc>
<doc id="2921268" url="https://pl.wikipedia.org/wiki?curid=2921268" title="Eugeniusz Beneszek">
Eugeniusz Beneszek

Eugeniusz Beneszek (zm. 1903) – c.k. urzędnik, starosta powiatu mieleckiego w latach 1870–1878, starosta powiatu jarosławskiego w latach 1877–1882, starosta powiatu myślenickiego około 1890.
Honorowy obywatel miast Mielec (1873) i Radymno (1882), członek honorowy Stowarzyszenia Nauczycielskiego w Krakowie.

</doc>
<doc id="2921270" url="https://pl.wikipedia.org/wiki?curid=2921270" title="Lekkoatletyka na Letnich Igrzyskach Olimpijskich 1912 – rzut dyskiem oburącz mężczyzn">
Lekkoatletyka na Letnich Igrzyskach Olimpijskich 1912 – rzut dyskiem oburącz mężczyzn

Rzut dyskiem oburącz mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Zawody zostały rozegrane 13 lipca na Stadionie Olimpijskim.
Konkurencja ta była rozgrywana jedynie na igrzyskach w Sztokholmie. Nie było ustanowionego oficjalnego rekordu świata, lecz rekord Szwecji ustanowiony przez Erica Lemminga w 1910 roku wynosił 71,29 metra. Dzień przed konkursem olimpijskim, Taipale wygrał konkurencję rzutu dyskiem. Dzień później w rzucie dyskiem oburącz był niepokonany. Wygrał eliminację i finał, wygrywając prawie o pięć metrów ze srebrnym medalistą, Elmerem Niklanderem.

</doc>
<doc id="2921277" url="https://pl.wikipedia.org/wiki?curid=2921277" title="Roman Gabryszewski">
Roman Gabryszewski

Roman Kazimierz Gabryszewski (ur. 1832 lub 1833, zm. 19 lutego 1897 w Krakowie) – c. k. starosta, radca Namiestnictwa.
Życiorys.
Roman Kazimierz Gabryszewski urodził się w 1832 lub 1833. Był synem Wincentego (powstaniec listopadowy, emigrant, więzień stanu z 1846) i Anny z domu Kaczorowskiej. Był bratem Antoniego (1839-1898, prawnik).
Kształcił się w Tarnowie, następnie w Wiedniu. W okresie zaboru austriackiego wstąpił do służby krajowej w Galicji pod zaborem austriackim. Od około 1860 do około 1863 był koncepistą w C. K. Namiestnictwie we Lwowie. Od około 1863 był komisarzem 3 klasy urzędzie c. k. cyrkułu sanockiego, a od około 1865 do około 1866 w randze komisarza powiatowego był zatrudniony w Biurze Odkupu Ciężarów Gruntowych przy urzędzie c. k. cyrkułu sanockiego (przy nim pracował Roman Zdankiewicz). Równolegle od około 1864 do około 1866 był ławnkiem (Stimmführer) w C. K. Sądzie Wyrokującym w Sanoku (K. k. Gefällen-Bezirks-Gericht in Sanok).
Od około 1866 do około 1868 w randze komisarza powiatowego 1 klasy był kierownikiem w C. K. Komisji Miejscowej dla Spraw Odkupu lub Uporządkowania Ciężarów Gruntowych, tudzież dla Spraw Indemnizacyjnych w Krośnie. Od około 1868 do około 1872 w randze komisarza powiatowego 1 klasy był kierownikiem w C. K. Komisji Miejscowej dla Spraw Odkupu lub Uporządkowania Ciężarów Gruntowych, tudzież dla Spraw Indemnizacyjnych Nr 2 w Nowym Sączu
. Od około 1872 do 1877 był starostą c. k. powiatu krośnieńskiego. Równolegle w tym okresie był prezydującym C. K. Powiatowej Komisji Szacunkowej w Krośnie. Od 1877 do 1895 piastował urząd starosty c. k. powiatu jasielskiego. Równolegle podczas urzędowania w Jaśle był prezydującym C. K. Powiatowej Komisji Szacunkowej w Krośnie do około 1883, a przez cały okres był przewodniczącym C. K. Rady Szkolnej Okręgowej w Jaśle. Z okazji przejścia na własną prośbę w stały stan spoczynku w 1895 otrzymał od cesarza Franciszka Józefa tytuł i charakter radcy namiestnictwa z uwolnieniem od taksy.
Otrzymał tytuły honorowego obywatelstwa miast: Dukla (około 1877), Kołaczyce (około 1881), Żmigród (około 1882), Żmigród (około 1886).
Zmarł 19 lutego 1897 w Krakowie. Został pochowany w grobowcu rodzin Jakubowskich i Gregerów na Cmentarzu Rakowickim w Krakowie (kwatera Fa). Jego żoną była Eugenia z domu Nowina Ujejska; ich dwaj synowie Antoni i Tadeusz zostali lekarzami, a Stanisław Wincenty (1865-1947) notariuszem.

</doc>
<doc id="2921280" url="https://pl.wikipedia.org/wiki?curid=2921280" title="Hedyosmum">
Hedyosmum

Hedyosmum – rodzaj należący do rodziny zieleńcowatych. Obejmuje około 40–45 gatunków. Najbardziej zróżnicowany jest w tropikach Nowego Świata między Meksykiem i Brazylią. Tylko jeden gatunek ("H. orientale") rośnie w południowo-wschodniej Azji, gdzie drzewa i krzewy te rosną w górskich lasach mglistych na rzędnych od 1000 do 3500 m n.p.m. Kwiaty są wiatropylne. Owoce są spożywane przez ptaki rozsiewające w efekcie nasiona.
Niektóre gatunki używane są w ziołolecznictwie, istotne znaczenie ma zwłaszcza "H. translucidum" o działaniu napotnym.
Systematyka.
Jeden z czterech rodzajów rodziny zieleńcowatych ("Chloranthaceae") reprezentującej monotypowy rząd zieleńcowców ("Chloranthales"), tworzącego klad siostrzany grupy magnoliowych. 

</doc>
<doc id="2921281" url="https://pl.wikipedia.org/wiki?curid=2921281" title="Władysław Russocki">
Władysław Russocki

Władysław Apolinary August Russocki herbu Zadora (ur. 12 sierpnia 1841, zm. 6 grudnia 1908 w Brodach) – hrabia, c.k. urzędnik, radca namiestnictwa, od 1877 starosta powiatu jaworowskiego, od 1882 starosta brodzki (m.in. w 1881, 1883).
Był synem Włodzimierza Russockiego. W kwietniu 1866 ożenił się z Teodorą Wencel, aktorką teatru lwowskiego. Jego dziećmi byli Włodzimierz, Zbigniew, Kazimierz, Wanda, Bronisław.
Honorowy obywatel Brodów (1882), Jaworowa. Odznaczony Orderem Korony Żelaznej III klasy

</doc>
<doc id="2921286" url="https://pl.wikipedia.org/wiki?curid=2921286" title="Natalia Sikora">
Natalia Sikora

Natalia Sikora (ur. 20 kwietnia 1986 w Słupsku) – polska aktorka i piosenkarka, zwyciężczyni drugiej edycji programu TVP2 "The Voice of Poland".
Życiorys.
Edukacja.
Jest absolwentką Akademii Teatralnej im. A. Zelwerowicza w Warszawie (2010).
Kariera.
Rozpoczęła karierę muzyczną w wieku 13 lat występami w Młodzieżowym Centrum Kultury w Słupsku. Tam też związała się z Teatrem Rondo oraz zespołem Magmen. Jest laureatką wielu prestiżowych konkursów i przeglądów wokalno-aktorskich.
Jest aktorką Teatru Polskiego w Warszawie.
Od 2007 współpracuje z pianistą i kompozytorem Piotrem Proniukiem, z którym stworzyli bluesowy projekt o nazwie Sikora Proniuk Duo. W 2011, nakładem wydawnictwa Polskiego Radia ukazała się ich wspólna płyta studyjna, pt. "Absurdustra–Próba Norwida". W latach 2009–2013 występowała w zespole metalu symfonicznego At the Lake. Oprócz tego jest wokalistką zespołu Mięśnie.
Wiosną 2013 wygrała drugą edycję programu TVP2 "The Voice of Poland". 3 czerwca wydała pierwszą, solową płytę studyjną, pt. "Zanim". 14 czerwca za wykonanie utworu „Konie” autorstwa Władimira Wysockiego i Agnieszki Osieckiej zajęła pierwsze miejsce w konkursie "SuperDebiuty" na Krajowym Festiwalu Piosenki Polskiej w Opolu. W trakcie koncertu zdobyła główną nagrodę przyznawaną przez widzów, nagrodę Programu I Polskiego Radia oraz nagrodę biura podróży Itaka. 24 lipca ogłoszono, że zakwalifikowała się do ścisłego finału Festiwalu Piosenki Rosyjskiej w Zielonej Górze. Zdobyła na nim "Srebrny Samowar" za wykonanie piosenki „Jasnyj sokol” z repertuaru zespołu Lube. 25 sierpnia wystąpiła podczas koncertu Lata Zet i Dwójki w Uniejowie, gdzie wykonała utwór „Cry Baby” z repertuaru Janis Joplin.
27 maja 2014 wydała drugi, solowy album studyjny, pt. "BWB Experience".

</doc>
<doc id="2921287" url="https://pl.wikipedia.org/wiki?curid=2921287" title="Lekkoatletyka na Letnich Igrzyskach Olimpijskich 1912 – rzut młotem mężczyzn">
Lekkoatletyka na Letnich Igrzyskach Olimpijskich 1912 – rzut młotem mężczyzn

Rzut młotem mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Zawody zostały rozegrane 14 lipca na Stadionie Olimpijskim.
Od lat dziewięćdziesiątych XIX wieku, rzut młotem zdominował Amerykanin irlandzkiego pochodzenia John Flanagan. Zdobył on trzy olimpijskie złota (1900, 1904, 1908), siedmiokrotnie wygrał mistrzostwa amatorów (1897-99, 1901-02, 1906-07) i ustanowił piętnaście rekordów świata. Od roku 1907 rywalizował z Amerykaninem McGrathem.
McGrath zdominował konkurs olimpijski w Sztokholmie. Wygrał złoto wynikiem 54,74 metra, wyprzedzając srebrnego medalistę, Kanadyjczyka Gillisa o 6,35 m. Czwarta odległość McGratha była lepsza o 4,44 metra od najlepszej próby Gillisa. 

</doc>
<doc id="2921289" url="https://pl.wikipedia.org/wiki?curid=2921289" title="Cordia sebestena">
Cordia sebestena



</doc>
<doc id="2921292" url="https://pl.wikipedia.org/wiki?curid=2921292" title="Southlake (Teksas)">
Southlake (Teksas)

Southlake – miasto w Stanach Zjednoczonych, w stanie Teksas, w hrabstwach Tarrant i Denton, na przedmieściach aglomeracji Dallas.
Demografia.
Według przeprowadzonego przez United States Census Bureau spisu powszechnego w 2010 roku miasto liczyło 26 575 mieszkańców. Natomiast skład etniczny w mieście wyglądał następująco: Biali 88,3%, Afroamerykanie 2,1%, Azjaci 6,2%, pozostali 3,4%.

</doc>
<doc id="2921293" url="https://pl.wikipedia.org/wiki?curid=2921293" title="The Glass House">
The Glass House

The Glass House (pol. "szklany dom") – amerykański program telewizyjny typu reality show, emitowany przez stację ABC.
Pierwsza (i jedyna) edycja wystartowała 18 czerwca 2012 r. i zakończyła się 20 sierpnia 2012 r. Jej zwycięzcą został Kevin Braun. Nagrodą dla zwycięzcy było 250 000 dolarów.
Format.
14 obcych sobie ludzi zostało zamkniętych w tytułowym „szklanym domu”, gdzie każdy ich ruch był śledzony przez kamery i mikrofony. Co tydzień mieszkańcy domu, podzieleni na dwie drużyny, wykonywali zadania. Kapitanami drużyn byli uczestnicy, którzy otrzymali najmniejszą liczbę głosów od widzów. Uczestnicy z drużyny, która przegrała zadanie (kapitan i jeden zawodnik wskazany przez resztę graczy) opuszczali dom. Widzowie głosowali, który z uczestników ma powrócić, a który ma zostać wyeliminowany. Widzowie mieli też wpływ na to, co mieszkańcy domu jedzą, jakie ubrania noszą i w jakich zadaniach biorą udział.
Krytyka.
Program spotkał się z negatywnym odbiorem. Premierowy odcinek obejrzały prawie 4 miliony widzów, jednak wraz z trwaniem sezonu ich liczba systematycznie spadała. 10 maja 2012 roku, amerykańska stacja CBS złożyła pozew przeciwko ABC o naruszenie praw autorskich. Stacja uznała, że The Glass House jest zbyt podobny do ich własnego reality show Big Brothera. Z krytyką CBS spotkał się też fakt, że przy realizacji The Glass House pracowali byli producenci Big Brothera. Stacja wycofała później pozew, jako powód podając niską oglądalność programu.

</doc>
<doc id="2921297" url="https://pl.wikipedia.org/wiki?curid=2921297" title="Christ Church Cathedral">
Christ Church Cathedral



</doc>
<doc id="2921299" url="https://pl.wikipedia.org/wiki?curid=2921299" title="Kościół św. Tomasza w Strasburgu">
Kościół św. Tomasza w Strasburgu

Kościół św. Tomasza w Strasburgu (niem. Thomaskirche, fr. Église Saint-Thomas) – jeden z najznamienitszych kościołów Strasburga zarówno pod względem historyczno-kulturowym jak i architektonicznym. Po zajęciu Strasburga przez Francuzów w 1681 katedra została oddana katolikom i kościół św. Tomasza stał się głównym ewangelickim kościołem w regionie. Słynie on też z powodu organów wykonanych w 1741 roku przez Johanna Andreasa Silbermanna.
Historia.
Okres katolicki.
Już w szóstym stuleciu był na tym miejscu wielbiony apostoł Tomasz. Święty Florencjusz, biskup Strasburga zmarły w 693 roku, został tu pochowany.
W 9-stuleciu biskup Adeloch kazał wznieść tu budynek kościelny wraz z przylegającą do niego szkołą. Uderzenie pioruna spowodowało, że w 1007 roku obie budowle spłonęły. Odbudowane zostały w 1144 roku. W 1196 roku rozpoczęto od fasady budowę nowego masywnego budynku z potężnym gankiem wieży w stylu późno romańskim. Około 1270/80 powstały prezbiterium i transept z czterokątną wieżą w stylu gotyckim. Potem do 1330 roku nastąpiła budowa nawy głównej. Prace budowlane zakończono w 1521 roku budując boczne kaplice w stylu późno gotyckim.
Okres protestancki.
Idee reformacji ogłoszone przez Marcina Lutra w 1517 roku, szybko dotarły do Alzacji i w 1524 jest celebrowane pierwsze nabożeństwo w języku rodzimym w kościele św. Tomasza, z udzieleniem komunii w dwóch postaciach. Kościół został zatem przekazany wierze luterańskiej w 1524 roku, który to statut zachowuje pomimo aneksji Alzacji przez katolicką Francję. Przyłączenie seminarium duchownego w 1529 roku ożywiło protestantyzm w Strasburgu. Reformator Martin Bucer (1491-1551), pastor w kościele św. Aurelii i w św. Tomaszu wywarł duży wpływ na miasto. Usiłował połączyć różne tendencje protestanckie prowadząc podróże po całej Europie.
Ogłoszenie przez króla Francji Henryka IV edyktu nantejskiego w 1598 roku,obiecującego tolerancję dla protestantów, nie dotyczyło Alzacji, ponieważ ta nie była jeszcze częścią królestwa. Stała się nią po pokoju westfalskim podpisanym w 1648 roku. Kanonik Marc Otto w kościele św. Tomasza, brał udział w podpisaniu traktatu pokojowego, kończącego wojnę trzydziestoletnią, który stwierdzał, że żaden pan nie może teraz zmuszać kogokolwiek do nawrócenia. Po przejęciu katedry przez kult katolicki w 1682 roku, kościół św. Tomasza, drugi w Strasburgu pod względem powierzchni, stał się podstawowym kościołem protestanckim.
W 1770 roku prawnik Johann Reinhard Kugler został kanonikiem św. Tomasza. Końcem XVIII wieku idee rewolucji francuskiej dosięgły Strasburg i zostały dość pozytywnie przyjęte przez protestantów. Tymczasem, bardzo ich niepokoiła sprzedaż dóbr. 17 sierpnia 1790 roku prawnikowi Christophowi Guillaume Koch, którego pomnik nagrobny znajduje się w północno-wschodniej części kościoła, udało się otrzymać dekret, w którym zwalnia się dobra protestanckie od sprzedaży. Dobra, które uległy sekularyzacji podczas reformacji służyły celom publicznym, zwłaszcza utrzymaniu szkół. Następnie za panowania Napoleona I nastąpiła strukturyzacja francuskiego protestantyzmu na podstawie przepisów z 8 kwietnia 1802 roku.
Alzacja-Lotaryngia została przyłączona przez Cesarstwo Niemieckie w 1871 roku. Szkody były ciężkie w Strasburgu : wojna francusko-pruska zniszczyła Temple Neuf, w której znajdowała się ogromna biblioteka, jak również najlepsze organy Silbermanna. Państwo niemieckie uznało wcześniejsze postanowienia z 1801 roku dotyczące Kościoła Katolickiego jak również te dotyczące Kościoła Ewangelickiego. Młody Albert Schweitzer kończy studia w Paryżu i w Berlinie. Bardzo uzdolniony jako organista, przygotowuje jednocześnie doktorat z filozofii na temat Kanta i z teologii. Wykłada na wydziale teologii, jest wikarym w kościele św.Tomasza i dyrektorem seminarium protestanckiego, które przylega do kościoła, zostaje też laureatem nagrody Nobla. Dzięki niemu też powstały organy chóralne w 1906 roku.
Kościół św. Tomasza na końcu XIX wieku odgrywa decydującą rolę w odnowie liturgii. To tutaj, Friedrich Spitta począwszy od 1888 roku eksperymentuje z nowymi formami religijnymi i zakłada Akademischer Kirchenchor (akademicki chór kościelny). od 1893 roku Julius Smend rozpoczyna tu wygłaszać kazania, a w latach 1894-1899 tworzy śpiewnik kościelny dla Alzacji-Lotaryngii "Gesangbuch für Elsaß-Lothringen".
W 1987 roku był obiektem prac renowacyjnych i jest różnorodnie wykorzystywany. Parafia liczy ok. 900-1.000 wiernych – podczas gdy na początku XX wieku liczyła 3.000 – i nie są już potrzebne wszystkie ławki. Zdecydowano więc uwolnić boczną nawę południową, aby stała się miejscem wystaw. Instalacja nowych ław pozwala urządzać koncerty, podczas gdy podkreślenie walorów budowli i architektury gotyckiej realizowane jest poprzez nowe oświetlenie.
7 maja 2006 roku w kościele św. Tomasza było celebrowane założenie "Union Protestantischer Kirchen von Elsass und Lothringen" (Unia Protestanckich Kościołów Alzacji i Lotaryngii).
Kapituła św. Tomasza spełnia nadal rolę opiekuna Foyer Jeana Sturma, chociaż seminarium protestanckie mieści się w sąsiednim barokowym budynku.
W każdą niedzielę odbywają się dwa nabożeństwa, jedno w języku niemieckim, a drugie w języku francuskim.
Architektura.
Kościół św. Tomasza jest kościołem halowym pięcionawowym, najstarszym dziełem budowlanym tego gatunku w ówczesnych południowo-zachodnich rejonach Niemiec. Wewnętrzna jego długość wynosi ok. 65 metrów, wysokość 22 metry (około 30 metrów pod kopułą nad skrzyżowaniem naw), szerokość ok. 30 metrów. Po lewej stronie zewnętrznej strony nawy są przymocowane empory. Po lewej i prawej stronie apsydy prezbiterium znajdują się oddzielne późnogotyckie kaplice.
Od roku 1862 kościół jest monument historique (zabytek historyczny).
Wyposażenie.
Nagrobki.
W kościele znajduje się parę sarkofagów z okresu od 1130 do 1850 roku. M.in. dwa dzieła Landolina Ohmachta.
Dwa najsłynniejsze z nich to:
Spośród innych zabytków zwraca uwagę renesansowa płyta nagrobna Nikolausa Roedera von Tiersberg z 1510 roku, która w realistyczny sposób przedstawia rozkładające się zwłoki.
Freski.
Gotyckie przedstawienie św.Michała na fresku w prawej nawie kościoła należy po św. Krzysztofie w Wissembourgu do największych tego rodzaju we Francji.
Witraże.
Tylko rozeta na fasadzie, przedstawiająca objawienie św. Tomasza, zachowała do dzisiaj swoje witraże ze średniowiecznymi ołowianymi łączeniami. Witraż wykonano w 1822 z białego szkła, po przejściu burzy mającej siłę huraganu - oprócz części centralnej, namalowanej na szkle barwionym, które zostało zachowane. Panneau niewiary św. Tomasza było odrestaurowane do połowy, w szczególności apostoł i część dolna Chrystusa. Motywy roślinne panneau obwodu zostały odtworzone przez Pereyra w 1842 i częściowo zmodyfikowane w czasie następnych restauracji w latach 1871, 1873 i 1906. Inne nowoczesne panneau zrobione do tej rozety są przechowywane w seminarium protestanckim.
Część wyższa dużych okien, wzdłuż budynku, jest godna uwagi w związku z motywami architektonicznymi i roślinnymi. Przedstawienia świętych, które niegdyś znajdowały się poniżej, w XVI wieku padły ofiarą protestanckiego ikonoklazmu. Zamurowane okna prezbiterium zostały otwarte w 1985 roku. Eksploatując symbolizm światła, nowe witraże zostały wykonane i zainstalowane przez Gérarda Lardeur. Podkreślają walory mauzoleum marszałka Saskiego.
Żyrandole.
Trzy żyrandole umieszczone w nawie głównej, wyprodukowane z mosiądzu pochodzą z pierwszej połowy XIX wieku i zostały 25 lutego 1983 wciągnięte na listę zabytkowych obiektów.
Dzwony.
Od rewolucji francuskiej aż do 2009 roku, kościół posiadał tylko dwa dzwony.
W 2009 roku zostały odlane cztery dodatkowe dzwony przez odlewnię A. Becherta z Karlsruhe w Niemczech. Uroczysta inauguracja ich oddania odbyła się 6 września 2009 roku. Dzwony te tworzą jeden z największych zestawów dzwonów w kościołach protestanckich we Francji.
Organy.
Kościół znany jest również dzięki posiadanym organom. Podstawowe organy, dzieło Johanna Andreasa Silbermanna, datowane od 1741 rok, były chwalone przez Wolfganga Amadeusa Mozarta, kiedy przejeżdżał przez Strasburg w 1778 roku, za piękne ich brzmienie. Były odrestaurowane lub przerobione przez Wetzela w 1836, Dalsteina &amp; Haerpfera w 1908, Schwenkedela w 1927 i 1943 potem Muhleisena w 1955.
L'Association des Amis de l'Orgue Silbermann de Saint-Thomas utworzono w 1964 roku, w celu restauracji instrumentu. Członek honorowy, Albert Schweitzer zmarł w 1965 roku w Lambaréné. Część instrumentalna została monument historique od 24 września 1973 roku. Po długich negocjacjach, projekt został zaakceptowany i prace zostały zrealizowane przez fabrykę organ Alfred Kern w 1979 roku. Nowy układ instrumentu nie pozwolił zachować oryginalnej konsoli i została ona zainstalowana w nawie bocznej północno-zachodniej.
Mają one dzisiaj 38 registrów i 3 manuały i pedał.
Organy chóralne – skonstruowane według planu Alberta Schweitzera w 1905.
Organy chóralne zostały zbudowane w 1906 roku w fabryce Fritza Haerpfera według projektu Alberta Schweitzera. Ten drugi instrument pozwala na lepszy akompaniament słynnemu chórowi parafialnemu. Schweitzer długo zmagał się z planem renowacji organów Silbermanna, których pewne registry były w bardzo złym stanie i już nie działały. Parafia chciała je przekształcić w organy do muzyki symfonicznej i muzyki romantycznej. Projekt kilka razy był opóźniany, aby ostatecznie zostać zrealizowanym w 1927 roku, kiedy Albert Schweitzer przebywał w Gabonie.

</doc>
<doc id="2921305" url="https://pl.wikipedia.org/wiki?curid=2921305" title="Gilles Rozier">
Gilles Rozier

Gilles Rozier (ur. w 1963 r. w La Tronche pod Grenoble) – francuski pisarz, piszący też w języku jidysz. Dyrektor Biblioteki Medem w Paryżu.
Życiorys.
W 1984 r. ukończył prestiżową szkołę handlową ESSEC, rodzaj uczelni ekonomii i biznesu należących do kategorii Grande école.
W 1985 r. rozpoczął studia literatury jidysz.
W 1997 r. uzyskał doktorat za pracę poświęconą życiu i twórczości Mojżesza Brodersona pisaną pod opieką Rachel Ertel ("Moyshe Broderzon: un Ecrivain jidysz d'avant-garde", Paryż, Presses Universitaires de Vincennes, 1999).
Jest wykładowcą literatury jidysz i autorem 6 powieści w języku francuskim oraz tyluż w języku jidysz. Wiersze w języku jidysz jego autorstwa zostały opublikowane przez pisma literackie „Di pióra” (Oksford), „Yerusholaimer almanakh” (Jerozolima) i „Toplpunkt” (Tel-Aviv).
Redaguje „Gilgulim”, francuskie pismo poświęconego literaturze współczesnej jidysz (redaktor naczelny). Jest także tłumaczem z jidysz i hebrajskiego na francuski.
Mieszka w Paryżu, gdzie od 1994 r. jest dyrektorem Biblioteki Medem (Włodzimierz Medem (1879 – 1923), ideolog żydowskiego ruchu Bund w carskiej Rosji), największej biblioteki jidysz w Europie.
Jest żonaty i ma dwóch synów. W domu mówi się po francusku i w jidysz.
"„Po pierwsze, nie wolno lekceważyć dziedzictwa i trzeba je chronić – gdyby go nie było, nie dałoby się w ogóle mówić o kulturze jidysz”" – stwierdza w wywiadzie na łamach pisma „Cwiszn” Gilles Rozier, redaktor naczelny „Gilgulim”, francuskiego pisma poświęconego współczesnej literaturze jidysz.
Publikacje w języku polskim.
W języku polskim została wydana jedna jego książka "Mojżesz Broderson. Od Jung Idysz do Araratu", wyd. Hamal Łódź 2008, .
Książka przetłumaczona przez Joannę Ritt.
Książka umożliwia nam poznanie wszechstronnej działalności Mojżesza Brodersona na tle życia kulturalnego żydowskiej Łodzi, w powiązaniu z europejską a nawet światową awangardą artystyczną pierwszej połowy XX w. Oparta jest na źródłach u nas mało znanych, lub wręcz nieznanych. Uwypuklone jest to, co dziś, po stu niemal latach pozostało najważniejsze – a więc uniwersalne przesłanie twórczości Mojżesza Brodersona oraz jego niezwykła umiejętność łączenia współczesności z tradycją. Pokazanie szerokiego spektrum postaci ludzkich ówczesnej Europy oraz ich twórczości na tle realiów przypomina nam dowodnie, że polska literatura jidysz i jej twórcy zaistnieli bardzo wyraźnie w historii Europy ze szczególnym uwzględnieniem historii Żydów Łodzi i Europy Wschodniej.
Książka przybliżyła twórczość nie tylko Mojżesza Brodersona ale także tak znakomitych artystów jak Jankiel Adler, Marek Szwarc czy ludzi pióra jak Icchak Kacenelson, Szolem Alejchem, Szalom Asz, Icchok Lejb Perec, Mejchler Rawicz, Jechiel Jeszaja Trunkn a nawet Juliana Tuwima, choć on do tej plejady twórców wtedy piszących w jidysz nie należał, ba, nie pisał w ogóle w jidysz.
"„Ciekawe jest spojrzenie francuskiego pisarza na skomplikowaną a zarazem wyjątkową przeszłość wielokulturowej Łodzi”".
Książka została przywołana w przypisach do hasła Żydzi aszkenazyjscy (przyp. 75).

</doc>
<doc id="2921307" url="https://pl.wikipedia.org/wiki?curid=2921307" title="Circuito Internacional de Marcha Chihuahua 2013">
Circuito Internacional de Marcha Chihuahua 2013

Circuito Internacional de Marcha Chihuahua 2013 – zawody lekkoatletyczne w chodzie sportowym, które odbyły się 23 lutego w Chihuahua. Impreza była pierwszą w cyklu IAAF Race Walking Challenge w sezonie 2013. 
Zwycięzca chodu na 50 kilometrów – Erik Tysse objął dzięki wynikowi 3:55:23 prowadzenie na listach światowych w tej konkurencji. Piąty zawodnik w chodzie na 50 kilometrów – Edwar Araya ustanowił wynikiem 4:00:31 rekord swojego kraju.
Rekordy.
Podczas zawodów ustanowiono 1 krajowy rekord w kategorii seniorów:

</doc>
<doc id="2921308" url="https://pl.wikipedia.org/wiki?curid=2921308" title="Hernandia">
Hernandia

Hernandia L. – rodzaj z rodziny hernandiowatych. Obejmuje 26 gatunków występujących w południowo-wschodniej Azji, północnej Australii, na Madagaskarze oraz w Ameryce Środkowej.
"Hernandia moerenhoutiana" wykorzystywana jest w medycynie ludowej na wyspach Tonga. "Hernandia nymphaeifolia" sadzona jest przy ulicach w miastach strefy tropikalnej.
Systematyka.
Jeden z dwóch rodzajów podrodziny "Hernandioideae" z rodziny hernandiowatych ("Hernandiaceae") siostrzanej dla rodziny wawrzynowatych ("Lauraceae") w obrębie rzędu wawrzynowców ("Laurales"):

</doc>
<doc id="2921309" url="https://pl.wikipedia.org/wiki?curid=2921309" title="Lekkoatletyka na Letnich Igrzyskach Olimpijskich 1912 – rzut oszczepem mężczyzn">
Lekkoatletyka na Letnich Igrzyskach Olimpijskich 1912 – rzut oszczepem mężczyzn

Rzut oszczepem mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Zawody zostały rozegrane 6 lipca na Stadionie Olimpijskim.
Rzut oszczepem w 1912 roku był szczególnie popularny w krajach skandynawskich, co było niejako powodem zwycięstwa zawodnika z tego regionu. Na dwudziestu czterech uczestników, siedemnastu pochodziło ze Skandynawii. Na liście startowej znalazło się również trzech Niemców, dwóch Rosjan, Austriak i Węgier. Czternaście z piętnastu pierwszych miejsc zdobyli skandynawscy zawodnicy. 
Obrońca tytułu, Lemming, zdominował cały konkurs. Pokonał swojego głównego rywala, Fina Saaristo, zarówno w eliminacjach i w finale, wygrywając o prawie dwa metry.

</doc>
<doc id="2921312" url="https://pl.wikipedia.org/wiki?curid=2921312" title="Maria Redaelli-Granoli">
Maria Redaelli-Granoli

Maria Angela Redaelli-Granoli(ur. 3 kwietnia 1899 w Lombardii, zm. 2 kwietnia 2013 tamże) – włoska superstulatka, najstarsza Europejka (od 8 czerwca 2012). 
Jej mężem był Gaspare Granoli (zm. 1974), z zawodu hutnik. Mieli 2 dzieci: Luigiego i Carale (ur. 1924). Maria pracowała przez ponad 40 lat w przędzalni jedwabiu. Przez większość życia cieszyła się dobrym zdrowiem – była w stanie chodzić do końca życia bez pomocy balkonika. Zmarła dzień przed swoimi 114. urodzinami w Lombardii.

</doc>
<doc id="2921313" url="https://pl.wikipedia.org/wiki?curid=2921313" title="Maria Redaelli">
Maria Redaelli



</doc>
<doc id="2921314" url="https://pl.wikipedia.org/wiki?curid=2921314" title="Lu Xiuzhi">
Lu Xiuzhi



</doc>
<doc id="2921317" url="https://pl.wikipedia.org/wiki?curid=2921317" title="IAAF Race Walking Challenge Taicang 2013">
IAAF Race Walking Challenge Taicang 2013

IAAF Race Walking Challenge Taicang – zawody lekkoatletyczne w chodzie sportowym, które odbyły się 1 marca w Taicang w Chinach. Impreza była trzecią w cyklu IAAF Race Walking Challenge w sezonie 2013. 
Zawody były częścią mistrzostw Chin w chodzie na 20 kilometrów, w których triumfowali zwycięzcy mityngu.

</doc>
<doc id="2921318" url="https://pl.wikipedia.org/wiki?curid=2921318" title="Trophy Club">
Trophy Club

Trophy Club – miasto w Stanach Zjednoczonych, w stanie Teksas, w hrabstwach Tarrant i Denton.
Demografia.
Według przeprowadzonego przez United States Census Bureau spisu powszechnego w 2010 roku miasto liczyło 8 024 mieszkańców. Natomiast skład etniczny w mieście wyglądał następująco: biali 91,3%, Afroamerykanie 1,9%, Azjaci 3,5%, pozostali 3,3%.

</doc>
<doc id="2921320" url="https://pl.wikipedia.org/wiki?curid=2921320" title="Lekkoatletyka na Letnich Igrzyskach Olimpijskich 1912 – rzut oszczepem oburącz mężczyzn">
Lekkoatletyka na Letnich Igrzyskach Olimpijskich 1912 – rzut oszczepem oburącz mężczyzn

Rzut oszczepem mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Zawody zostały rozegrane 9 lipca na Stadionie Olimpijskim.
Konkurencja ta była rozgrywana jedynie na igrzyskach w Sztokholmie. Nie było oficjalnego rekordu świata.Wynik zawodników był określany poprzez sumę najdalszych rzutów wykonanych prawą i lewą ręką. Trójka najlepszych zawodników awansowała do finału. 
Kiedy okazało się, że wszyscy finaliści pochodzą z Finlandii, zdecydowali się uznać, za zgodą sędziów, wyniki eliminacji jako wyniki ostateczne. Saaristo rzucając prawą ręką oszczep na odległość 61 metrów poprawił rekord świata należący dotychczas do Szweda Lemminga, który zajął w tej konkurencji dziewiąte miejsce.

</doc>
<doc id="2921322" url="https://pl.wikipedia.org/wiki?curid=2921322" title="Synodontis macrepipterus">
Synodontis macrepipterus



</doc>
<doc id="2921325" url="https://pl.wikipedia.org/wiki?curid=2921325" title="Illigera">
Illigera

Illigera – rodzaj należący do rodziny hernandiowatych. Obejmuje około 30 gatunków występujących w tropikalnej Azji i Afryce. 
Systematyka.
Jeden z dwóch rodzajów podrodziny "Hernandioideae" z rodziny hernandiowatych ("Hernandiaceae") siostrzanej dla rodziny wawrzynowatych ("Lauraceae") w obrębie rzędu wawrzynowców ("Laurales"):

</doc>
<doc id="2921333" url="https://pl.wikipedia.org/wiki?curid=2921333" title="Krzysztof Andrzej Jeżewski">
Krzysztof Andrzej Jeżewski

Krzysztof Andrzej Jeżewski (ur. 24 kwietnia 1939 w Warszawie) – polski poeta, tłumacz, eseista, norwidolog, pisarz muzyczny, publicysta i recytator.
Życiorys.
Syn Janusza i Zofii z Czartkowskich. Ukończył romanistykę na Uniwersytecie Warszawskim i polonistykę na Sorbonie. W 1970 osiedlił się we Francji. Autor 13 tomów wierszy i 50 tomów przekładów czołowych pisarzy i poetów polskich na język francuski oraz kilku pionierskich dokonań literackich jak „Kronika poetycka życia J. Piłsudskiego W blasku legendy” (Paryż, 1988) antologia polskich katastrofistów XX wieku pt. "Le pire est certain" (2009),monumentalne francuskie wydanie „Vade-mecum” Norwida (2004), oraz esej „Cyprian Norwid a myśl i poetyka Kraju Środka” (2011). Zredagował też rozszerzone wydania biografii Chopina i Beethovena pióra swojego dziadka Adama Czartkowskiego. Tłumaczył też wielu poetów francuskich (m.in. Laforgue, Segalen, Char, Michaux) hispano-amerykańskich (Gorostiza, Paz, Borges) oraz Kathleen Raine i Angelusa Silesiusa na język polski. Jego własne poezje były tłumaczone na francuski, angielski, niemiecki, rosyjski, chiński, hebrajski i korsykański. W 2012 wydał w firmie DUX trójjęzyczny CD "Podwójny płomień - Chopin &amp; Norwid", gdzie wystąpił jako recytator i komentator poezji Norwida obok Michaela Lonsdale i Paula Marka Elliotta oraz trzech laureatów Konkursu Chopina: Tatiany Shebanovej, Kevina Kennera i Lukasa Geniusasa. 
Krzysztof A. Jeżewski jest członkiem SPP, PEN-Clubu, Towarzystwa Historyczno-Literackiego w Paryżu i Związku Tłumaczy Literackich Francji (ATLF) oraz POLART-u. Jest laureatem nagrody ZAiKS-u, Instytutu Literackiego w Paryżu, Polskiego PEN-clubu a od 2003 prezesem paryskiego Towarzystwa Przyjaciół Norwida „Les Amis de C.K. Norwid”. W 2011 otrzymał Srebrny Medal „Zasłużony Kulturze Gloria Artis” za wybitne zasługi w popularyzacji kultury polskiej we Francji, a w 2013 Medal Fundacji Norwidowskiej za upowszechnianie dzieła Norwida w tym kraju. W 2019 otrzymał Nagrodę im. Witolda Hulewicza, a w 2021 Nagrodę im. Cypriana Kamila Norwida.
Poezja Krzysztofa Andrzeja Jeżewskiego o silnych tendencjach mistycznych i metafizycznych, a zarazem operująca językiem o krystalicznej czystości i zwięzłości, wizjonerska i niestrudzenie poszukująca Transcendencji, stanowi swoiste wyzwanie rzucone współczesnemu światu. Jak pisał prof. Krzysztof Dybciak („Fronda” nr 41/zima 2006): „Sytuując Krzysztofa Jeżewskiego w kontekście większych zjawisk duchowych, trzeba stwierdzić, że należy on do twórców przełomu stuleci dążących do przemiany kultury w dobie ponowoczesnej. Po lingwistycznych, antyestetycznych czy wręcz nihilistycznych rewolucjach XX wieku  proponuje kontrrewolucję metafizycznej nadziei i piękna. Realizując to ambitne zadanie, czerpie siły z muzyki i sacrum, ogrzewając i rozświetlając współczesną lirykę intuicją, głębią duchowych przeżyć, rozżarzeniem wyobraźni."

</doc>
<doc id="2921337" url="https://pl.wikipedia.org/wiki?curid=2921337" title="Medalistki mistrzostw Polski seniorów w biegu na 5 kilometrów">
Medalistki mistrzostw Polski seniorów w biegu na 5 kilometrów

Medalistki mistrzostw Polski seniorów w biegu na 5 kilometrów – zdobywczynie medali seniorskich mistrzostw Polski w biegu ulicznym na 5 kilometrów.
Konkurencja ta, w randze mistrzostw Polski kobiet, została rozegrana po raz pierwszy w 2012. Pierwszymi rekordzistkami mistrzostw zostały Dominika Nowakowska i Karolina Jarzyńska (15:52).
Klasyfikacja medalowa.
W historii mistrzostw Polski seniorów na podium tej imprezy stanęło dotąd 18 zawodniczek. W tabeli kolorem wyróżniono zawodniczki, które wciąż są czynnymi lekkoatletkami.
Zmiany nazwisk.
Niektóre zawodniczki w trakcie kariery lekkoatletycznej zmieniały nazwiska. Poniżej podane są najpierw nazwiska panieńskie, a następnie po mężu:

</doc>
<doc id="2921341" url="https://pl.wikipedia.org/wiki?curid=2921341" title="Alena Navahrodskaya">
Alena Navahrodskaya



</doc>
<doc id="2921342" url="https://pl.wikipedia.org/wiki?curid=2921342" title="Lutjanus luteus">
Lutjanus luteus



</doc>
<doc id="2921343" url="https://pl.wikipedia.org/wiki?curid=2921343" title="Haemulon luteus">
Haemulon luteus



</doc>
<doc id="2921346" url="https://pl.wikipedia.org/wiki?curid=2921346" title="Makler nadzorujący">
Makler nadzorujący

Makler nadzorujący – osoba fizyczna nadzorująca sesję giełdową od strony członka Giełdy Papierów Wartościowych w Warszawie.
Każdy członek Giełdy Papierów Wartościowych w Warszawie zobowiązany jest do zatrudnienia przynajmniej jednego maklera nadzorującego. Zadania oraz obowiązki maklera nadzorującego zostały wymienione w regulaminie giełdy oraz szczegółowych zasadach obrotu giełdowego.

</doc>
<doc id="2921349" url="https://pl.wikipedia.org/wiki?curid=2921349" title="Zlatá Tretra 2013">
Zlatá Tretra 2013

Zlatá Tretra 2013 – mityng lekkoatletyczny, który odbywał się 27 czerwca (dzień wcześniej rozegrane zostały: rzut młotem kobiet i mężczyzn oraz rzut dyskiem mężczyzn) 2013 w Ostrawie. Zawody były kolejną odsłoną cyklu World Challenge Meetings rozgrywanego pod egidą IAAF. 
Rekordy.
Podczas zawodów ustanowiono 1 krajowy rekord w kategorii seniorów:

</doc>
<doc id="2921350" url="https://pl.wikipedia.org/wiki?curid=2921350" title="Alfons Fischer">
Alfons Fischer

Alfons Fischer (Fiszer) (ur. 1885 w Łodzi, zm. 15 sierpnia 1931 tamże) – polski architekt.
Życiorys.
Był synem Augusta i Emilii z Knoblochów. Uczył się w łódzkiej Wyższej Szkole Rzemieślniczej (wbrew nazwie była to średnia szkoła techniczna) którą ukończył w 1903 r. Następnie studiował na Wydziale Architektury Politechniki Ryskiej (1903–1911) i na Politechnice w Karlsruhe (1906–1907).
Po ukończeniu studiów wrócił do Łodzi i otworzył pracownię przy ul. Nowo-Targowej (obecnie ul. dr. Seweryna Sterlinga) 7. W okresie międzywojennym był członkiem łódzkiego Koła Architektów i Budowniczych, opiniował z jego ramienia plan regulacyjny miasta z 1928 r. autorstwa prof. Władysława Michalskiego (architekt, 1892–1944).
Znaczniejsze osiągnięcia zawodowe w Łodzi:

</doc>
<doc id="2921351" url="https://pl.wikipedia.org/wiki?curid=2921351" title="Żylak (grzyb)">
Żylak (grzyb)



</doc>
<doc id="2921353" url="https://pl.wikipedia.org/wiki?curid=2921353" title="Dean Ambrose">
Dean Ambrose

Jonathan „Jon” Good (ur. 7 grudnia 1985 w Cincinnati, Ohio) – amerykański wrestler i aktor, obecnie występujący w federacji AEW pod pseudonimem ringowym Jon Moxley. Jest trzykrotnym posiadaczem WWE Intercontinental Championship.
W 2011 przyłączył się do WWE, gdzie został przydzielony do federacji rozwojowej Florida Championship Wrestling (FCW), zaś rok później zadebiutował w głównym rosterze WWE jako członek grupy The Shield wraz z Romanem Reignsem i Sethem Rollinsem. Jest byłym posiadaczem WWE World Championship oraz WWE United States Championship, gdzie jego 351-dniowe panowanie było trzecim najdłuższym w historii (oraz najdłuższym w samym WWE). Jest również zdobywcą walizki Money in the Bank z 2016, dzięki której stał się WWE World Heavywweight Championem. Ambrose występował w wielu walkach wieczoru gal pay-per-view. Zadebiutował jako aktor w produkcji "12 Rounds 3: Lockdown" z 2015. W 2019 roku związał się z federacją All Elite Wrestling (AEW), zadebiutował na gali Double or Nothing, gdzie po walce w main evencie zaatakował Crisa Jericho i Kennego Omegę. Aktualnie Jon jest mistrzem IWGP United States Championship (NJPW).
Ambrose występował w federacjach niezależnych jako Jon Moxley. Znany był głównie z występów w Full Impact Pro (FIP), Combat Zone Wrestling (CZW), Ring of Honor (ROH), Evolve Wrestling (EVOLVE) oraz Dragon Gate USA (DGUSA). Zdołał zdobyć FIP World Heavyweight Championship, dwa razy CZW World Heavyweight Championship oraz dwa razy Insanity Pro Wrestling World Heavyweight Championship.
Kariera profesjonalnego wrestlera.
Heartland Wrestling Association (2004–2010).
W 2004 roku, Good rozpoczął treningi pod nadzorem Cody’ego Hawksa i Lesa Thatchera. Zadebiutował w czerwcu 2004 roku, jako Jon Moxley. Po niespełna roku połączył siły z Jimmym Turnerem, tworząc tag team Necessary Roughness. 11 marca 2005, Moxley i Turner zdobyli HWA Tag Team Championship. Tytuły utracili na rzecz Foreign Intelligence (Quinten Lee i Ala Hussein). Moxley dołączył do Rica Byrne’a, tworząc Heartland Foundation.
W 2006 roku Moxley zaczął starania o HWA Heavyweight Championship. 9 maja pokonał Peppera Parksa i zdobył tytuł. Jon bronił mistrzostwa przez ponad pięć miesięcy, 12 września 2006 stracił je na rzecz Chada Collyera. 30 grudnia odzyskał tytuł HWA Heavyweight Championship w pojedynku z Pepperem Parksem. 2 stycznia 2007 roku Moxley utracił tytuł w walce z „Buffalo Bad Boyem” Brianem Jenningsem.
Good powrócił do dywizji tag team, kiedy połączył siły z Codym Hawksem, swoim dawnym trenerem. 12 czerwca 2007 Moxley i Hawk pokonali Tacka i Tareka The Greata w walce o HWA Tag Team Championship. Drużyna Gooda nie cieszyła się tytułami zbyt długo, bo zaledwie cztery dni od wygranej utraciła je w walce z GP Code (Andre Heart i Richard Phillips). Moxley kontynuował walki w dywizji tag team aż do 2010 roku. W 2009 wraz z Kingiem Vu utworzył tag-team Royal Violence. Dwukrotnie zdobyli HWA Tag Team Championship.
Moxley zdobył HWA Heavyweight Championship po raz trzeci, nadal będąc jednym z posiadaczy pasów tag teamowych. 14 lipca 2010 roku stracił tytuł na rzecz Gerome’a Phillipsa.
Insanity Pro Wrestling (2007–2011).
3 lutego 2007, Moxley zadebiutował w Insanity Pro Wrestling (IPW). 6 lipca pokonał Billy’ego Roca, stając się nowym posiadaczem IPW Mid-American Championship; tytuł stracił w październiku, na rzecz Roca. W styczniu 2009 zdobył IPW Heavyweight Championship w walce z Drakiem Youngerem.
Moxley obronił tytuł w walkach z Youngerem, Coltem Cabaną czy Aaronem Williamsem. 1 stycznia 2011 utracił tytuł na rzecz Jimmy’ego Jacobsa.
Combat Zone Wrestling (2009–2011).
W czerwcu 2009, Moxley wziął udział w turnieju Tournament of Death VIII, organizowanym przez Combat Zone Wrestling (CZW); odpadł w półfinale. W październiku uczestniczył w kolejnym turnieju CZW – Tournament of Death: Rewind. Przegrał już w pierwszej rundzie. 12 lutego 2010, na jedenastym CZW Anniversary Show, Moxley pokonał B-Boya i wygrał CZW World Heavyweight Championship. 8 sierpnia tego samego roku stracił tytuł na rzecz Nicka Gage’a. 14 sierpnia Moxley odzyskał tytuł. Na 12. wydaniu CZW Anniversary Show, 12 lutego 2011, stracił pas na rzecz Roberta Anthony’ego. Podczas pobytu w CZW był członkiem ugrupowania Switchblade Conspiracy; jego kolegami z drużyny byli Sami Callihan i Joe Gacy.
Dragon Gate USA (2009–2011).
Moxley zaczął współpracę z Dragon Gate USA (DGUSA) 28 listopada 2009; w debiucie pokonał B-Boya. 23 stycznia 2010 pokonał Darina Corbina w dark matchu, a jeszcze tej samej nocy wdał się w bójkę z Laceyem. Na gali Mercury Rising pokonał Tommy’ego Dreamera w Hardcore matchu. Podczas nagrywania gali Uprising w maju 2010 doznał kontuzji w walce z Jimmym Jacobsem. Walczył w federacji do kwietnia 2011 roku; w swojej ostatniej walce przegrał z Akirą Tozawą.
Inne federacje niezależne (2007–2011).
W 2007 roku Moxley stoczył dwa pojedynki dla federacji Ring of Honor; obydwa były przegranymi przez niego dark matchami.
Na gali Southern Stampede, organizowanej przez Full Impact Pro (FIP), Moxley pokonał Rodericka Stronga w walce o zwakowany FIP World Heavyweight Championship. Wziął udział w turnieju "Jeff Peterson Memorial Cup 2010"; w finale przegrał z Samim Callihanem. W lipcu 2011 tytuł Moxleya został zawieszony.
Moxley zadebiutował w Evolve Wrestling 1 maja 2010 roku, przegrywając walkę z Drakem Youngerem. 23 lipca zawalczył z Brodiem Leem; pojedynek zakończył się podwójną dyskwalifikacją. 19 kwietnia przegrał z Austinem Ariesem.
Podczas pobytu w Mad-Pro Wrestling (MPW) stał się posiadaczem MPW Tag Team Championship oraz MPW Heavyweight Championship. W drużynie z Samim Callihanem (jako Switchblade Conspiracy) zdobył Westside Xtreme Wrestling Tag Team Championship.
WWE.
Florida Championship Wrestling (2011–2012).
24 kwietnia 2011 roku Good podpisał kontrakt rozwojowy z World Wrestling Entertainment (WWE). Został przydzielony do ówczesnej rozwojówki federacji – Florida Championship Wrestling – i przybrał pseudonim Dean Ambrose.
Zadebiutował 3 lipca w odcinku "FCW TV", wyzywając Setha Rollinsa na pojedynek. 14 sierpnia zawalczył z Rollinsem o FCW 15 Championship; 15-minutowy Iron Man match zakończył się remisem, toteż Rollins zachował tytuł. Kolejny Iron Man match pomiędzy zawodnikami również zakończył się remisem, podobnie jak i trzeci. W czwartym Iron Man matchu, z dodatkową zasadą "nagłej śmierci", zwyciężył Seth Rollins. Ambrose wziął udział w turnieju Super Eight Tournament o FCW Florida Heavyweight Championship; przegrał w finałowym Fatal 4-Way matchu. 11 grudnia przegrał walkę o FCW 15 Championship z Damienem Sandowem.
Na jednym z house showów wyzwał CM Punka na pojedynek. Wrestler przyjął wyzwanie i pokonał Ambrose’a. Ambrose rozpoczął rywalizację z komentatorem FCW – Williamem Regalem. 6 listopada na FCW TV przegrał walkę z Regalem. Ambrose żądał rewanżu i regularnie szydził z Regala, używając jego finishera do kończenia swoich walk. Przegrał walkę z Sethem Rollinsem o FCW Florida Heavyweight Championship, po czym otrzymał upragnioną walkę rewanżową z Regalem. Pojedynek zakończył się no-contestem.
The Shield (2012–2014).
Ambrose zadebiutował w głównym rosterze 18 listopada 2012, na Survivor Series. Razem z Sethem Rollinsem i Romanem Reignsem zaatakowali Rybacka podczas walki wieczoru gali, co pozwoliło CM Punkowi obronić WWE Championship. Trio nazwało swoją grupę „The Shield” i obiecało walczyć z niesprawiedliwością w WWE. Zaprzeczyli, że pracują dla CM Punka, mimo ciągłych ataków na przeciwników mistrza WWE. Ich interwencje doprowadziły do Six-Man TLC Matchu na gali , w którym The Shield pokonało Team Hell No (Kane i Daniel Bryan) oraz Rybacka. 28 stycznia 2013, po kolejnej interwencji grupy w walkę Punka, wyjawiono, że CM Punk i jego manager, Paul Heyman, płacili The Shield i sędziemu Bradowi Maddoxowi za pomoc w pokonaniu przeciwników.
The Shield zakończyło współpracę z Punkiem, skupiło się natomiast na rywalizacji z Johnem Ceną, Rybackiem i Sheamusem. Wygrali z nimi walkę na gali Elimination Chamber, a następnego dnia zwyciężyli w walce z Sheamusem, Rybackiem i Chrisem Jericho. Na WrestleManii 29 wygrali starcie z Sheamusem, Randym Ortonem i Big Showem. Następnej nocy na "Raw" próbowali zaatakować The Undertakera, lecz przeszkodziło im Team Hell No. 22 kwietnia pokonali Undertakera i Team Hell No w Six-Man Tag Team Matchu. Pierwszą przegraną odnotowali w Elimination Tag Team matchu z Ceną i Team Hell No.
19 maja, na gali Extreme Rules, Ambrose pokonał Kofiego Kingstona i został nowym posiadaczem United States Championship. Na Payback obronił pas w walce przeciwko Kane’owi. Na gali Money in the Bank, Ambrose brał udział w Ladder matchu o walizkę z kontraktem na walkę o World Heavyweight Championship, lecz nie udało mu się jej zdobyć. Na SummerSlam przegrał z Robem Van Damem poprzez dyskwalifikację, dzięki czemu pas nie zmienił właściciela.
W sierpniu 2013 The Shield nawiązało współpracę z The Authority. Dzień po Royal Rumble 2014 przegrali walkę z Danielem Bryanem, Johnem Ceną i Sheamusem poprzez dyskwalifikację w wyniku interwencji ze strony The Wyatt Family. Przez tę przegraną żaden z członków The Shield nie mógł wziąć udziału w Elimination Chamber matchu na następnej gali PPV. The Shield przegrało walkę drużynową z The Wyatt Family na gali Elimination Chamber.
W marcu wszyscy trzej członkowie grupy przeszli face turn i rozpoczęli rywalizację z Kanem. Punktem kulminacyjnym feudu była wygrana przez The Shield walka drużynowa z Kanem i New Age Outlaws na WrestleManii XXX. Następnymi rywalami dla The Shield została przywrócona do WWE grupa Evolution, na czele z Triple H’em. Grupa pokonała Evolution na Extreme Rules i Payback. Po odejściu Batisty z WWE, Triple H przekonał Setha Rollinsa do odejścia z The Shield i wstąpienia do The Authority.
Dążenie do mistrzostwa (2014–2015).
Ambrose rozpoczął rywalizację z Sethem Rollinsem; interwencja Rollinsa powstrzymała Ambrose’a przed zakwalifikowaniem się do Money in the Bank Ladder matchu. Ostatecznie został dodany do Ladder matchu na prośbę samego Rollinsa. Rollins wygrał Ladder match dzięki interwencji Kane’a. Ambrose miał się zmierzyć z Rollinsem na gali Battleground 2014, jednak przed walką Triple H wyrzucił go z areny. Ambrose i Rollins zmierzyli się w Lumberjack matchu na gali SummerSlam; w walkę interweniował Kane, co pozwoliło Rollinsowi wygrać pojedynek. Dzień później, Kane ponownie pomógł Rollinsowi wygrać walkę z Ambrosem. Po krótkiej przerwie spowodowanej kręceniem filmu "Lockdown", Ambrose powrócił na gali Night of Champions i zaatakował Rollinsa. Rywale zmierzyli się po raz kolejny na gali Hell in a Cell; Ambrose przegrał walkę przez interwencję Braya Wyatta.
Na Survivor Series, Ambrose został zdyskwalifikowany w walce z Wyattem. Przegrał też TLC match z Wyattem na gali . Feud zakończył się wygranym przez Wyatta Ambulance matchem na "Raw".
19 stycznia 2015 wygrał non-title match z mistrzem interkontynentalnym – Bad News Barrettem. Ambrose zmusił Barretta do podpisania kontraktu na walkę o mistrzostwo na gali Fastlane; walkę przegrał przez dyskwalifikację, lecz po zakończeniu pojedynku ukradł pas. Na WrestleManii 31 wziął udział w 7-Man Ladder matchu o Intercontinental Championship, lecz nie udało mu się go zdobyć. Rozpoczął krótką rywalizację z Lukiem Harperem; pokonał go na gali Extreme Rules. Ambrose wziął udział w turnieju King of the Ring, lecz odpadł już w pierwszej rundzie.
Ambrose był jednym z uczestników Fatal 4-Way matchu o WWE World Heavyweight Championship na gali Payback; nie udało mu się zdobyć mistrzostwa. Wygrał walkę o tytuł z Sethem Rollinsem na Elimination Chamber, jednak jako, że była to wygrana przez dyskwalifikację, tytuł nie zmienił właściciela. Ambrose ukradł Rollinsowi pas i zażądał Ladder matchu o mistrzostwo na Money in the Bank. Walkę na gali wygrał Rollins.
Tuż po Money in the Bank, Ambrose ponownie połączył siły z Romanem Reignsem. Na SummerSlam, Ambrose i Reigns pokonali Braya Wyatta i Luke’a Harpera. Dzień później, w trakcie walki rewanżowej, zostali zaatakowani przez debiutującego Brauna Strowmana. Na gali Night of Champions, drużyna Ambrose’a, Chrisa Jericho i Reignsa została pokonana przez The Wyatt Family.
W listopadzie 2015 wziął udział w turnieju mającym wyłonić nowego właściciela WWE World Heavyweight Championship. Przegrał w walce finałowej z Romanem Reignsem, na gali Survivor Series.
Intercontinental Champion, różne rywalizacje (2015-2016).
Ambrose zdobył miano pretendenta do Intercontinental Championship, będącego w posiadaniu Kevina Owensa. Zdobył mistrzostwo w walce z Owensem na gali . Na Royal Rumble 2016 obronił pas Last Man Standing matchu z Owensem; wziął też udział w Royal Rumble matchu, został wyeliminowany jako ostatni. Następnej nocy na "Raw", Ambrose został zmuszony do obrony tytułu w Fatal 5-Way matchu; stracił mistrzostwo na rzecz Kevina Owensa.
Na gali Fastlane wziął udział w Triple Threat matchu, mającym wyłonić przeciwnika dla Triple H’a na WrestleManii 32; został przypięty przez Reignsa. Następnego dnia przed rozpoczęciem "Raw" opublikowano filmik ukazujący Brocka Lesnara atakującego Ambrose’a po dotarciu na arenę. Ambrose musiał zostać odwieziony do pobliskiego szpitala. Na tym samym "Raw", Paul Heyman ogłosił, że Brock Lesnar zmierzy się z jakimkolwiek wrestlerem, który będzie na tyle odważny, by z nim zawalczyć. Ambrose wjechał na arenę karetką i przyjął wyzwanie. Stypulacją ich pojedynku miał być No Holds Barred Street Fight.
29 lutego na "Raw", Ambrose wyzwał Triple H’a na pojedynek o WWE World Heavyweight Championship. Przegrał walkę z mistrzem na gali Roadblock.
Ambrose kontynuował feud z Lesnarem; 14 marca otrzymał prezent od Micka Foleya – kij bejsbolowy opleciony drutem kolczastym (była to broń często używana przez Foleya). W następnym tygodniu otrzymał piłę łańcuchową od Terry’ego Funka. 24 marca na "SmackDown" wdał się w bójkę z Lesnarem i The Wyatt Family. Na WrestleManii 32 został pokonany przez Lesnara; w czasie walki użył podarowanych mu wcześniej przedmiotów.
Po WrestleManii, Ambrose rozpoczął rywalizację z Chrisem Jericho. Manager Generalny "Raw", Shane McMahon pozwolił mu przejąć talk-show Jericho, "The Highlight Reel" i przemienić go w "The Ambrose Asylum". Rosnące napięcie pomiędzy zawodnikami doprowadziło do walki na gali Payback, z której zwycięsko wyszedł Ambrose. Następnej nocy na "Raw", Stephanie McMahon odwołała segment "The Ambrose Asylum" i zastąpiła go talk-showem Chrisa Jericho. Jericho wyszedł do ringu i zaatakował Ambrose’a. Tydzień później, Ambrose pobił Jericho i zniszczył jego kurtkę, zaś 12 maja na "SmackDown", Jericho zaatakował Ambrose’a i założył mu kaftan bezpieczeństwa. Na następnym "Raw", Ambrose wyzwał Jericho do walki na Extreme Rules; Jericho przyjął wyzwanie. Ambrose wyjawił, iż stypulacją ich starcia na gali będzie pierwszy w historii Asylum match – Steel Cage match z różnymi przedmiotami wiszącymi nad ringiem; Ambrose zdołał wygrać starcie.
20 czerwca 2016 na gali Money in the Bank, Ambrose wygrał Money in the Bank ladder match i walizkę z kontraktem gwarantującym pojedynek z mistrzem w wybranym przez Ambrose’a miejscu i czasie. Kontrakt wykorzystał jeszcze tej samej nocy na nowo ukoronowanym Sethu Rollinsie. Wygrał krótką walkę z mistrzem i zdobył WWE World Heavyweight Championship po raz pierwszy w swojej karierze. Następnej nocy na "Raw", Rollins i Reigns zmierzyli się ze sobą w starciu o miano pretendenckie do WWE World Heavyweight Championship, lecz nie udało się wyłonić zwycięzcy. Po pojedynku, na prośbę samego Ambrose’a, Współmenedżer Generalny "Raw" Shane McMahon ogłosił, że wszyscy trzej byli członkowie The Shield zawalczą w Triple Threat matchu o główne mistrzostwo WWE na gali Battleground. 18 lipca, Ambrose i Rollins zmierzyli się w starciu o WWE Championship, lecz nie udało się wyłonić zwycięzcy tego pojedynku. Shane McMahon zadecydował, że rewanż między zawodnikami odbędzie się następnego dnia, na specjalnym odcinku SmackDown. Na tymże odcinku, w wyniku WWE Draftu, Rollins i Reigns zostali członkami brandu Raw, zaś Ambrose – brandu SmackDown. Ambrose zdołał pokonać Rollinsa w walce o WWE Championship. Na gali SummerSlam obronił tytuł w walce z Dolphem Zigglerem. Rozpoczął rywalizację z A.J. Stylesem. 30 sierpnia Styles zainterweniował w starcie Ambrose’a z Baronem Corbinem. Ambrose zdołał skontrować "Phenomenal Forearm" Stylesa, przez co ten wylądował na linach. Na następnym "SmackDown" pretendent odwdzięczył się mistrzowi, wykonując na nim "low blow". Na gali Backlash, Styles zakończył trwające 84 dni panowanie Ambrose’a jako WWE World Championa stając się nowym mistrzem. 1 listopada na odcinku "SmackDown" po pokonaniu Stylesa w walce bez tytułu na szali, Ambrose stał się ponownie pretendentem do tytułu; w międzyczasie stał się mentorem Jamesa Ellswortha ustanawiając walkę wieczoru na gali . Na gali Survivor Series, Ambrose i Styles byli częścią męskiej drużyny "SmackDown" w 5-on-5 Survivor Series Tag Team Elimination matchu. Podczas walki wyeliminowany Ambrose zaatakował Stylesa powodując zaś jego eliminację z pojedynku. Na gali TLC, Ambrose przegrał ze Stylesem po interwencji ze strony Ellswortha, który zdradził swojego przyjaciela i zepchnął z drabiny. Dwa dni później na tygodniówce "SmackDown Live" przegrał walkę z The Mizem o WWE Intercontinental Championship po ponownym pojawieniu się obok ringu przez Ellswortha.
Pod koniec 2016 rozpoczął rywalizację z The Mizem, gdzie Renee Young przeprowadziła wywiad z Mizem po jego skutecznej obronie tytułu przeciwko Apollo Crewsowi. Po tym jak Young spytała Miza odnośnie do „obsesji wobec Ambrose’a”, Miz odpowiedział sarkastycznie, że to ona (poza wrestlingiem) jest w związku z Deanem, wskutek czego Young spoliczkowała Miza. 3 stycznia na odcinku "SmackDown Live", Ambrose pokonał Miza w walce o tytuł i stał się dwukrotnym posiadaczem Intercontinental Championship. Na gali Royal Rumble wziął udział w Royal Rumble matchu jako 12. uczestnik, lecz po 27 minutach został wyeliminowany przez Brocka Lesnara. Na gali Elimination Chamber wziął udział w tytułowej walce o WWE Championship, lecz po wyeliminowaniu Barona Corbina został przez niego zaatakowany i spowodowało to eliminację Ambrose’a. Doprowadziło to do rywalizacji, podczas której Ambrose obronił Intercontinental Championship w walce z Corbinem podczas pre-show WrestleManii 33.
10 kwietnia podczas odbywającego się Superstar Shake-up, Ambrose oraz Intercontinental Championship zostały przeniesione do rosteru Raw. W tym samym dniu pokonał Kevina Owensa w walce wieczoru. Dean rozpoczął feud z The Mizem. Na Extreme Rules stracił swoje Intercontinental Championship, przegrywając z Mizem. Na Great Balls of Fire ponownie przegrał z "A-Listerem" rewanż o pas w wyniku ingerencji The Miztourage (Bo Dallas &amp; Curtis Axel) oraz Maryse. Na Raw przed Summerslam zjednoczył się z Sethem Rollinsem. Na największej gali lata, razem z "Architektem" pokonał Cesaro i Sheamusa zdobywając WWE Raw Tag Team Championship.
Zjednoczenie The Shield oraz Koniec Kariery w WWE (2017-2019)
9 października 2017 na tygodniówce Raw – Roman Reigns, Dean Ambrose i Seth Rollins zjednoczyli się po trzech latach rozpadu. Powróciło The Shield. W ramach feudu The Shield m.in. z The Mizem, Cesaro i Sheamusem, Generalny Menedżer Raw, Kurt Angle ustanowił na mecz pomiędzy Deanem Ambrose’em, Sethem Rollinsem i zastępującym "Big Doga" – Kurtem Angle, a The Mizem, Kane’em, Braunem Strowmanem, Cesaro i Sheamusem. Walkę wygrało The Shield i Angle. 6 listopada podczas Raw, Dean i Seth stracili swoje tytuły tag teamowe przeciwko Cesaro i Sheamusowi. Uwagę członków Shield zwrócili wychodzący członkowie The New Day – Kofi, Big E i Xavier Woods. Wykorzystał to Sheamus, wykonując na Rollinsie "Brogue Kick". Irlandczyk przypiął Kingslayera, ten nie odkopał, a Cesaro i Sheamus zdobyli WWE Raw Tag Team Championship. W wyniku brawlu na backstage’u i ataku Samoa Joe Dean Ambrose doznał kontuzji tricepsa, która wykluczyła go z akcji na 9 miesięcy.
Ponownie na ring powrócił, 13 sierpnia 2018, podczas Monday Night Raw. 23 października 2018, Dean Ambrose wraz z Sethem Rollinsem, stoczyli pojedynek o Raw Tag Team Championship. Wygrali, a po walce Ambrose, przeszedł Heel Turn wykonując Dirty Deeds na Rollinsie. Storyline miał finał na TLC 2018, gdzie Dean Ambrose, walczył o Intercontinental Championship z Sethem Rollinsem. Wyszedł ze starcia zwycięsko. 15 stycznia 2019 na Monday Night Raw Ambrose musiał bronić tytułu w Triple Threat Matchu przeciwko Bobby’emu Lashleyowi oraz Sethowi Rollinsowi. Tytuł zdobył Bobby Lashley poprzez przypięcie. Wystąpił jeszcze w Royal Rumble 2019. 4 marca 2019, tydzień po powrocie, Romana Reignsa do WWE, poprosił on by ostatni raz, zjednoczyć siły i wystąpić na gali FASTLANE jako The Shield. Tego dnia The Shield zjednoczyło się po raz ostatni, a na Fastlane pokonali oni w Six Man Tag-Team Matchu, Drew McIntyre’a, Barona Corbina oraz Bobby’ego Lashleya. 9 kwietnia 2019 skończył on przygodę z WWE.
All Elite Wrestling (2019).
25 maja 2019 pod pseudonimem Jon Moxley zadebiutował na gali nowej federacji All Elite Wrestling Double or Nothing, atakując po walce Chrisa Jericho oraz Kenny’ego Omegę. Zdobył AEW Championship na gali Revolution 29 lutego 2020 pokonując Chrisa Jericho.
Inne media.
Good zagrał główną rolę w produkcji WWE Studios "12 Rounds 3: Lockdown". Wystąpił też w dwóch odcinkach "Swerved" – programu nadawanego na WWE Network.
Życie prywatne.
Good wychowywał się w zaniedbanej, wschodniej części Cincinnati. Jako dziecko był wielkim fanem Breta Harta, używał wrestlingu jako ucieczki od otaczającego go trudnego środowiska. Rok po rozpoczęciu treningów wrestlerskich rzucił naukę w liceum. Jest fanem NHL i NFL, a jego ulubionymi drużynami są Cincinnati Bengals i Philadelphia Flyers.
Obecnie spotyka się z konferansjerką WWE, Renee Paquette, znaną też pod pseudonimem Renee Young.
Ruchy używane w wrestlingu.
Inne ruchy
Tornado DDT
Motywy muzyczne

</doc>
<doc id="2921355" url="https://pl.wikipedia.org/wiki?curid=2921355" title="Bowie (Teksas)">
Bowie (Teksas)

Bowie – miasto w Stanach Zjednoczonych, w stanie Teksas, w hrabstwie Montague.
Demografia.
Według przeprowadzonego przez United States Census Bureau spisu powszechnego w 2010 roku miasto liczyło 5 218 mieszkańców. Natomiast skład etniczny w mieście wyglądał następująco: Biali 91,9%, Afroamerykanie 0,2%, Azjaci 0,7%, pozostali 7,2%.

</doc>
<doc id="2921356" url="https://pl.wikipedia.org/wiki?curid=2921356" title="Maurice Gatsonides">
Maurice Gatsonides

Maurice „Maus” Gatsonides (ur. 14 lutego 1911 w Gombong, zm. 29 listopada 1998 w Heemstede) – holenderski kierowca rajdowy i wynalazca.
Życiorys.
Gatsonides urodził się w mieście Gombong położonym w prowincji Jawa Środkowa w Holenderskich Indiach Wschodnich (obecnie Indonezja). W 1958 założył firmę "Gatsometer BV" w Holandii. Wynalazca fotoradaru Gatso, pierwszego urządzenia służącego do pomiaru prędkości używanego do dnia dzisiejszego przez policję w wielu państwach świata.

</doc>
<doc id="2921361" url="https://pl.wikipedia.org/wiki?curid=2921361" title="Chupacabra – mroczne otchłanie">
Chupacabra – mroczne otchłanie

Chupacabra – mroczne otchłanie (ang. "Chupacabra: Dark Seas") – amerykański horror z 2005 roku w reżyserii Johna Shepphirda. Wyprodukowany Sony Pictures Home Entertainment i Regent Worldwide Sales.
Fabuła.
Doktor Peña chwyta chupacabrę – tajemnicze stworzenie, które bardzo szybko się porusza i wysysa ze swoich ofiar całą krew. Naukowiec przemyca ją na pokład luksusowego statku, którym dowodzi kapitan Randolph (John Rhys-Davies). Zwierzę wydostaje się z klatki i rozpoczyna polowanie.

</doc>
<doc id="2921363" url="https://pl.wikipedia.org/wiki?curid=2921363" title="Marcin Cieński (rotmistrz)">
Marcin Cieński (rotmistrz)

Marcin Cieński z Cieni herbu Pomian (ur. 1640 - zm. 1719) – żołnierz, towarzysz pancerny, rotmistrz chorągwi husarskiej, podkomorzy sieradzki w latach 1701-1715, chorąży większy sieradzki w latach 1676-1701.
Życiorys.
Marcin Cieński urodził się ok. 1640 w Cieni w ziemi sieradzkiej, w rodzinie szlacheckiej Cieńskich herbu Pomian, jego rodzicami byli Wojciech i Jadwiga z Trzebickich herbu Łabędź, kasztelanka wieluńska. Odziedziczył Sarnów, Korablew, Tuklęcz, Wilków oraz Popiel .
W 1670 Cieński był towarzyszem w chorągwi husarskiej hetmana Jana Sobieskiego, pod którego dowództwem walczył z Kozakami i Tatarami w kampaniach w latach 1671 i 1672. Był jednym z delegatów wojska koronnego na sejm, którzy bronili Sobieskiego przed intrygami obozu królewskiego.
W 1678 ożenił się z Joanną Jadwigą Koniecpolską h. Pobóg. Żona jako wiano wniosła rozległe dobra Kaszewice, tam też zamieszkali.
Marcin Cieński był siostrzeńcem biskupa krakowskiego i podkanclerza koronnego Andrzeja Trzebickiego. Wuj zapisał mu w testamencie 50 000 zł.
W 1673 dzięki koneksjom Trzebickiego otrzymał list przypowiedni na zaciąg do 100-konnej chorągwi pancernej, którą dowodził 11 listopada 1673 w bitwie pod Chocimiem. Jako rotmistrz walczył niemal we wszystkich kampaniach Sobieskiego.
Zasłużył się bitwie pod Żurawnem w październiku 1676, dowodził tam chorągwią husarską oraz poprowadził udaną " wycieczkę" przeciw Turkom. Po zakończeniu wojny Jan III Sobieski mianował go chorążym sieradzkim.
W kampanii 1683 dowodził chorągwią husarską z ziemi sieradzkiej (100 koni). Formacja ta 12 września wzięła udział w decydującej szarży w bitwie pod Wiedniem. Marcin Cieński walczył również pod Parkanami oraz innych starciach z Turkami w kampanii węgierskiej (1683).
Podczas wyprawy na Budziak w 1686 Cieński był dowódcą 4 chorągwi jazdy. W 1700 dowodził wspólnie z Baltazarem Wilgą wyprawą na Ukrainę, poprowadzili przeciwko zbuntowanym kozakom Semena Paleja czterotysięczny korpus jazdy z kilkoma armatami. We wrześniu oblegano wojska kozackie w ufortyfikowanym Chwastowie. Po zdobyciu przez wojska polskie zewnętrznych obwałowań, przerwano działania wojenne na polecenie króla Augusta II, który planował wykorzystać kozaków w wojnie ze Szwecją .
Poseł na sejm pacyfikacyjny 1699 roku z województwa sieradzkiego.
Owdowiał, około roku 1690 ożenił się po raz drugi z Jadwigą Pstrokońską z Burzenina h. Poraj. Z tego związku dzieci : Kasper (1690–1750), Katarzyna(1690–1725) i Maciej (1700 - ?).
Legendarna stała się jego niezwykła siła, wspomina o tym Zygmunt Gloger w Encyklopedii Staropolskiej:
"Przewyższał Augusta siłą Marcin Cieński z Cienia w Sieradzkiem, dzielny wojownik z czasów Sobieskiego a regimentarz za Augusta II. Gdy raz król zaprosił go do siebie i zapragnął widzieć dowody jego siły, regimentarz podane sobie sztaby żelazne pozakręcał na szyi dwom królewskim drabantom, którzy stali na warcie. Gdy król sam nie dał rady szyn tych odkręcić, posłano po znanego z siły kowala. Ale i ten nie podołał, mówiąc, że trzebaby łby w ogień wsadzić i szyny rozgrzać, aby drabantów z żelaznego jarzma uwolnić. Wtedy dopiero Cieński rozwinął sztaby z łatwością, pokazując, że od króla i kowala jest silniejszym".
W latach 1703–1713 Marcin Cieński był podkomorzym województwa sieradzkiego. Zmarł ok. 1715.

</doc>
<doc id="2921365" url="https://pl.wikipedia.org/wiki?curid=2921365" title="Skoki do wody na Letnich Igrzyskach Olimpijskich 1912 – skoki standardowe i dowolne z wieży kobiet">
Skoki do wody na Letnich Igrzyskach Olimpijskich 1912 – skoki standardowe i dowolne z wieży kobiet

Skoki standardowe i dowolne z wieży kobiet były jedną z konkurencji skokowych rozgrywanych podczas V Igrzysk Olimpijskich w Sztokholmie. Zawody zostały rozegrane 10 i 13 lipca na stadionie pływackim w zatoce Djurgården.
Konkurencja ta była pierwszą kobiecą konkurencją w skokach do wody w historii igrzysk olimpijskich. Obejmowała dwa określone skoki z wieży pięciometrowej, trzy określone z wieży dziesięciometrowej oraz trzy dowolne z wieży dziesięciometrowej. Dwanaście z czternastu zawodniczek oraz siedem z ośmiu finalistek stanowiły reprezentantki gospodarzy. Margareta "Greta" Johansson wygrała łatwo, otrzymując najwyższe noty u wszystkich pięciu sędziów. Otrzymała złoty medal oraz Challange Trophy za skoki z wieży kobiet, ufundowany przez Christinę Nilsson, hrabinę Casa Miranda.
Wyniki.
Eliminacje.
Po dwie zawodniczki z każdej grupy, z najmniejszą liczbą punktów oraz cztery najlepsze zawodniczki z pozostałych miejsc awansowało do finału.
Grupa I
Grupa II
Finał.
Oceny sędziowskie miały pierwszeństwo. Punkty decydowały o kolejności w przypadku remisu

</doc>
<doc id="2921370" url="https://pl.wikipedia.org/wiki?curid=2921370" title="Generalne Gubernatorstwo Belgijskie">
Generalne Gubernatorstwo Belgijskie

Generalne Gubernatorstwo Belgijskie () – władze ustanowione na części okupowanego w czasie I wojny światowej terytorium Belgii, istniejące od 26 sierpnia 1914, ze stolicą w Brukseli. 
26 sierpnia 1914 feldmarszałek Colmar von der Goltz został mianowany gubernatorem wojskowym Belgii. 27 listopada 1914 zastąpił go generał Moritz von Bissing, pełniąc funkcję generalnego gubernatora do kwietnia 1917. Ostatnim niemieckim generalnym gubernatorem w Belgii, od maja 1917, był generał Ludwig von Falkenhausen.
Wkrótce po nominacji Bissinga, dowództwo niemieckie podzieliło Belgię na trzy „strefy okupacyjne”. Większość okupowanego obszaru Belgii, obejmującego Brukselę, stanowiło Generalne Gubernatorstwo. Pozostała część terytorium Belgii stanowiła obszar operacyjny sił zbrojnych. I tak pod kontrolą niemieckiej 4 Armii znajdował się obszar obejmujący Gandawę i Antwerpię. Natomiast Cesarska Marynarka Wojenna kontrolowała wybrzeża Belgii.
Niemiecka administracja okupacyjna dążyła do zachowania przedwojennej administracji oraz zarządzania terenami okupowanymi przy pomocy niewielkiej liczby niemieckich oficerów i urzędników z odpowiednimi umiejętnościami językowymi i administracyjnymi. Niemiecka administracja starała się wykorzystać etniczne napięcia pomiędzy Flamandami i Walonami, rozważając utworzenie po wojnie protektoratu we Flandrii oraz planując gospodarczą eksploatację Walonii.

</doc>
<doc id="2921372" url="https://pl.wikipedia.org/wiki?curid=2921372" title="Ennis (Teksas)">
Ennis (Teksas)

Ennis – miasto w Stanach Zjednoczonych, w stanie Teksas, w hrabstwie Ellis. Jest jednym z najbardziej wysuniętych na południe przedmieść metropolii Dallas–Fort Worth. Według spisu w 2020 roku liczy ponad 20 tys. mieszkańców, w tym 46,1% to Latynosi i 15,2% to czarni lub Afroamerykanie.
Miasto zostało nazwane na cześć Corneliusa Ennisa, burmistrza Houston i dyrektora "Houston and Texas Central Railroad", na której terenie powstało.

</doc>
<doc id="2921373" url="https://pl.wikipedia.org/wiki?curid=2921373" title="Konstantin Sokolenko">
Konstantin Sokolenko

Konstantin Iwanowicz Sokolenko (ros. Константин Иванович Соколенко; ur. 9 listopada 1987 w Leninogorsku) – kazachski skoczek narciarski i kombinator norweski, medalista mistrzostw kraju w skokach narciarskich. Mistrz sportu klasy międzynarodowej republiki Kazachstanu. Jego pierwszym trenerem był Walerij Akimowicz Bolda.
Przebieg kariery.
Kombinacja norweska.
W sezonie 2005/2006 został mistrzem Kazachstanu w kombinacji norweskiej. Na międzynarodowej arenie zadebiutował 1 lutego 2006 w Kranju podczas mistrzostw świata juniorów w narciarstwie klasycznym. Wystąpił wówczas w dwóch konkurencjach kombinacji norweskiej. Zajął 51. miejsce w pierwszych zawodach indywidualnych i 55. miejsce w drugim konkursie.
W 2006 wystartował w Letnim Grand Prix. W dwóch konkursach zdobył punkty – 18 sierpnia w Kandersteg (28. miejsce) i 23 sierpnia w Berchtesgaden (21. miejsce). W 2007 wystąpił także na mistrzostwach świata w Sapporo. W konkurencjach indywidualnych zajął 42. i 48. miejsce, a drużynowo był dziesiąty.
W 2009 uczestniczył głównie w zawodach Pucharu Kontynentalnego. Najwyższe lokaty zajął 24 stycznia w Kranju, gdzie był szesnasty oraz 1 lutego w Titisee-Neustadt, gdzie uplasował się na 18. miejscu. W tym samym roku wystartował w zawodach Pucharu Świata w Klingenthal, jednak w obu konkursach wystąpił tylko w serii skoków narciarskich a następnie nie przystępował do biegu, prawdopodobnie ze względu na niską lokatę po skoku i po rundzie prowizorycznej, gdy w niedzielę odwołano skoki. Podczas mistrzostw świata w 2009 w Libercu wystartował w trzech konkurencjach i zajął 42., 52. i 54. miejsce.
2 stycznia 2010 w Oberhofie zadebiutował w zawodach Pucharu Świata, zajmując 51. miejsce. W tym sezonie zaliczył jeszcze trzy występy w zawodach tej rangi, jednak dwóch z nich nie ukończył. 31 stycznia w Seefeld in Tirol zajął natomiast 42. miejsce. W 2012 roku został zgłoszony do dwóch konkursów Pucharu Świata w Ałmaty – w obu oddał po jednym skoku a następnie nie przystępował do biegu.
Skoki narciarskie.
28 sierpnia 2010 w Örnsköldsvik po raz pierwszy w karierze wystartował w międzynarodowym konkursie skoków narciarskich. W zawodach FIS Cup zajął wówczas czwarte miejsce. 25 września tego samego roku w Ałmaty zadebiutował w Pucharze Kontynentalnym i zajął trzynaste miejsce. Sezon zimowy Pucharu Świata w skokach rozpoczął od startu w Ruce, gdzie zajął dwunaste miejsce w konkursie drużynowym. W kwalifikacjach do zawodów indywidualnych został zdyskwalifikowany. W kolejnych zawodach kilka razy występował w seriach kwalifikacyjnych, ale ani razu nie awansował do konkursu głównego. Na przełomie stycznia i lutego wystąpił w zimowych igrzyskach azjatyckich. W obu konkursach skoków uplasował się na dziewiątym miejscu.
W sezonie 2011/2012 startował przede wszystkim w Pucharze Kontynentalnym, jednak ani razu nie zdołał zdobyć punktów do klasyfikacji generalnej. Łącznie, w sezonie tylko dwukrotnie znalazł się w czołowej trzydziestce zawodów FIS Cup. Miało to miejsce 9 i 10 grudnia w Notodden, gdzie uplasował się na 24. i 20. miejscu.
W sezonie 2012/2013 także startował głównie w Pucharze Kontynentalnym i również tym razem nie zdobył żadnych punktów. Najlepszym jego wynikiem było 32. miejsce z Niżnego Tagiłu. Wystąpił natomiast na mistrzostwach świata w Val di Fiemme. Ani razu nie awansował do indywidualnych konkursów głównych w skokach narciarskich, a wraz z Sabyrżanem Muminowem, Aleksiejem Korolowem i Radikiem Żaparowem zajął ostatnie, dwunaste miejsce w konkursie drużynowym.
W letnim sezonie 2014/2015 zajął dwa 8. miejsca w Letnim Pucharze Kontynentalnym we Frenštácie, zaś 20 i 21 września wywalczył swoje dotychczasowe największe osiągnięcie w narciarskiej karierze – zdobycie punktów w Letnim Grand Prix w Ałmaty (20. i 23. miejsce). 23 listopada 2014 w Klingenthal zadebiutował w konkursie indywidualnym Pucharu Świata, zajmując 48. miejsce. Ostatnim występem Sokolenki w sezonie 2014/15 był Puchar Kontynentalny w Wiśle, gdzie w pierwszym dniu został zdyskwalifikowany, a w drugim zajął 38. miejsce. Do startów w międzynarodowych zawodach powrócił w styczniu 2016. Wziął udział w Pucharze Świata w Zakopanem, gdzie wraz z drużyną zajął ostatnie, 10. miejsce. W lutym 2016 wziął udział w zawodach Pucharu Świata w Ałmaty, zajmując w jednym z konkursów 49. pozycję.
W sezonie 2016/2017 nie zdobył żadnego punktu do klasyfikacji generalnej wszystkich cyklów FIS. Brał udział w zimowych igrzyskach azjatyckich w Sapporo 2017, gdzie zdobył wraz z Sabirżanem Muminowem, Siergiejem Tkaczenką i Maratem Żaparowem srebrny medal drużynowo. W konkursie indywidualnym na skoczni Miyanomori Sokolenko zajął 9. miejsce, zaś na Okurayamie miejsce 10. 23 marca 2017 w Planicy pobił swój rekord życiowy, skacząc na odległość 165 m.
Sezon 2017/2018 zakończył się dla Sokolenki po raz kolejny brakiem punktów w klasyfikacjach FIS. Udało mu się raz wystąpić w serii głównej konkursu Pucharu Świata, gdyż 4 lutego 2018 w Willingen dopuszczono do startu w I serii wszystkich zarejestrowanych zawodników. Sokolenko zajął ostatnie, 56. miejsce, skacząc na odległość 87 m.

</doc>
<doc id="2921374" url="https://pl.wikipedia.org/wiki?curid=2921374" title="Actinodaphne">
Actinodaphne

Actinodaphne – rodzaj należący do rodziny wawrzynowatych. Obejmuje około 100 gatunków występujących w tropikalnej i subtropikalnej Azji. 
Systematyka.
Rodzaj z rodziny wawrzynowatych ("Lauraceae") w obrębie rzędu wawrzynowców ("Laurales").

</doc>
<doc id="2921375" url="https://pl.wikipedia.org/wiki?curid=2921375" title="Borowa (wzgórze)">
Borowa (wzgórze)

Borowa – wzgórze (335,5 m n.p.m.) w południowo-zachodniej Polsce, we Wzgórzach Strzelińskich, na Przedgórzu Sudeckim.

</doc>
<doc id="2921380" url="https://pl.wikipedia.org/wiki?curid=2921380" title="Gawroniec (wzgórze)">
Gawroniec (wzgórze)

Gawroniec – wzgórze w południowo-zachodniej Polsce, we Wzgórzach Strzelińskich, na Przedgórzu Sudeckim.

</doc>
<doc id="2921384" url="https://pl.wikipedia.org/wiki?curid=2921384" title="Qatar Athletic Super Grand Prix 2013">
Qatar Athletic Super Grand Prix 2013

Qatar Athletic Super Grand Prix 2013 – mityng lekkoatletyczny, który odbył się 10 maja w stolicy Kataru – Dosze. Zawody były pierwszą odsłoną prestiżowej Diamentowej Ligi w sezonie 2013.
Rekordy.
Podczas mityngu ustanowiono 7 krajowych rekordów w kategorii seniorów:

</doc>
<doc id="2921385" url="https://pl.wikipedia.org/wiki?curid=2921385" title="Midlothian (Teksas)">
Midlothian (Teksas)

Midlothian – miasto w Stanach Zjednoczonych, w stanie Teksas, w hrabstwie Ellis.
Demografia.
Według przeprowadzonego przez United States Census Bureau spisu powszechnego w 2010 roku miasto liczyło 18 037 mieszkańców. Natomiast skład etniczny w mieście wyglądał następująco: Biali 88,5%, Afroamerykanie 3,6%, Azjaci 0,8%, pozostali 7,1%.

</doc>
<doc id="2921388" url="https://pl.wikipedia.org/wiki?curid=2921388" title="Zygmunt Novák">
Zygmunt Novák

Zygmunt Jan Novák (ur. 11 lipca 1897 w Tarnawie k. Skały, zm. 15 czerwca 1972 tamże) – polski architekt krajobrazu. Młodszy brat Tadeusza Nováka, posła V kadencji Sejmu II RP.
Życiorys.
Studiował na Wydziale Architektury Politechniki Lwowskiej, naukę kontynuował w Wiedniu. W 1936 był organizatorem jednego z pierwszych Biur Regionalnego Planu Zabudowania, obejmowało ono swoim obszarem Okręg Krakowski. Wykładał w Katedrze Urbanistyki Politechniki Krakowskiej. W 1950 opublikował pracę "„Przyrodnicze elementy planowania regionalnego i udział w nim architekta”", która razem z innymi pracami Zygmunta Novák jest uważana, za podstawę tzw. krakowskiej szkoły krajobrazu. W 1956 przy Katedrze Planowania Przestrzennego na Politechnice Krakowskiej powstał Zakład Projektowania Przestrzeni Zielonych, którego kierownikiem został Zygmunt Novák. W tym samym roku na Krajowym Zjeździe Państwowej Rady Ochrony Przyrody przedstawił ideę stworzenia Jurajskich Parków Krajobrazowych, była to pierwsza w historii kraju koncepcja parku krajobrazowego. W 1968 w krakowskim oddziale Polskiej Akademii Nauk założył Sekcję Architektury Krajobrazu Komisji Urbanistyki i Architektury. Był pracownikiem Wydziału Architektury Politechniki Krakowskiej oraz zasiadał w Radzie Naukowej Ojcowskiego Parku Narodowego, w stan spoczynku przeszedł w 1971. Zainicjowany przez Zygmunta Nováka Zespół Jurajskich Parków Krajobrazowych powstał w 1981, dziewięć lat po jego śmierci.

</doc>
<doc id="2921390" url="https://pl.wikipedia.org/wiki?curid=2921390" title="Pavel Fízek">
Pavel Fízek

Pavel Fízek (ur. 29 stycznia 1960) – czechosłowacki skoczek narciarski, pierwszy w historii złoty medalista mistrzostw świata juniorów w skokach narciarskich.
Zwyciężył w konkursie skoków rozegranym w 1977 roku na obiekcie Tremplin du Châble (K-87) w szwajcarskim Sainte-Croix, w ramach I Mistrzostw Świata Juniorów w Narciarstwie Klasycznym. Zdobył złoty medal, bezpośrednio wyprzedzając Matthiasa Buse z Niemieckiej Republiki Demokratycznej oraz Huberta Neupera z Austrii.
Po karierze zawodniczej był trenerem skoków narciarskich. Na przełomie wieków prowadził kadrę Czech.
Jego syn Pavel także był skoczkiem narciarskim.

</doc>
<doc id="2921395" url="https://pl.wikipedia.org/wiki?curid=2921395" title="Adidas Grand Prix 2013">
Adidas Grand Prix 2013

Adidas Grand Prix 2013 – mityng lekkoatletyczny, który odbył się 25 maja w Nowym Jorku. Zawody były trzecią odsłoną prestiżowej Diamentowej Ligi w sezonie 2013.
Rekordy.
Podczas mityngu ustanowiono 1 krajowy rekord w kategorii seniorów:

</doc>
<doc id="2921397" url="https://pl.wikipedia.org/wiki?curid=2921397" title="Ewangelia Słucka">
Ewangelia Słucka

Ewangelia Słucka – ewangeliarz prawosławny powstały w XVI wieku na dworze książąt kopylsko-słuckich. 
Historia.
Manuskrypt powstał w 1582 roku w Słucku. Jego autorem był kniaź litewski Jerzy Juriewicz Olelkowicz. Do 1917 roku rękopis przechowywany był w Monasterze Troickim w Słucku, a następnie w muzeum w Mińsku i w muzeum w Mohylewie. Zaginął w czasie II wojny światowej. Odnalazł się w 2002 roku. 
W 2009 roku został wydany drukiem przez Egzarchat Białoruski Rosyjskiego Kościoła Prawosławnego.
Opis.
Rękopis Ewangelii Słuckiej został napisany w języku cerkiewnosłowiańskim, ustawem, na 259 arkuszach po dwie kolumny na stronie, w każdej kolumnie 20 wierszy. Do jego sporządzenia wykorzystano atramenty różnego koloru oraz płynne złoto.

</doc>
<doc id="2921399" url="https://pl.wikipedia.org/wiki?curid=2921399" title="Rachel Roberts">
Rachel Roberts

Rachel Roberts (ur. 20 września 1927 w Llanelli, zm. 26 listopada 1980) – walijska aktorka filmowa i telewizyjna.
Filmografia.
seriale
film
Nagrody.
Została trzykrotnie uhonorowana nagrodą BAFTA.

</doc>
<doc id="2921403" url="https://pl.wikipedia.org/wiki?curid=2921403" title="Red Oak (Teksas)">
Red Oak (Teksas)

Red Oak – miasto w Stanach Zjednoczonych, w stanie Teksas, w hrabstwie Ellis.
Demografia.
Według przeprowadzonego przez United States Census Bureau spisu powszechnego w 2010 roku miasto liczyło 10 769 mieszkańców. Natomiast skład etniczny w mieście wyglądał następująco: Biali 71,7%, Afroamerykanie 16,9%, Azjaci 0,5%, pozostali 10,9%.

</doc>
<doc id="2921407" url="https://pl.wikipedia.org/wiki?curid=2921407" title="Skoki do wody na Letnich Igrzyskach Olimpijskich 1912 – skoki standardowe i dowolne z wieży mężczyzn">
Skoki do wody na Letnich Igrzyskach Olimpijskich 1912 – skoki standardowe i dowolne z wieży mężczyzn

Skoki standardowe i dowolne z wieży mężczyzn były jedną z konkurencji skokowych rozgrywanych podczas V Igrzysk Olimpijskich w Sztokholmie. Zawody zostały rozegrane 12 i 15 lipca na stadionie pływackim w zatoce Djurgården.
W ramach tej konkurencji zawodnicy musieli oddać określone skoki:
Adlerz prowadził w notach sędziowskich przed swoim ostatnim skokiem – w tył ze stania. Popełnił jednak błąd przez co w ocenie tego skoku wyprzedził go zawodnik niemiecki Zürner. Jednakże, cała ocena wszystkich jego skoków pozwoliła mu wygrać tę konkurencję.
Wyniki.
Eliminacje.
Po dwóch zawodników z każdej grupy, z najmniejszą liczbą punktów oraz dwaj najlepsi zawodnicy z pozostałych miejsc awansowało do finału.
Grupa I
Grupa II
Grupa III
Finał.
Oceny sędziowskie miały pierwszeństwo. Punkty decydowały o kolejności w przypadku remisu.

</doc>
<doc id="2921412" url="https://pl.wikipedia.org/wiki?curid=2921412" title="Skoki do wody na Letnich Igrzyskach Olimpijskich 1912 – skoki standardowe z wieży mężczyzn">
Skoki do wody na Letnich Igrzyskach Olimpijskich 1912 – skoki standardowe z wieży mężczyzn

Skoki standardowe z wieży mężczyzn były jedną z konkurencji skokowych rozgrywanych podczas V Igrzysk Olimpijskich w Sztokholmie. Zawody zostały rozegrane 6 i 11 lipca na stadionie pływackim w zatoce Djurgården.
W ramach tej konkurencji zawodnicy musieli oddać określone próby z listy trzynastu skoków:
Wyniki.
Eliminacje.
Po jednym zawodniku z każdej grupy, z najmniejszą liczbą punktów oraz czterej najlepsi zawodnicy z pozostałych miejsc awansowało do finału.
Grupa I
Grupa II
Grupa III
Grupa IV
Finał.
Oceny sędziowskie miały pierwszeństwo. Punkty decydowały o kolejności w przypadku remisu.

</doc>
<doc id="2921431" url="https://pl.wikipedia.org/wiki?curid=2921431" title="Golden Gala 2013">
Golden Gala 2013

Golden Gala 2013 – mityng lekkoatletyczny, który odbył się 6 czerwca na Stadio Olimpico w Rzymie. Zawody były piątą odsłoną prestiżowej Diamentowej Ligi w sezonie 2013.
Rekordy.
Podczas mityngu ustanowiono 1 krajowy rekord w kategorii seniorów:

</doc>
<doc id="2921449" url="https://pl.wikipedia.org/wiki?curid=2921449" title="Piłka ręczna na Igrzyskach Panamerykańskich 2003">
Piłka ręczna na Igrzyskach Panamerykańskich 2003

Turnieje piłki ręcznej na XIV Igrzyskach Panamerykańskich odbyły się w dniach 2–12 sierpnia 2003 roku w Santo Domingo.
Był to piąty turniej męski i czwarty żeński w historii tej imprezy. Służyły one jednocześnie jako kwalifikacje do IO 2004
Zwyciężając w zawodach do olimpijskiego turnieju awansowały męska i żeńska reprezentacja Brazylii.

</doc>
<doc id="2921450" url="https://pl.wikipedia.org/wiki?curid=2921450" title="Wyżeł gaskoński">
Wyżeł gaskoński

Wyżeł gaskoński – rasa psa należąca do grupy wyżłów, zaklasyfikowana do sekcji wyżłów kontynentalnych, w podsekcji psów w typie gończego, typ wyżłowaty, podległa próbom pracy.
Występują dwa typy wyżłów francuskich: duże (typ gaskoński) oraz małe (typ pirenejski). Oba typy psów wywodzą się z południowo-zachodniej Francji oraz z centralnego rejonu Pirenejów, gdzie były hodowane w czystości rasy.
Wygląd.
Wyżeł gaskoński to pies o średnich proporcjach ciała, silny, krzepki, o mocnej budowie i szlachetnym wyglądzie. Jego skóra jest elastyczna i dość luźna.
Włos gruby, dobrze okrywający ciało; delikatniejszy na głowie i uszach. Umaszczenie może występować:

</doc>
<doc id="2921457" url="https://pl.wikipedia.org/wiki?curid=2921457" title="Herculis 2013">
Herculis 2013

Herculis 2013 – mityng lekkoatletyczny, który odbywał się 19 lipca w Monako. Zawody były kolejną odsłoną prestiżowej Diamentowej Ligi w sezonie 2013.

</doc>
<doc id="2921460" url="https://pl.wikipedia.org/wiki?curid=2921460" title="Skoki do wody na Letnich Igrzyskach Olimpijskich 1912 – skoki z trampoliny mężczyzn">
Skoki do wody na Letnich Igrzyskach Olimpijskich 1912 – skoki z trampoliny mężczyzn

Skoki z trampoliny mężczyzn były jedną z konkurencji skokowych rozgrywanych podczas V Igrzysk Olimpijskich w Sztokholmie. Zawody zostały rozegrane 8 i 9 lipca na stadionie pływackim w zatoce Djurgården.
Ta konkurencja obejmowała dwa standardowe skoki z trampoliny metrowej, dwa standardowe skoki z trampoliny trzymetrowej oraz trzy skoki dowolne z trampoliny trzymetrowej wybrane z listy 18 różnych skoków. 
Zawodnicy niemieccy zajęli pierwsze cztery miejsca. Po skokach standardowych prowadzili obrońca tytułu Zürner oraz Günther. Szwed Jansson znajdował się na trzecim miejscu. Najlepiej przez skoki dowolne przeszedł Günther - dostał pierwsze miejsce od czterech z pięciu sędziów.
Wyniki.
Eliminacje.
Po dwóch zawodników z każdej grupy, z najmniejszą liczbą punktów oraz dwaj najlepsi zawodnicy z pozostałych miejsc awansowało do finału.
Grupa I
Grupa II
Grupa III
Finał.
Oceny sędziowskie miały pierwszeństwo. Punkty decydowały o kolejności w przypadku remisu.

</doc>
<doc id="2921464" url="https://pl.wikipedia.org/wiki?curid=2921464" title="Frido von Senger">
Frido von Senger



</doc>
<doc id="2921467" url="https://pl.wikipedia.org/wiki?curid=2921467" title="Athletissima 2013">
Athletissima 2013

Athletissima 2013 – mityng lekkoatletyczny, który odbył się 4 lipca w Lozannie. Zawody były kolejną odsłoną Diamentowej Ligi w sezonie 2013.
Rekordy.
Podczas mityngu ustanowiono 3 krajowe rekordy w kategorii seniorów:

</doc>
<doc id="2921469" url="https://pl.wikipedia.org/wiki?curid=2921469" title="Oreothlypis">
Oreothlypis

Oreothlypis – rodzaj ptaka z rodziny lasówek (Parulidae).
Występowanie.
Rodzaj obejmuje gatunki występujące w Ameryce Centralnej i Meksyku.
Morfologia.
Długość ciała 11–12 cm, masa ciała 7–13 g.
Systematyka.
Etymologia.
Nazwa rodzajowa jest połączeniem słów z języka greckiego: "oros", "oreos" – „góra” (to znaczy wulkan Irazú, Kostaryka) oraz "thlupis" – niezidentyfikowany mały ptak, być może jakaś zięba lub pokrzewka. W ornitologii "thlypis" oznacza albo cienkodziobą tanagrę lub, jak w tym przypadku, lasówkę.
Podział systematyczny.
Taksony umieszczone w "Oreothlypis" na podstawie badań genetycznych. Do rodzaju należą następujące gatunki:

</doc>
<doc id="2921472" url="https://pl.wikipedia.org/wiki?curid=2921472" title="Egzostoza">
Egzostoza



</doc>
<doc id="2921473" url="https://pl.wikipedia.org/wiki?curid=2921473" title="Bangladesz na Letnich Igrzyskach Paraolimpijskich 2004">
Bangladesz na Letnich Igrzyskach Paraolimpijskich 2004

Bangladesz na Letnich Igrzyskach Paraolimpijskich w Atenach był reprezentowany przez 1 zawodnika – biegacza Mokshuda Mokshuda.

</doc>
<doc id="2921474" url="https://pl.wikipedia.org/wiki?curid=2921474" title="Powierzchnia grzbietowa śródmózgowia">
Powierzchnia grzbietowa śródmózgowia

Powierzchnia grzbietowa śródmózgowia tworzona jest przede wszystkim przez blaszkę pokrywy (łac. "lamina tecti") zwaną dawniej blaszką czworaczą, w której znajdują się dwie pary wzgórków – górne i dolne.
Od każdego ze wzgórków w kierunku bocznym, biegnie do przodomózgowia pasmo istoty białej, zwane ramieniem wzgórka, które to zdąża w stronę ciała kolankowatego bocznego Ramie wzgórka dolnego (łac. "brachium colliculi inferioris") dochodzi do ciała kolankowatego przyśrodkowego. natomiast ramię wzgórka górnego (łac. "brachium colliculi superioris") zdąża w stronę ciała kolankowatego bocznego.

</doc>
<doc id="2921478" url="https://pl.wikipedia.org/wiki?curid=2921478" title="Cerveza Club Colombia Open">
Cerveza Club Colombia Open

Cerveza Club Colombia Open – męski turniej tenisowy wchodzący w skład rozgrywek ATP World Tour, rozgrywany w Bogocie na nawierzchni ziemnej w latach 1994–2001.

</doc>
<doc id="2921479" url="https://pl.wikipedia.org/wiki?curid=2921479" title="Dom Opieki Społecznej w Górze Kalwarii">
Dom Opieki Społecznej w Górze Kalwarii

Dom Pomocy Społecznej w Górze Kalwarii im. Waleriana Łukasińskiego – przeznaczony jest dla osób przewlekle somatycznie chorych oraz osób przewlekle psychicznie chorych.
Dom Opieki mieści się w zespole zabytkowych budynków poklasztornych zakonu pijarów z 1675 roku oraz budynków koszarowych po Piątej Baterii Gwardii Carskiej nazywanymi „koszarami artyleryjskimi” z 1910 roku. Na terenie Domu znajduje się zabytkowa XVII wieczna kaplica oraz kaplica pogrzebowa z 1910 roku. Zespół budynków wraz z ogrodzeniem znajduje się pod opieką konserwatora zabytków.
Historia.
W 1683 biskup poznański Stefan Wierzbowski sprowadził do Piaseczna zakon pijarów, którzy założyli w miejscu kolegium.
W 1819 budynki po kolegium pijarów przeznaczono na koszary wojska carskiego. W jednym z budynków, który zamieniono na więzienie osadzono Waleriana Łukasińskiego - działacza niepodległościowego. Jego imię nosi od 1980 roku Dom Pomocy Społecznej w Górze Kalwarii.
W 1840 - budynki przekazano w darze w celu stworzenia schronienia dla biedoty z rejonu warszawskiego o nazwie "Dom Przytułku Starców i Kalek". Utrzymywany on był z datków ludności, darów od instytucji, od Księcia Namiestnika, Cara oraz Rządu Królestwa Polskiego. Od 1870 pomoc władz carskich ustała. Przytułek przeszedł pod opiekę Powiatowej Rady Opiekuńczej i pod nazwą "Zakład Dobroczynny na 100 miejsc i szpital na 150 łóżek". W 1905 przytułek przeszedł w ręce Miasta Warszawy.
W 1935 otoczono zespół budynków czerwonym murem. W czasie II wojny był wykorzystywany jako szpital i udzielał pomocy żołnierzom polskim i niemieckim oraz polskim jeńcom.
Po wojnie po odbudowie zdewastowanych budynków dom opieki wznowił działanie, rozszerzając działalność o własną aptekę, laboratorium, pracownię RTG i gabinet fizykoterapii.

</doc>
<doc id="2921490" url="https://pl.wikipedia.org/wiki?curid=2921490" title="Piłka ręczna na Igrzyskach Panamerykańskich 1999">
Piłka ręczna na Igrzyskach Panamerykańskich 1999

Turnieje piłki ręcznej na XIII Igrzyskach Panamerykańskich odbyły się w dniach 31 lipca – 8 sierpnia 1999 roku w kanadyjskim Winnipeg.
Był to czwarty turniej męski i trzeci żeński w historii tej imprezy. Służyły one jednocześnie jako kwalifikacje do IO 2000.
Zwyciężając w zawodach bezpośrednio do olimpijskiego turnieju awansowali Kubańczycy i Brazylijki.

</doc>
<doc id="2921493" url="https://pl.wikipedia.org/wiki?curid=2921493" title="Brudnów (gromada w powiecie poddębickim)">
Brudnów (gromada w powiecie poddębickim)

Brudnów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Włyń siedzibą GRN w Brudnowie utworzono 31 grudnia 1959 w powiecie poddębickim w woj. łódzkim z obszaru zniesionych gromad Budzynek i Domaniew.
W 1961 roku (styczeń) gromadzka rada narodowa składała się z 19 członków.
31 grudnia 1961 z gromady Brudnów wyłączono: a) kolonie Plewnik II i Plewnik III, włączając je do gromady Tur w powiecie poddębickim; oraz b) wieś Władysławów, włączając ją do gromady Parzęczew w powiecie łęczyckim w tymże województwie.
1 lipca 1968 gromadę zniesiono, a jej obszar włączono do gromad: Dalików (wieś Stary Brudnów, kolonie Brudnów I, II, III i V, wieś Stefanów, wieś Janów, wieś Budzynek, wieś Domaniew, wieś Tobolice, wieś Krasnołany, kolonię Marysin, kolonię Stanisławów, wieś Aleksandrówka, wieś Antoniew, wieś Julianów oraz wieś Psary) i Drwalew (wieś Domaniewek, wieś Ujazd oraz wieś Woźniki) w tymże powiecie.

</doc>
<doc id="2921497" url="https://pl.wikipedia.org/wiki?curid=2921497" title="Kościelnica (gromada)">
Kościelnica (gromada)

Kościelnica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kościelnica siedzibą GRN w Kościelnicy (obecnie w granicach Uniejowa) utworzono 31 grudnia 1959 w powiecie poddębickim w woj. łódzkim z obszaru zniesionych gromad Człopy i Orzeszków. Równocześnie do gromady Kościelnica przyłączono enklawę o nazwie "ulica Niwa" o powierzchni 24 ha z miasta Uniejowa; z gromady Kościelnica wyłączono natomiast kolonię Aleksandrówek włączając ją do Uniejowa.
W 1961 roku (styczeń) gromadzka rada narodowa składała się z 27 członków.
1 stycznia 1970 do gromady Kościelnica z miasta Uniejów przyłączono miejscowość Budy Uniejowskie wraz z drogą państwową biegnącą z Ozorkowa do Turku o łącznej powierzchni 537,78 ha.
Gromada przetrwała do końca 1972 roku, czyli do kolejnej reformy gminnej.
Zobacz też: gmina Kościelnica.

</doc>
<doc id="2921498" url="https://pl.wikipedia.org/wiki?curid=2921498" title="Transport kolejowy w powiecie tczewskim">
Transport kolejowy w powiecie tczewskim

Transport kolejowy w powiecie tczewskim - linie, dworce, przystanki kolejowe w powiecie tczewskim.
Charakterystyka.
Tczewski węzeł kolejowy to jeden z największych węzłów kolejowych na Pomorzu. W rejonie tego węzła znajduje się ważna w ruchu towarowym stacja towarowa Zajączkowo Tczewskie, oraz jedna z największych pomorskich stacji pasażerskich. 
W czasach międzywojennych był on swoistym regulatorem transportu kolejowego Wolnego Miasta Gdańska z południem i wschodem. W 1939 doszło do walk o niego między Polską i Niemcami.
Punkty eksploatacyjne.
Na terenie węzła możemy wyróżnić poszczególne punkty eksploatacyjne:
Linie kolejowe.
W rejonie węzła mają przebieg następujące linie kolejowe:

</doc>
<doc id="2921499" url="https://pl.wikipedia.org/wiki?curid=2921499" title="Kazimierz Andrzej Zych">
Kazimierz Andrzej Zych

Kazimierz Andrzej Zych (ur. 25 maja 1955 w Wołominie) – polityk, dziennikarz, działacz społeczny i samorządowy, były radny miasta Wołomin, wiceprzewodniczący rady.
Syn Kazimierza, oficera Armii Krajowej i Janiny z domu Radomskiej. Żonaty, ojciec dwóch córek.
Życiorys.
W latach siedemdziesiątych i na początku osiemdziesiątych kilkakrotnie przebywał w Anglii, zapoznając się z tamtejszą Polonią i miejscami historycznie związanymi z II wojną światową, jak Instytut Gen. Wł. Sikorskiego, POSK, Dom Lotnika Polskiego czy kościół Św. Andrzeja Boboli.
Powraca do kraju tuż przed stanem wojennym i wstępuje do NSZZ „Solidarność”, aktywnie włączając się w działalność związkową.
W stanie wojennym represjonowany za działalność w NSZZ „Solidarność”. Był kilkakrotnie aresztowany, a dom poddawano rewizjom.
W roku 1990 zakłada Komitet wspierania Lecha Wałęsy w regionie wołomińskim – jest jego pełnomocnikiem wyborczym.
W roku 1993 kandydował do Sejmu RP z list Koalicji dla Rzeczypospolitej Jana Olszewskiego i Romualda Szeremietiewa, zajął drugie miejsce w swoim okręgu. Kolejny raz startował z listy Ruchu Patriotycznego Antoniego Macierewicza z trzecim wynikiem wyborczym swojego ugrupowania. Obecnie wspiera działalność polityczną byłego marszałka Marka Jurka oraz dr Krzysztofa Kawęckiego "Wiara i Czyn".
W roku 1994 organizuje samorządowy Komitet Wyborczy „RAZEM”. W roku 1998 jest szefem Akcji Wyborczej Solidarność powiatu, z którą wygrywa wybory samorządowe w Powiecie Wołomińskim
Włącza się aktywnie w powołanie nowego Powiatu Wołomińskiego w 1997 roku tworząc samorządowo-społeczną inicjatywę, co w rezultacie doprowadza do złożenia w marcu 1998 r. w MSWiA oraz w Sejmie RP projektu powiatu, który zostaje przez rząd przyjęty w sierpniu 1998 r., a Wołomin staje się stolicą jednego z największych powiatów w Polsce.
Organizator wielu uroczystości patriotyczno-narodowych Ziemi Wołomińskiej. W roku 1999 powołuje i staje na czele pierwszego w Polsce Komitetu Budowy Pomnika Ks. Ignacego Skorupki w Ossowie – „Ossów 2000”, którego odsłonięcie następuje w 80. rocznicę „Cudu nad Wisłą”.
W 65. rocznicę zbrodni katyńskiej ze Społecznym Komitetem stawia przy Parafii MB Częstochowskiej w Wołominie Pomnik Katyński, który w 2005 roku odsłaniają Ks. Zdzisław Peszkowski i prezydent RP na uchodźstwie Ryszard Kaczorowski.
W 90. rocznicę Bitwy Warszawskiej powołuje Honorowy Komitet przyznania pośmiertnie bohaterowi wojny 1920 roku Ks. mjr Ignacemu Skorupce Orderu Orła Białego, który prezydent Polski wręcza 14 sierpnia 2010 roku w Ossowie najbliższej rodzinie Księdza Skorupki.
Przewodził protestowi postawienia pomnika bolszewików w Ossowie, w wyniku którego odroczono termin jego odsłonięcia w dniu święta Wojska Polskiego, tj. 14-15 sierpnia 2010 r., a także zlikwidowano błędny historycznie i ortograficznie napis na tablicy pamiątkowej.
Współtwórca Panteonu Bohaterów w Ossowie w tzw. Dolince Smoleńskiej – pamięci tragedii samolotu prezydenckiego udającego się na uroczystości do Katynia 10 kwietnia 2010 r.. W roku 2010 zakłada gazetę środowisk patriotycznych na Mazowszu „PATRIA”, w której pisują swoje felietony działacze polityczni i samorządowi.
Autor kilkuset tekstów w gazetach ogólnopolskich i lokalnych oraz kilku książek o tematyce patriotycznej i biograficznej „Jest takie miejsce, jest taki Kraj” czy „Ksiądz płk Jan Sikora – Życie w imię Boga, Honoru i Ojczyzny”.
Za swoją działalność odznaczony:
Laureat „Najwartościowszego Wydarzenia Roku 2004” oraz „Anioła Stróża Ziemi Wołomińskiej”.
Aktywnie udziela się w życiu społeczno-kulturalnym i patriotycznym Ziemi Wołomińskiej i Kraju.
Prezes Stowarzyszenia „Przymierze Samorządowe”. Honorowy Prezes Kapituły Anioł Stróż Ziemi Wołomińskiej.
Od kilkudziesięciu lat zabiegał o wybudowanie w Ossowie Muzeum Bitwy Warszawskiej wojny z Rosją bolszewicką 1920 r. Budowa muzeum jako filii Muzeum Wojska Polskiego przy patronacie MON rozpoczęła się w 2020 roku w 100-lecie Bitwy Warszawskiej.

</doc>
<doc id="2921503" url="https://pl.wikipedia.org/wiki?curid=2921503" title="Nikita Uglov">
Nikita Uglov



</doc>
<doc id="2921504" url="https://pl.wikipedia.org/wiki?curid=2921504" title="Hanna Aleksandrova">
Hanna Aleksandrova



</doc>
<doc id="2921506" url="https://pl.wikipedia.org/wiki?curid=2921506" title="Yevgeniy Antonov">
Yevgeniy Antonov



</doc>
<doc id="2921509" url="https://pl.wikipedia.org/wiki?curid=2921509" title="Kałów (gromada)">
Kałów (gromada)

Kałów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kałów siedzibą GRN w Kałowie utworzono 31 grudnia 1959 w powiecie poddębickim w woj. łódzkim z obszaru zniesionych gromad Góra Bałdrzychowska (bez wsi Rąkczyn i wsi Byczyna) i Wilczyca (bez wsi i kolonii Zdrzychów).
W 1961 roku (styczeń) gromadzka rada narodowa składała się z 17 członków.
31 grudnia 1961 do gromady Kałów przyłączono wieś Adamów, wieś i osadę Ciężków, kolonię Szczyty A, B i W, wieś Antoninów, wieś Leokadiew, wieś Marynki oraz wieś, kolonię i parcelę Tomasin ze zniesionej gromady Przekora.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2921512" url="https://pl.wikipedia.org/wiki?curid=2921512" title="Parafia św. Stanisława w Dziurowie">
Parafia św. Stanisława w Dziurowie

Parafia św. Stanisława w Dziurowie – jedna z 12 parafii dekanatu Starachowice-Południe diecezji radomskiej.

</doc>
<doc id="2921516" url="https://pl.wikipedia.org/wiki?curid=2921516" title="Piłka ręczna na Igrzyskach Panamerykańskich 1995">
Piłka ręczna na Igrzyskach Panamerykańskich 1995

Turnieje piłki ręcznej na XII Igrzyskach Panamerykańskich odbyły się w dniach 15–25 marca 1995 roku w Mar del Plata.
Był to trzeci turniej męski i drugi żeński w historii tej imprezy. Służyły one jednocześnie jako kwalifikacje do IO 1996.
Zwyciężając w zawodach bezpośrednio do olimpijskiego turnieju awansowali Kubańczycy i reprezentacja USA. Podobnie jak cztery lata wcześniej po rezygnacji Kubańczyków przysługujące Ameryce miejsce otrzymali Brazylijczycy.

</doc>
<doc id="2921517" url="https://pl.wikipedia.org/wiki?curid=2921517" title="Damian Błocki">
Damian Błocki

Damian Błocki (ur. 28 kwietnia 1989) – polski lekkoatleta, chodziarz.
Drugi zawodnik mistrzostw Danii na 50 kilometrów (2012).
Wicemistrz Polski na tym dystansie (2013) oraz na dystansie 20 km (2017).
Drugi zawodnik mistrzostw Portugalii na 20 kilometrów (2017).
Jego młodszy brat – Adrian także uprawia chód sportowy.

</doc>
<doc id="2921520" url="https://pl.wikipedia.org/wiki?curid=2921520" title="Arkadia (gromada)">
Arkadia (gromada)

Arkadia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Arkadia siedzibą GRN w Arkadii utworzono 31 grudnia 1959 w powiecie łowickim w woj. łódzkim z obszaru zniesionych gromad Bobrowniki i Mysłaków.
W 1961 roku (styczeń) gromadzka rada narodowa składała się z 27 członków.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2921521" url="https://pl.wikipedia.org/wiki?curid=2921521" title="Arkadiusz Karapuda">
Arkadiusz Karapuda

Arkadiusz Karapuda (ur. 8 października 1981 w Żyrardowie) – polski artysta wizualny, malarz. Asystent w Pracowniach Malarstwa na Wydziale Malarstwa Akademii Sztuk Pięknych w Warszawie kolejno: prof. Marka Sapetto (2007-2010) oraz prof. Stanisława Baja (2010-2013), gdzie następnie pracował na stanowisku adiunkta (2013-2017). Od 2017 roku Profesor ASP, prowadzący Pracownię Rysunku dla studentów I roku w macierzystej jednostce. W latach 2016-2019 prodziekan ds. nauki i badań naukowych Wydziału Malarstwa ASP w Warszawie. Mieszka i pracuje w Warszawie.
Wykształcenie.
W latach 2002–2007 studiował malarstwo w warszawskiej Akademii Sztuk Pięknych. W roku 2007 uzyskał dyplom z wyróżnieniem rektorskim w Pracowni Malarstwa prof. Marka Sapetto. Aneks do dyplomu przygotował w Pracowni Technik i Technologii Malarstwa Ściennego, pod kierunkiem Edwarda Tarkowskiego. W roku 2011 uzyskał stopień doktora, a w roku 2018 stopień doktora habilitowanego w dziedzinie sztuki plastyczne, w dyscyplinie artystycznej sztuki piękne.
Twórczość.
Malarska twórczość Karapudy w początkowym okresie dotyczyła głównie człowieka, przedmiotu i przestrzeni, oraz połączenia tych elementów w dowolnych układach. Autor często pracował w kilku lub kilkunastoelementowych cyklach malarskich m.in. Przekraczanie (2007), Azyle (2009), Coś tam było! Człowiek! (2010). W swoich kompozycjach malarskich chętnie odwoływał się do tradycji zarówno w warstwie formalnej, jak i treściowej, której nadawał wymiar uniwersalny. Od około 2013 r. artysta poszerzył swoją aktywność artystyczną o rysunek, obiekt i formy fotograficzne. Prace malarskie Karapudy z lat 2013-2017 to przede wszystkim badanie relacji pomiędzy umownością a iluzją oraz zgłębianie wątków i tematyki dotyczących kategorii przestrzeni i miejsca. W roku 2018 autor przeformułował swój malarski idiom, aby w narracyjnych kompozycjach malarskich zawrzeć konceptualny namysł nad napięciami wytwarzanymi pomiędzy słowem i obrazem. Autor dwudziestu wystaw indywidualnych i uczestnik ponad stu wystaw zbiorowych. Prace w zbiorach: Collection of Luciano Benetton Foundation, Fundacji Polskiej Sztuki Nowoczesnej, Płockiej Galerii Sztuki, Muzeum Chełmskiego w Chełmie, Fundacji Marka Marii Pieńkowskiego, Collection of 798 ArtZone.

</doc>
<doc id="2921523" url="https://pl.wikipedia.org/wiki?curid=2921523" title="Moulbi Badźar">
Moulbi Badźar

Moulbi Badźar (beng.: মৌলভীবাজার; ang. "Maulvi Bazar") – miasto w Bangladeszu nad rzeką Manu, znajduje się około 270 km na północny wschód od Dhaka w Prowincji Srihotto. Jest stolicą dystryktu o tej samej nazwie.

</doc>
<doc id="2921527" url="https://pl.wikipedia.org/wiki?curid=2921527" title="Feniks-Illiczoweć Kalinine">
Feniks-Illiczoweć Kalinine



</doc>
<doc id="2921529" url="https://pl.wikipedia.org/wiki?curid=2921529" title="Piłka ręczna na Igrzyskach Panamerykańskich 1991">
Piłka ręczna na Igrzyskach Panamerykańskich 1991

Turniej piłki ręcznej na XI Igrzyskach Panamerykańskich odbył się w dniach 5–12 sierpnia 1991 roku w Hawanie.
W porównaniu do poprzedniej edycji został rozegrany jedynie turniej męski, który jednocześnie był drugim w historii tej imprezy. Służył on również jako kwalifikacja do IO 1992
Zwyciężając w zawodach bezpośrednio do olimpijskiego turnieju awansowali gospodarze, lecz po ich rezygnacji przysługujące Ameryce miejsce otrzymali Brazylijczycy.

</doc>
<doc id="2921531" url="https://pl.wikipedia.org/wiki?curid=2921531" title="Skoki narciarskie na Mistrzostwach Świata Juniorów w Narciarstwie Klasycznym 1977">
Skoki narciarskie na Mistrzostwach Świata Juniorów w Narciarstwie Klasycznym 1977

Skoki narciarskie na Mistrzostwach Świata Juniorów w Narciarstwie Klasycznym 1977 – zawody w skokach narciarskich przeprowadzone 21 lutego 1977 w ramach mistrzostw świata juniorów w Sainte-Croix.
Złoty medal zdobył Pavel Fízek, który wyprzedził Matthiasa Buse i Huberta Neupera. Zawody odbyły się na znajdującej się w szwajcarskim Sainte-Croix skoczni Le Châble o punkcie konstrukcyjnym na 87. metrze.
Po raz pierwszy skoczkowie narciarscy rywalizowali o medale mistrzostw świata juniorów. Wcześniej, w latach 1968-1976, zawody o mistrzostwo juniorów rozgrywane były jako mistrzostwa Europy juniorów w narciarstwie klasycznym.

</doc>
<doc id="2921535" url="https://pl.wikipedia.org/wiki?curid=2921535" title="Fanny Blankers-Koen Games 2013">
Fanny Blankers-Koen Games 2013

Fanny Blankers-Koen Games 2013 – mityng lekkoatletyczny, który rozegrano 8 czerwca 2013 w holenderskim Hengelo. Zawody zaliczane są do cyklu World Challenge Meetings rozgrywanego pod egidą IAAF.

</doc>
<doc id="2921536" url="https://pl.wikipedia.org/wiki?curid=2921536" title="JerAZ-762">
JerAZ-762



</doc>
<doc id="2921537" url="https://pl.wikipedia.org/wiki?curid=2921537" title="Jan Kwapisz">
Jan Kwapisz

Jan Kwapisz (ur. 25 września 1932 w Gomulinie, zm. 27 maja 1982 w Łodzi) – polski reżyser teatralny, pedagog, wykładowca Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi, związany zawodowo z teatrami, m.in. ze Studenckim Teatrem Satyry „Cytryna”.
Życiorys.
W 1951 r. rozpoczął naukę w Państwowej Szkole Teatrów Ochotniczych w Łodzi. Ukończył ją w 1954 r., i rozpoczął studia w Państwowej Wyższej Szkole Teatralnej i Filmowej w Łodzi na Wydziale Reżyserii Teatrów Niezawodowych. Studia skończył z wyróżnieniem. Pozostał na uczelni jako asystent na Wydziale Teatrów Niezawodowych – później także na Wydziale Aktorskim. Z uczelnią związany był do końca życia, w latach 1972–1982 pełnił funkcję prodziekana Wydziału Aktorskiego. Poza pracą pedagogiczną był cały czas praktykiem teatralnym. Reżyserował zarówno w teatrach zawodowych, instytucjonalnych (debiutował spektaklem „Placówka” w Teatrze im. Stefana Jaracza w Łodzi), jak i w teatrach amatorskich.
Największe znaczenie sam przypisywał swojej wieloletniej pracy od 1961 r. na stanowisku kierownika artystycznego w niezawodowym teatrze Akademii Medycznej w Łodzi – Studenckim Teatrze Satyry „Cytryna”. Wyreżyserował tam 12 spektakli. Dzięki niemu „Cytryna” stała się nie tylko popularna ale i doceniana. Przedstawienia w jego reżyserii zdobywały nagrody na przeglądach teatralnych w całej Polsce.
Wyjeżdżał także z zespołem na festiwale międzynarodowe i na zagraniczne tournée. Po jego odejściu z teatru, „Cytryna” nie miała już takich sukcesów. Był także laureatem wielu indywidualnych nagród za reżyserię.
Całe swoje życie zawodowe związał z Łodzią.
Pochowany na Starym Cmentarzu w Łodzi przy ul. Ogrodowej.

</doc>
<doc id="2921545" url="https://pl.wikipedia.org/wiki?curid=2921545" title="Chelmon mülleri">
Chelmon mülleri



</doc>
<doc id="2921546" url="https://pl.wikipedia.org/wiki?curid=2921546" title="Chelmo mülleri">
Chelmo mülleri



</doc>
<doc id="2921550" url="https://pl.wikipedia.org/wiki?curid=2921550" title="Staniewicze">
Staniewicze

Staniewicze – wieś na Białorusi, w obwodzie grodzieńskim, przed II wojną światową w Polsce, w województwie białostockim, w powiecie grodzieńskim, w gminie wiejskiej Ejsymonty.
Wieś szlachecka położona była w końcu XVIII wieku w powiecie grodzieńskim województwa trockiego.
We wsi urodziła się miliarderka, kolekcjonerka dzieł sztuki, przedsiębiorca Barbara Piasecka Johnson.

</doc>
<doc id="2921552" url="https://pl.wikipedia.org/wiki?curid=2921552" title="Martin Crowe">
Martin Crowe

Martin Francis Crowe (ur. 21 czerwca 1923 w Ballarat, zm. 3 lipca 2011) – australijski lekkoatleta, młociarz.
Podczas igrzysk olimpijskich w Melbourne (1956) zajął 21. miejsce w eliminacjach (z wynikiem 48,43) i nie awansował do finału.
Pięciokrotnie stawał na podium mistrzostw Australii (bez złotego medalu).

</doc>
<doc id="2921557" url="https://pl.wikipedia.org/wiki?curid=2921557" title="Kapriola">
Kapriola

Kapriola - figura ujeżdżeniowa, polegająca na wyskoku, a następnie wyrzuceniu w powietrzu tylnych nóg konia. 
Może być przejściem z lewady, po dodaniu do niej wykopu z zadu. Obok ballotady, kurpady, kurbetty, lewady i pesady zaliczana do szkoły nad ziemią i uznawana za najtrudniejszy ze skoków. W kaprioli koń najpierw wspina się, bardzo nisko zginając tylne nogi, a następnie wyskakuje w powietrze, a kiedy jego grzbiet jest w poziomie, tylne nogi są wyrzucane do tyłu. Po kopnięciu koń powinien wylądować równocześnie na wszystkie cztery nogi.
"Szkoła nad ziemią" zaliczana jest do wyższej szkoły jazdy i obecnie w znacznej mierze należy do przeszłości, choć wciąż można uczyć się jej w garstce wybranych szkół. Np. w słynnej Hiszpańskiej Szkoły Jazdy w Wiedniu, Królewskiej Andaluzyjskiej Szkole Jazdy Konnej w Jerez bądź Cadre Noir we francuskim Samur. 
Kapriola może być wykonywana "w ręku" i pod jeźdźcem, który nie posiada strzemion ułatwiających mu utrzymanie się na grzbiecie.

</doc>
<doc id="2921558" url="https://pl.wikipedia.org/wiki?curid=2921558" title="Special Forces (album Alice Cooper)">
Special Forces (album Alice Cooper)



</doc>
<doc id="2921559" url="https://pl.wikipedia.org/wiki?curid=2921559" title="Piłka ręczna na Igrzyskach Panamerykańskich 1987">
Piłka ręczna na Igrzyskach Panamerykańskich 1987

Turnieje piłki ręcznej na X Igrzyskach Panamerykańskich odbyły się w dniach 9–16 sierpnia 1987 roku w Indianapolis.
Była to inauguracyjna edycja zawodów w piłce ręcznej w historii tej imprezy. Służyły jednocześnie jako kwalifikacje do IO 1988.
Zwyciężając w zawodach do olimpijskiego turnieju awansowały męska i żeńska reprezentacja Stanów Zjednoczonych.
Mężczyźni.
Faza pucharowa.
Mecz o 3. miejsce
Mecz o 1. miejsce
Kobiety.
Faza pucharowa.
Mecz o 3. miejsce
Mecz o 1. miejsce

</doc>
<doc id="2921560" url="https://pl.wikipedia.org/wiki?curid=2921560" title="DaDa (album Alice Cooper)">
DaDa (album Alice Cooper)



</doc>
<doc id="2921561" url="https://pl.wikipedia.org/wiki?curid=2921561" title="Trash (album Alice Cooper)">
Trash (album Alice Cooper)



</doc>
<doc id="2921562" url="https://pl.wikipedia.org/wiki?curid=2921562" title="Hrabstwo Troup">
Hrabstwo Troup

Hrabstwo Troup (ang. "Troup County") – hrabstwo w stanie Georgia w Stanach Zjednoczonych.
Nazwa.
Nazwa hrabstwa pochodzi od nazwiska George'a Troupa (1780–1856), gubernatora Georgii w okresie antebellum.
Geografia.
Według spisu z 2010 obszar całkowity hrabstwa obejmuje powierzchnię 445,96 mil2 (1155 km2), z czego 413,90 mil2 (1072 km2) stanowią lądy, a 32,06 mil2 (83 km2) stanowią wody. Według szacunków United States Census Bureau w roku 2010 miało 67 044 mieszkańców. Jego siedzibą administracyjną jest LaGrange.

</doc>
<doc id="2921564" url="https://pl.wikipedia.org/wiki?curid=2921564" title="Wyżna">
Wyżna

Wyżna – wzgórze w południowo-zachodniej Polsce, we Wzgórzach Strzelińskich, na Przedgórzu Sudeckim.

</doc>
<doc id="2921568" url="https://pl.wikipedia.org/wiki?curid=2921568" title="Członek giełdy">
Członek giełdy

Członek giełdy – podmiot rynku kapitałowego, który jest uprawniony do zawierania transakcji na Giełdzie Papierów Wartościowych w Warszawie.
Członkiem giełdy może zostać tylko:
Warunki, które muszą być spełnione aby uzyskać status członka giełdy:

</doc>
<doc id="2921569" url="https://pl.wikipedia.org/wiki?curid=2921569" title="Piaszna">
Piaszna

Piaszna – wzgórze (201,9 m n.p.m.) w południowo-zachodniej Polsce, we Wzgórzach Strzelińskich, na Przedgórzu Sudeckim.

</doc>
<doc id="2921570" url="https://pl.wikipedia.org/wiki?curid=2921570" title="Hrabstwo Treutlen">
Hrabstwo Treutlen

Hrabstwo Treutlen (ang. "Treutlen County") – hrabstwo w stanie Georgia w Stanach Zjednoczonych.
Nazwa.
Nazwa hrabstwa pochodzi od nazwiska John A. Treutlen (1726–1782), pierwszego wybranego gubernatora Georgii (1777–1778).
Geografia.
Według spisu z 2010 obszar całkowity hrabstwa obejmuje powierzchnię 202,19 mil2 (524 km2), z czego 200,66 mil2 (520 km2) stanowią lądy, a 1,53 mil2 (4 km2) stanowią wody. Według szacunków United States Census Bureau w roku 2010 miało 6 885 mieszkańców. Jego siedzibą administracyjną jest Soperton.

</doc>
<doc id="2921572" url="https://pl.wikipedia.org/wiki?curid=2921572" title="Pałąk">
Pałąk

Pałąk – wzgórze (284,1 m n.p.m.) w południowo-zachodniej Polsce, we Wzgórzach Strzelińskich, na Przedgórzu Sudeckim.

</doc>
<doc id="2921573" url="https://pl.wikipedia.org/wiki?curid=2921573" title="Jason David Frank">
Jason David Frank

Jason David Frank (ur. 4 września 1973 w Covinie, zm. 19 listopada 2022 w Houston) – amerykański aktor filmowy i telewizyjny oraz zawodnik mieszanych sztuk walki. Najbardziej znany z roli Tommy’ego Olivera – zielonego, a później białego wojownika w łącznie w ośmiu sezonach i 242 odcinkach serialu "Power Rangers".
Życiorys.
Wczesne lata.
Urodził się w Covina w Kalifornii jako syn Janice Christine (z domu Soter; 1949-2016) i Raya C. Franka. Jego matka była w połowie Polką i w połowie Greczynką. Miał starszego brata, Erica Raya (ur. 14 października 1971, zm. 16 kwietnia 2001), który wystąpił w serialu "Power Rangers Zeo" jako David Trueheart, zaginiony przed laty starszy brat Tommy’ego. Uczęszczał do Bonita High School. Po raz pierwszy zainteresował się sztukami walki w młodym wieku. Mając cztery lata dostał się do swojej pierwszej szkoły karate – The Red Dragon Karate School. Kiedy miał 12 lat, zaczął trenować inne dzieci, a kiedy skończył 18 lat, on i jego przyjaciel postanowili założyć autorską szkołę walki. Dzięki znajomości wielu różnych stylów sztuk walki, w tym Shōtōkan, Wadō-ryū, taekwondo, judo, brazylijskie jiu-jitsu, boks tajski, Wing Chun, Jeet Kune Do i Aikido, Frank zebrał najbardziej praktyczne aplikacje, zmodyfikował je za pomocą jego własnej filozofii i stworzył własną mieszankę amerykańskiego karate, „Toso Kune Do”.
Kariera.
Początkowo był przesłuchiwany do roli Jasona Lee Scotta, Czerwonego Rangera, ale ostatecznie tę rolę otrzymał Austin St. John. W 1993 ponownie był przesłuchiwany i został obsadzony w roli Tommy’ego Olivera, Zielonego Wojownika, a później Białego Wojownika w serialu "Mighty Morphin Power Rangers" (1993–1996). Następnie grał postać Czerwonego Wojownika w seriach "Power Rangers Zeo" (1996) i "Power Rangers Turbo" (1997) oraz Czarnego Wojownika w serii "Power Rangers Dino Grzmot" (2004).
Nie wystąpił gościnnie w serialu "Power Rangers SPD", gdyż nie chciano go ponownie zatrudniać ze względu na koszta. Z tego powodu twarz Tommy’ego Olivera w tym serialu nie jest pokazana, a głosu postaci użyczył Jeffrey Parazzo.
W 1994 został wprowadzony do galerii sław amerykańskiej federacji karate kung fu. W 2000 odebrał nagrodę „Program Direct Award”, w 2001 zdobył nagrodę „Centurion Club Award”. 28 czerwca 2003 otrzymał tytuł Mistrza roku w karate amerykańskim, a 28 czerwca 2003 został wprowadzony do galerii sław World Karate Union Hall of Fame. W 2005 został uhonorowany nagrodą Arnold Schwarzenegger Classics Master Appreciation Award. W 2007 został wprowadzony do galerii sław Black Belt Hall of Fame w Atlantic City w New Jersey.
Życie prywatne.
8 maja 1994 poślubił Shawnę. Para miała troje dzieci: dwóch synów – Jacoba (ur. 1996) i Huntera (ur. 1997) oraz córkę Skye. Jednak 11 kwietnia 2001 doszło do rozwodu. 17 maja 2003 ożenił się z Tammie, zawodniczką MMA, z którą ma dwie córki – Jennę Rae (ur. 2005) i adoptowaną Shaylę. W sierpniu 2022 Tammie złożyła pozew o rozwód.
Frank identyfikował się jako chrześcijanin i zaczął chodzić do kościoła po śmierci swojego brata, Erica. Miał także udział w tworzeniu chrześcijańskiej firmy zajmującej się mieszanymi sztukami walki o nazwie „Jesus Didn’t Tap”.
Śmierć.
Zmarł 19 listopada 2022 w Houston w Teksasie w wieku 49 lat. 30 listopada wdowa po Franku, Tammie, ujawniła, że Frank walczył z depresją oraz problemami ze zdrowiem psychicznym i zmarł w wyniku samobójstwa. Mieszkali w hotelu w osobnych pokojach. Po rozmowie z nim w jego pokoju Tammie zeszła na dół do hotelowego holu. Kiedy wróciła do pokoju Franka, nie otwierał drzwi. Przyjechała policja, otworzyła drzwi i znalazła martwego Franka w pokoju. Frank został pochowany w Forest Lawn-Covina Hills w swoim rodzinnym mieście Covina w Kalifornii wraz z bratem i matką.

</doc>
<doc id="2921577" url="https://pl.wikipedia.org/wiki?curid=2921577" title="Richard Oakes">
Richard Oakes

Richard Oakes (ur. 1 października 1976) – brytyjski gitarzysta rockowy. W roku 1994, mając zaledwie 17 lat dołączył do grupy Suede po tym, jak odszedł z niej poprzedni gitarzysta, Bernard Butler. Został przyjęty dzięki kasecie demo, którą wysłał poszukującemu nowego muzyka zespołowi. Jak dotąd razem z formacją nagrał sześć albumów.

</doc>
<doc id="2921578" url="https://pl.wikipedia.org/wiki?curid=2921578" title="Piotrek trzynastego">
Piotrek trzynastego

Piotrek trzynastego – polska czarna komedia z 2009 roku będąca parodią amerykańskich horrorów.
Fabuła.
Film, będący parodią słynnego, amerykańskiego horroru, opowiada historię młodzieży, która wyjeżdża do chatki nad jeziorem i wkrótce odkrywa straszną tajemnicę związaną z opuszczonym miejscem. Bohaterowie powoli zaczynają ginąć w straszliwych okolicznościach.

</doc>
<doc id="2921580" url="https://pl.wikipedia.org/wiki?curid=2921580" title="Tremplin du Châble">
Tremplin du Châble

Tremplin du Châble, także: Le Châble – nieistniejąca skocznia narciarska w szwajcarskiej miejscowości Sainte-Croix.
Skocznia została zbudowana w 1914 roku. Pierwszym rekordzistą skoczni został William Calame, który w inauguracyjnych zawodach uzyskał 33 metry. W 1922 roku, z okazji Mistrzostw Szwajcarii 1923, skocznia została przebudowana. Dzięki temu, w 1924 roku odległość 57 metrów uzyskał René Morard.
W 1929 roku ponownie skocznię przebudowano, a rok później zorganizowano zawody, w których wzięli udział między innymi Asbjørn Ruud i Birger Ruud. W 1935 roku skocznia uległa zniszczeniu podczas huraganu. Została odbudowana i powiększona do skoczni K-65. 
W 1973 roku po raz ostatni skocznia została przebudowana. Jej ówczesny punkt konstrukcyjny umiejscowiony był na 87. metrze. W 1977 roku na skoczni rozegrano zawody w skokach narciarskich w ramach pierwszej edycji mistrzostw świata juniorów w narciarstwie klasycznym. Tytuł mistrzowski wywalczył wówczas reprezentant Czechosłowacji, Pavel Fízek.
Skocznia była w użytku do lat 80. XX wieku, a następnie została zdemontowana.

</doc>
<doc id="2921582" url="https://pl.wikipedia.org/wiki?curid=2921582" title="Le Châble">
Le Châble



</doc>
<doc id="2921586" url="https://pl.wikipedia.org/wiki?curid=2921586" title="Ladislav Prášil">
Ladislav Prášil

Ladislav Prášil (ur. 17 maja 1990 w Šternberku) – czeski lekkoatleta specjalizujący się w pchnięciu kulą.
Bez powodzenia startował w 2007 na mistrzostwach świata juniorów młodszych w Ostrawie. Siódmy zawodnik juniorskich mistrzostw Europy z 2009. W 2011 był piąty na młodzieżowych mistrzostwach Starego Kontynentu. Bez powodzenia startował w 2012 na mistrzostwach Europy w Helsinkach. Na początku 2013 zdobył brąz halowych mistrzostw Europy w Göteborgu. W tym samym roku zajął 6. miejsce na mistrzostwach świata. Szósty zawodnik halowych mistrzostw Europy w Belgradzie (2017).
Stawał na podium mistrzostw Czech.
Rekordy życiowe: stadion – 21,47 (20 kwietnia 2013, Potchefstroom); hala – 21,10 (28 sierpnia 2013, Zurych). Zawodnik jest halowym rekordzistą Czech w pchnięciu juniorską kulą o wadze 6 kilogramów (19,37 w 2009).

</doc>
<doc id="2921592" url="https://pl.wikipedia.org/wiki?curid=2921592" title="Rosslyn Williams">
Rosslyn Williams

Rosslyn Williams (ur. 9 maja 1943) – australijska lekkoatletka, dyskobolka i kulomiotka.
Podczas igrzysk Imperium Brytyjskiego i Wspólnoty Brytyjskiej w 1962 w Perth zdobyła srebrny medal w rzucie dyskiem (przegrywając jedynie z Valerie Young z Nowej Zelandii, a wyprzedzając swą koleżankę z reprezentacji Australii Mary McDonald), a w pchnięciu kulą zajęła 7. miejsce.
Trzykrotna medalistka mistrzostw Australii w rzucie dyskiem (w tym złoto w 1961/1962 oraz srebro w 1962/1963 i 1963/1964, a w 1063/1964 zdobyła także brązowy medal w pchnięciu kulą.
6 stycznia 1962 w Sydney ustanowiła wynikiem 50,63 rekord Australii w rzucie dyskiem, który przetrwał do 1967.

</doc>
<doc id="2921596" url="https://pl.wikipedia.org/wiki?curid=2921596" title="Arkadiusz Wojnarowski">
Arkadiusz Wojnarowski

Arkadiusz Wojnarowski (ur. 2 grudnia 1973 we Wrocławiu) – polski aktor dziecięcy, później producent, dystrybutor filmowy, a obecnie również wykładowca uniwersytecki, z wykształcenia prawnik. 
Studiował prawo na Uniwersytecie im. Adama Mickiewicza w Poznaniu i Niemczech na Uniwersytecie Europejskim Viadrina we Frankfurcie. Ukończył aplikację radcowską.
Kształcił się również w kierunku fotografii artystycznej i ukończył studia podyplomowe na Wydziale Organizacji Sztuki Filmowej na Państwowej Wyższej Szkole Filmowej, Telewizyjnej i Teatralnej w Łodzi.
Debiutował rolą Pawła w filmie Romana Załuskiego – "Jeśli się odnajdziemy" (1982). Grał w kilku filmach i serialach, głównie dla dzieci i młodzieży. 
Wykłada produkcję filmową na Uniwersytecie Wrocławskim oraz scenariusz, a także koprodukcje filmowe i usługi postprodukcyjne dla kontrahentów zagranicznych na Państwowej Wyższej Szkole Filmowej, Telewizyjnej i Teatralnej w Łodzi. Jest także doktorem nauk humanistycznych - dyscyplina literaturoznawstwo, jak również tutorem na warsztatach producenckich w kraju i zagranicą.
Jest autorem kilku opracowań naukowych z dziedziny production studies, a także pracy doktorskiej pt. Współczesny scenariusz filmowy. Formaty, odmiany, programy.
Jest koproducentem polsko-rumuńskiego, wielokrotnie nagradzanego, animowanego filmu dokumentalno-fabularnego "Droga na drugą stronę".
Założyciel (2001) i prezes Fundacji Magellan.

</doc>
<doc id="2921600" url="https://pl.wikipedia.org/wiki?curid=2921600" title="Wieloletni Plan Finansowy Państwa">
Wieloletni Plan Finansowy Państwa

Wieloletni Plan Finansowy Państwa – dokument ukierunkowujący politykę finansową państwa. Obowiązek jego sporządzania został wprowadzony ustawą z 27 sierpnia 2009 r. o finansach publicznych. Dokument ten obejmuje zawsze 4 kolejne lata budżetowe, aktualizowane w ten sposób, że po zakończeniu roku budżetowego jej perspektywa przesuwana jest na kolejny rok budżetowy. Planowanie wieloletnie uznawane jest przez współczesną naukę za niezbędny instrument nowoczesnego zarządzania finansami publicznymi. Występuje ono także w gospodarce finansowej innych państw Unii Europejskiej, stąd też zasadne jest przyjęcie podobnego systemu w Polsce.
Treścią Wieloletniego Planu Finansowego Państwa są prognozy i ustalenia dotyczące najważniejszych wartości makroekonomicznych z punktu widzenia zrównoważonego rozwoju państwa. Ujmowane są one zarówno w relacji do budżetu państwa (jego plany dochodów i wydatków oraz przychodów i rozchodów sporządzana na 4 lata budżetowe), jak i w szerszej płaszczyźnie (podstawowe wielkości makroekonomiczne, kierunki polityki fiskalnej, prognozy dochodów oraz wydatków budżetu państwa, kwota państwowego długu publicznego).
Prognoza wydatków budżetu państwa powinna być ujmowana w Wieloletnim Planie Finansowym Państwa, z uwzględnieniem funkcji państwa wraz z celami i miernikami stopnia wykonania danej funkcji, tj. z celami średniookresowej strategii rozwoju kraju i kierunkami polityki społeczno-gospodarczej Rady Ministrów. Należy wyszczególnić: 
Zalety planowania wieloletniego to przede wszystkim: 
Określone zagrożenia w planowaniu wieloletnim mogą polegać na:
Wieloletni Plan Finansowy Państwa
Minister Finansów przedstawia Radzie Ministrów projekt Wieloletniego Planu Finansowego Państwa.
Rada Ministrów uchwala Wieloletni Plan Finansowy Państwa, w terminie do dnia 30 kwietnia i ogłasza go w Dzienniku Urzędowym Rzeczypospolitej Polskiej "Monitor Polski" oraz w Biuletynie Informacji Publicznej.
Ministre Finansów sporządza projekt Wieloletniego Planu Finansowego Państwa i przedkłada go Radzie Ministrów.[1] Zakres przedmiotowy planu finansowego oraz czas jego obowiązywania określa ustawa o finansach publicznych. Pierwotnie pozostawał nieokreślony termin przygotowania planu przez Ministra Finansów, a następnie termin podjęcia stosownej uchwały przez Radę Ministrów. Ustawa z 8.11.2013 r. o zmianie ustawy o finansach publicznych i niektórych innych ustaw określiła ten termin na 30 kwietnia danego roku.
Minister Finansów jest obowiązany w zakresie przygotowywania planu do stosowania wymogów ustawy odnośnie do przedmiotowego zakresu planu oraz ustalenia okresu jego obowiązywania. Ustawa nie przewiduje jednak żadnych konsekwencji prawnych w przypadku niewykonania przez Ministra Finansów któregokolwiek bądź obydwu z wymienionych w art. 106 obowiązków, bądź wykonania ich w sposób niezgodny z ustawą.
Prognoza wydatków budżetu państwa w planie ma być sporządzana w układzie funkcji państwa, zadań budżetowych i podzadań, wraz z opisem celów tych zadań, mierników określających stopień realizacji celów oraz przewidywanych wieloletnich kosztów finansowych związanych z ich realizacją, czyli w układzie budżetu zadaniowego.
Planowanie wieloletnie umożliwia uwzględnianie trendów oraz zagrożeń finansowych, wyznaczanie przejrzystych celów budżetowych, dokładniejsze oszacowanie podstawowych wartości budżetowych (wydatków, rozchodów, dochodów i przychodów oraz deficytu) w ujęciu wynikowym związanych z prowadzeniem określonej polityki, zmniejszenie podatności na występowanie odchyleń od planowanych wydatków, efektywniejsze gospodarowanie środkami publicznymi (m.in. środkami europejskimi), a także większą skuteczność w przewidywaniu czynników makroekonomicznych, co ma służyć zwiększeniu w dłuższym okresie planowania i realizacji kluczowych przedsięwzięć gospodarczych[2]
Cele planowania wieloletniego
Wieloletnie planowanie finansowe pozwala na osiągnięcie pozytywnych rezultatów w zakresie np.:
Pierwowzór Wieloletniego Planu Finansowego
Pierwowzorem instytucji wieloletniego planowania finansowego były (funkcjonujące już w poprzednich ustawach o finansach publicznych) program wieloletni oraz inwestycje wieloletnie. Planowanie takie było również przyjęte w funduszach celowych.
Instytucja wieloletniego planowania finansowego funkcjonuje także i stanowi podstawy funkcjonowania gospodarki finansowej UE.[4] Plany te mają na celu zapewnienie dokonywania wydatków w sposób racjonalny, usystematyzowany i uwzględniający możliwości pozyskiwania dochodów – co w przypadku UE jest szczególnie ważne ze względu na niemożliwość finansowania jej wydatków z deficytu. Jednocześnie to, że ustalenia potrzebne dla skonstruowania wieloletnich planów finansowych Unii opierają się na danych i informacjach pochodzących z państw członkowskich (przekazywanych obecnie w ramach tzw. Semestru Europejskiego oraz innych form koordynacji polityk gospodarczych), było argumentem na rzecz wprowadzenia takiej instytucji w polskim prawie, a przeciwko wspomnianym głosom praktyki. Uznano bowiem, że gdyby przyjąć, iż pochodzące z państw członkowskich, w tym również polskie dane i informacje, są nierealne, nierzeczywiste i niewiarygodne, to planowanie finansowe UE również należałoby uznać za fikcję. Tymczasem plany te funkcjonują i są podstawą m.in. do ustalania środków trafiających do różnych państw członkowskich. Kwestia relacji koordynacji planowania finansowego w UE i w państwach członkowskich jest jednak problematyczna i jest stale przedmiotem zainteresowania doktryny.[5]
Okres objęty Wieloletnim Planem Finansowym
Plan Finansowy Państwa sporządzany jest na cztery lata budżetowe. Pierwotnie uzasadnieniem dla wyboru takiego okresu była zbieżność z trwaniem kadencji parlamentu w Polsce. Zakładano, iż Wieloletni Plan Finansowy Państwa będzie uchwalany przez Sejm nowej kadencji i będzie obowiązywał do jej końca, chyba że zostanie ona skrócona i nastąpi wybór nowego parlamentu i rządu. Z rozwiązania takiego ostatecznie zrezygnowano.[6] Czteroletni okres, na który sporządzany jest Wieloletni Plan Finansowy Państwa, uznawany jest za wybrany dość dowolnie i jednocześnie dość krótki, a przy tym nieskorelowany z okresami obowiązywania podobnych planów finansowych UE. Jako uzasadnienie dla stosunkowo krótkiego horyzontu czasowego takiego Planu podaje się fakt zmieniających się okoliczności gospodarczych i politycznych oraz obawę, iż dłuższy okres planowania mógłby być obarczony większymi błędami. Wskazuje się ponadto, że przyjęty okres odpowiada przepisom związanym z realizacją Paktu Stabilności i Rozwoju, w myśl których średniookresowy cel budżetowy państwa członkowskiego może być zrewidowany przy wprowadzeniu znaczącej reformy gospodarczej, a w każdym przypadku co cztery lata [7]
Pierwszy Wieloletni Plan Finansowy Państwa
Pierwszy Wieloletni Plan Finansowy Państwa został przygotowany i uchwalony przez Radę Ministrów 3.8.2010 r.[8] Zawierał następujące elementy:
----[1] Art. 106 ust. 1 ustawy o finansach publicznych
[2] Wieloletni Plan Finansowy Państwa, www.mf.gov.pl, 2010 r.).
[3] Ofiarski Zbigniew (red.), Ustawa o finansach publicznych. Komentarz
[4] art. 312 TFUE
[5] "C. Kosikowski", Prawo Unii Europejskiej, s. 178; "J. Stankiewicz", w: System PrFin, 2008, s. 292).
[6] "Kosikowski", Ustawa o finansach publicznych, s. 284)
[7] "J. Stankiewicz", w: "Ruśkowski, Salachna", Nowa ustawa o finansach publicznych, s. 343; "Kosikowski", Nowa ustawa o finansach, s. 270; "C. Kosikowski", Reforma finansów w Polsce, s. 7
[8] (Monitor Polski. Nr 57, poz. 773).

</doc>
<doc id="2921601" url="https://pl.wikipedia.org/wiki?curid=2921601" title="Czarny papież">
Czarny papież



</doc>
<doc id="2921602" url="https://pl.wikipedia.org/wiki?curid=2921602" title="Piłka ręczna na igrzyskach Ameryki Południowej">
Piłka ręczna na igrzyskach Ameryki Południowej

Piłka ręczna na igrzyskach Ameryki Południowej – międzynarodowe zawody w piłce ręcznej rozgrywane w ramach igrzysk Ameryki Południowej.
Pierwsza edycja została rozegrana w 2002 roku, odtąd zawody w tej dyscyplinie odbywają się na każdych igrzyskach.

</doc>
<doc id="2921605" url="https://pl.wikipedia.org/wiki?curid=2921605" title="Henryka Rumowska">
Henryka Rumowska

Henryka Rumowska-Łuczak z domu Rumowska (ur. 29 lutego 1936 r. w Łodzi, zm. 7 czerwca 2003 r. tamże) – dziennikarka telewizyjna, publicystka, komentatorka, redaktor Łódzkiego Ośrodka TVP, zastępca dyrektora, p.o. redaktor naczelnej TVP Łódź, reżyser i redaktor programów Teatru Telewizji.
Życiorys.
W 1955 r. zdała maturę w V LO im. Władysława Reymonta w Łodzi przy ul. Wspólnej 5/7 (V TPD) i rozpoczęła studia na Politechnice Łódzkiej. Zrezygnowała z tych studiów po roku i rozpoczęła studia na Uniwersytecie Warszawskim na Wydziale Dziennikarstwa. Te studia ukończyła w 1961 r.
W redakcjach łódzkich gazet odbyła praktyki dziennikarskie w których m.in. publikowała reportaże z podróży do Afryki Południowej. Pisała do „Kalejdoskopu" [łódzki miesięcznik kulturalny], „Ekranu" i innych.
W 1961 r. związała się z Łódzkim Ośrodkiem Telewizji Polskiej, początkowo jako współpracownik.
Pracę etatową rozpoczęła jako starszy redaktor w redakcji publicystyki i informacji. Zajmowała się popularyzowaniem kultury Łodzi. W redakcji awansowała szybko i została jej kierownikiem w 1968 r. Następnie zmieniła kierunek zainteresowań, przeszła do redakcją widowisk teatralnych, którą od 1972 r. kierowała. Pod jej kierownictwem i redakcją powstało ponad 200 spektakli teatralnych. Zrealizowała też kilkanaście reportaży, m.in.: „Spotkanie z Arturem Rubinsteinem" (1975 r.), „Szkice o teatrze" (1979 r.), „60 dni z Lordem Jimem". W 1980 r. awansowała i została kierownikiem działu artystycznego, a w 1983 r. zastępcą redaktora naczelnego Ośrodka do spraw artystycznych. Od lutego 1991 r. przez prawie rok pełniła obowiązki redaktor naczelnej Łódzkiego Ośrodka Telewizyjnego a następnie do początku 2001 roku była sekretarzem programowym Telewizji Łódź.
„Zakochana w telewizji – rzec można z wzajemnością, bo to medium, choć dość kapryśne pozwoliło jej świetnie poznać swoje tajniki i podarowało w cennym dorobku kilkadziesiąt reportaży i filmów, jak "Spotkanie z Arturem Rubinsteinem" i "Teatr Kazimierza Dejmka", a także ponad 100 spektakli teatrów TV, których była redaktorem i komentatorem”.
„Przystojna, kobieca, zawsze dobrze, ale nie ekstrawagancko ubrana. Od 1964 r. używała wyłącznie perfum „Je reviens”. Buty nosiła tylko na płaskim obcasie, biżuterię tylko srebrną, futer w ogóle. Nigdy nie miała samochodu, a ze służbowego nie korzystała”.
Pochowana na cmentarzu komunalnym na Dołach w Łodzi (kwatera XIIb).
Filmografia i spektakle.
Opracowane z materiałów Film Polski.

</doc>
<doc id="2921616" url="https://pl.wikipedia.org/wiki?curid=2921616" title="Siergiej Badienko">
Siergiej Badienko

Siergiej Anatoljewicz Badienko, ros. Сергей Анатольевич Баденко (ur. 3 września 1968) – radziecki skoczek narciarski, na arenie krajowej reprezentujący Kazachską SRR, brązowy medalista drużynowego konkursu mistrzostw świata juniorów w 1986.
13 lutego 1986 w Lake Placid na mistrzostwach świata juniorów zdobył brązowy medal w konkursie drużynowym, w którym wystartował wraz z Jurijem Durinowem, Michaiłem Jesinem i Jewgienijem Waszurinem. Reprezentanci ZSRR przegrali wówczas z drużynami Republiki Federalnej Niemiec i Włoch.

</doc>
<doc id="2921619" url="https://pl.wikipedia.org/wiki?curid=2921619" title="Giancarlo Martini">
Giancarlo Martini

Giancarlo Martini (ur. 16 sierpnia 1947 w Lavezzola, zm. 26 maca 2013 w Forlì) – włoski kierowca wyścigowy, współzałożyciel zespołu Formuły 1 Minardi.
W latach 1974–1979 startował w Formule 2. W 1976 roku wystartował dla prywatnego zespołu Scuderia Everest w dwóch niezaliczanych do Mistrzostw Świata Formuły 1 wyścigach.
Wuj Pierluigiego Martiniego, kierowcy Formuły 1.

</doc>
<doc id="2921621" url="https://pl.wikipedia.org/wiki?curid=2921621" title="Jurij Durinow">
Jurij Durinow

Jurij Durinow – radziecki skoczek narciarski, drużynowy brązowy medalista mistrzostw świata juniorów w 1986.
13 lutego 1986 w Lake Placid, podczas mistrzostw świata juniorów zdobył brązowy medal w konkursie drużynowym, w którym wystartował wraz z Siergiejem Badienko, Michaiłem Jesinem i Jewgienijem Waszurinem. Reprezentanci ZSRR przegrali wówczas z drużynami Republiki Federalnej Niemiec i Włoch.

</doc>
<doc id="2921628" url="https://pl.wikipedia.org/wiki?curid=2921628" title="Friedrich Brau">
Friedrich Brau

Friedrich Brau – niemiecki skoczek narciarski, reprezentant RFN, drużynowy mistrz świata juniorów z 1986.
13 lutego 1986 w Lake Placid, podczas mistrzostw świata juniorów zdobył złoty medal w konkursie drużynowym, w którym wystartował wraz z Robertem Leonhardem, Christianem Rimmelem i Dieterem Thomą.

</doc>
<doc id="2921635" url="https://pl.wikipedia.org/wiki?curid=2921635" title="Aleksiej Żamnow">
Aleksiej Żamnow

Aleksiej Jurjewicz Żamnow (ros. Алексей Юрьевич Жамнов; ur. 1 października 1970 w Moskwie) – rosyjski hokeista, reprezentant WNP i Rosji, trzykrotny olimpijczyk. Działacz i trener hokejowy.
Kariera zawodnicza.
Wychowanek Dinama Moskwa. Uczestniczył w turniejach mistrzostw świata juniorów do lat 20 edycji 1990, Canada Cup 1991, mistrzostw świata w 1991 (do tego czasu ZSRR), 1992, 2000, 2005, na zimowych igrzyskach olimpijskich 1992 (WNP), 1998, 2002 oraz Pucharu Świata 1996.
Kariera działacza i trenera.
W latach 2006–2012 menedżer generalny w klubie Witiaź Czechow. W grudniu 2012 został dyrektorem generalnym w klubie Atłant Mytiszczi. W tym klubie był także asystentem trenera w sezonie KHL (2013/2014). W ramach amatorskich rozgrywek hokejowych, powołanych przez prezydenta Władimira Putina i weteranów radzieckiego i rosyjskiego hokeja pod nazwą Nocna Hokejowa Liga podjął działalność w radzie dyrektorów jako kurator Konferencji Centrum. Od 2015 menedżer generalny i wiceprezydent Spartaka Moskwa. W październiku 2018 został równolegle głównym trenerem Spartaka w sezonie KHL (2018/2019). Po zakończeniu tego sezonu jeszcze przez dwa lata był menedżerem generalnym w Spartaku, a od 2021 został nadzorcą hokeja młodzieżowego w klubie. 
W sezonie 2017/2018 był dyrektorem skautingu przy reprezentacji Rosji. W kwietniu 2018 został asystentem w sztabie szkoleniowym reprezentacji Rosji. Był w sztabie trenerskim reprezentacji Rosji jako asystent podczas turniejów MŚ edycji 2018, 2019. Pod koniec września 2021 Federacja Hokeja Rosji ogłosiła, że powołana rada ekspertów zarekomendowała mianowanie Aleksieja Żamnowa na stanowisko głównego trenera seniorskiej reprezentacji Rosji. Prowadził reprezentację Rosyjskiego Komitetu Olimpijskiego w turnieju zimowych igrzysk olimpijskich 2022.

</doc>
<doc id="2921640" url="https://pl.wikipedia.org/wiki?curid=2921640" title="Chłopczyce">
Chłopczyce

Chłopczyce (ukr. Хлопчиці, "Chłopczyci") – wieś na Ukrainie w rejonie samborskim należącym do obwodu lwowskiego, położona nad rzeką Strwiąż, która na południowy wschód od miejscowości wpada do Dniestru.
Znajduje się tu przystanek kolejowy Chłopczyce, położony na linii Obroszyn – Sambor.

</doc>
<doc id="2921644" url="https://pl.wikipedia.org/wiki?curid=2921644" title="Piłka ręczna na Igrzyskach Ameryki Południowej 2002">
Piłka ręczna na Igrzyskach Ameryki Południowej 2002

Turnieje piłki ręcznej na Igrzyskach Ameryki Południowej 2002 odbyły się w dniach 3–9 sierpnia 2002 roku w São Bernardo do Campo.
Była to pierwsza edycja zawodów w piłce ręcznej w historii tej imprezy. Służyły one jednocześnie jako kwalifikacje do Igrzysk Panamerykańskich 2003. Rozgrywane w Ginásio Poliesportivo Adib Moyses Dib zawody były transmitowane przez BandSports.
W turnieju zwyciężyli Argentyńczycy i Brazylijki.

</doc>
<doc id="2921646" url="https://pl.wikipedia.org/wiki?curid=2921646" title="Kino „Femina”">
Kino „Femina”

Kino „Femina” – kino w Warszawie, które istniało w latach 1938–2014 przy alei „Solidarności” 115 (dawniej ul. Leszno 35).
Przed zamknięciem kino „Femina” należało do sieci Helios. Posiadało cztery sale, w których znajdowały się 574 miejsca.
Historia kina do 1945.
Kino mieściło się w kamienicy wzniesionej po 1935 pod adresem ul. Leszno 35. Budynek miał siedem kondygnacji, a jego właścicielem był Dawid Bachrach. W 1936 uzyskał on pozwolenie na urządzenie w kamienicy kina, które zaprojektował Juliusz Żórawski.
Kino Femina zostało otwarte w 1938. Starało się przyciągnąć głównie żeńską publiczność. W jego repertuarze dominowały melodramaty.
Po kapitulacji Warszawy w 1939, w kamienicy ulokowała się niemiecka rewia. W listopadzie 1940 budynek znalazł się w warszawskim getcie. 20 czerwca 1941 w miejscu kina Femina otwarto Teatr Femina. Jego dyrektorem artystycznym i literackim był Jerzy Jurandot, a dyrektorem muzycznym i kierownikiem orkiestry – Iwo Wesby. Sala teatru mogła pomieścić ponad 900 widzów. Dzięki utalentowanym aktorom, dowcipnym tekstom i starannie dobranej muzyce Femina stała się teatrem rozrywkowym o wysokim poziomie artystycznym, kontynuując tradycje przedwojennych warszawskich kabaretów Qui Pro Quo i Morskie Oko. Był to jeden z pięciu stałych teatrów w getcie warszawskim. W „Feminie“ grano po polsku, głównie widowiska, rewie i operetki. Jedną z występujących tam artystek była Maria Ajzensztadt, nazywana „słowikiem getta”.
Do dnia rozpoczęcia w getcie wielkiej akcji deportacyjne (22 lipca 1942) w Teatrze Femina odbyło się 14 premier. Jeszcze w czasie akcji, w sierpniu 1942, cały obszar dzielnicy zamkniętej położony na południe od ulicy Leszno wraz z budynkami po nieparzystej stronie ulicy został wyłączony z getta i włączony do „aryjskiej” części miasta.
Opuszczony budynek był wykorzystywany przez Niemców jako magazyn. Po likwidacji getta, prawdopodobnie latem 1943, pomieszczenia przy ul. Leszno 35 zajął koncesjonowany teatr „Figaro”, który działał tam do wybuchu powstania warszawskiego.
Po 1945.
Kamienica nie została zniszczona w 1944. Po wojnie po obu jej stronach wzniesiono nowe budynki. W związku z budową Trasy W-Z w 1948 zmieniono nazwę wschodniego odcinka ulicy Leszno na al. Karola Świerczewskiego (od 1991 al. „Solidarności”). Zmianie uległa także numeracja budynków.
W 1958 w miejscu dawnego teatru ponownie uruchomiono kino, zachowując jego historyczną nazwę. W latach 70. XX było ono zaliczane do tzw. kin I kategorii. Jedyna sala Feminy mogła wówczas pomieścić 635 widzów. Najpóźniej w latach osiemdziesiątych XX wieku w kinie odbywały się Konfrontacje Filmowe.
W czerwcu 1991, w 50. rocznicę utworzenia Teatru Femina, z inicjatywy Fundacji Muzeum „Umschlagplatz” w holu kina odsłonięto tablicę upamiętniającą aktorów i muzyków warszawskiego getta. W uroczystości wzięli udział m.in. Władysław Szpilman z żoną Haliną.
W 1996 Femina została przebudowana i zmodernizowana przez nowego właściciela, spółkę Kinoplex. Powstały cztery mniejsze sale, przez co kino stało się pierwszym warszawskim multipleksem. Najdłużej (dwa lata) granym filmem w powojennej historii „Feminy” był "Pan Tadeusz", natomiast rekordowa liczba widzów (117 tys.) obejrzała "Ogniem i mieczem".
W 2007 Femina wraz z pozostałymi kinami Kinoplexu została przejęta przez Centrum Filmowe „Helios”, które z kolei w 2010 zostało kupione przez Grupę Agora.
Zakończenie działalności.
Jesienią 2013 nowy najemca uzyskał zgodę na zmianę sposobu użytkowania części kamienicy zajmowanej przez kino i jej przebudowę. 21 września 2014 kino zakończyło działalność. Ostatnim granym filmem było "Miasto 44". W miejscu kina miał powstać sklep dyskontowy należący do sieci Biedronka.
W październiku 2014 spółka Jeronimo Martins Polska, właściciel sieci Biedronka, poinformowała o wystąpieniu o warunki zabudowy dla nowego projektu zakładającego budowę obok tworzonej w miejscu dawnej „Feminy” placówki handlowej kina z ponad 100-osobową widownią. Jak napisała spółka w oficjalnym oświadczeniu, rozwiązanie łączące funkcje kulturalną i handlową było już proponowane wcześniej, jednak nie uzyskano dla niego pozytywnej decyzji administracyjnej. Projekt, przewidujący nadbudowę kamienicy od strony podwórka, został jednak w grudniu 2014 oprotestowany przez Spółdzielnię Mieszkaniową „Żelazna Brama”, której członkowie obawiają się, że ograniczy im to dostęp do światła dziennego, a parking zajmą samochody widzów.
Burzenie pomieszczeń dawnego kina, przylegających od południa do kamienicy przy al. „Solidarności” 115, rozpoczęło się w sierpniu 2016. Jednocześnie spółka Jeronimo Martins poinformowała, że nie udało się zrealizować projektu dwufunkcyjnego, tj. sklepu połączonego z kinem.
We wrześniu 2014 Zarząd Transportu Miejskiego w Warszawie zwrócił się do Zespołu Nazewnictwa Miejskiego o wskazanie nowej nazwy dla zespołu przystankowego „Kino Femina” znajdującego się na skrzyżowaniu al. „Solidarności” i al. Jana Pawła II. Zespół opowiedział się jednak za utrzymaniem obecnej nazwy.
22 grudnia 2016 w miejscu dawnego kina otwarto sklep Biedronka. Obok sklepu nie powstała sala kinowa, zachowano jednak neon kina na elewacji.

</doc>
<doc id="2921647" url="https://pl.wikipedia.org/wiki?curid=2921647" title="Huragan Międzyrzec Podlaski">
Huragan Międzyrzec Podlaski

KS MOSiR Huragan Międzyrzec Podlaski – polski klub piłkarski z siedzibą w Międzyrzecu Podlaskim w województwie lubelskim.
Historia.
W 1926 roku, przy Koedukacyjnej Miejskiej Szkole Handlowej w Międzyrzecu Podlaskim powstał Szkolny Klub Sportowy "Huragan". Jego założycielem był nauczyciel Józef Furman. Klub od początku istnienia posiadał sekcję piłki nożnej. Trzon zespołu stanowili wtedy: Borkowski, Horodyjewicz, Jarząb, Modrzewski, Rękawek, Wasilewski.
Ważnym wydarzeniem w historii klubu okazał się mecz z drugoligowym Hakoah Wiedeń (0:2) w 1928 roku. Wprawdzie niedługo po tym, wskutek odejścia założyciela Huraganu, nastąpiło krótkie zawieszenie działalności, ale z inicjatywy Karola Suchorzewskiego i Bronisława Saczuka doszło do porozumienia z władzami Strzelca, działającego pod patronatem 22 Pułku Piechoty, i klub - pod nazwą organizacji - wznowił funkcjonowanie.
Wybuch wojny oraz okupacja hitlerowska niemal całkowicie zahamowały życie sportowe w Międzyrzecu Podlaskim. Walkę na boisku zastąpiła walka z bronią w ręku. Zaraz po zakończeniu działań wojennych powołano klub sportowy Gryf, który od 1950 roku trafił w struktury Ludowych Zespołów Sportowych. Po pięciu latach Międzyrzeccy piłkarze awansowali do klasy A. W międzyczasie, z inicjatywy Bronisława Saczuka, Mariana Kosteckiego i Jerzego Kałużnego, powstało w 1954 roku - przy Radzyńskich Zakładach Przemysłu Terenowego - Terenowe Koło Sportowe Spójnia z sekcją piłki nożnej, które po dwóch latach przeszło do zrzeszenia Sparta. Niedługo po tym, na wniosek B Saczuka, władze miasta, dyrekcja RZPT oraz działacze zdecydowali się na połączenie LZS ze Spartą. Powstał Ludowy Klub Sportowy Huragan, którego prezesem został Henryk Petruczenko. W 1961 roku dobiegła końca budowa stadionu miejskiego.
Wybranie w 1963 roku na prezesa klubu Tadeusza Pabiana, dyrektora RZPT, przejście do federacji Ogniwo oraz włączenie Huraganu do ośrodka szkoleniowego w Mikołajkach rozpoczęły jeden z najlepszych okresów w jego dziejach. Wraz z zatrudnieniem trenera Jerzego Szali, z lubelskiego Motoru trafiło do Międzyrzeca kilku zawodników. Następnie szkoleniem zajął się Jan Koba, były piłkarz Lublinianki. Wreszcie opiekę nad coraz lepiej grającym zespołem przejął absolwent AWF-Faustyn Petruczenko.
Marzenia i ambicje zostały spełnione w sezonie 1966/67, kiedy to Huragan zdobył mistrzostwo Klasy A i awansował do ligi okręgowej woj. lubelskiego. wspaniała passa trwała do końca sezonu 1968/69, gdy Huragan nieomal awansował do II ligi.
Wraz z odejściem dotychczasowego prezesa klub powoli stał się typowym średniakiem. Dopiero w 1978 roku, gdy patronat nad nim objęły międzyrzeckie zakłady pracy, a prezesem został Henryk Wawryniuk, zaczęto uzyskiwać coraz lepsze rezultaty. W sezonie 1978/79 seniorzy uplasowali się na drugim miejscu wojewódzkiej ligi (za rezerwami bialskiego AZS-u) i uzyskali szansę walk o III ligę (wówczas nazywała się klasą międzywojewódzką). Niestety, rezultaty barażów z Neptunem Końskie (2:1 i 0:2) tę szansę przekreśliły. Sukces odnieśli też juniorzy szkoleni przez F. Petruczenko. Zajęli oni pierwsze miejsce w lidze wojewódzkiej, jednak po porażce 0:3 ze Starem Starachowice zostali wyeliminowani z walk o mistrzostwo Polski.
W latach 80. piłkarze balansowali między ligą międzyokręgową a okręgową. Funkcje trenerów pełnili Faustyn Petruczenko i Andrzej Soroka (po jego odejściu zespół spadł do V ligi). Z kolei lata 90. to dla klubu ciągła walka o pieniądze. Dopiero, gdy w 1992 roku zarząd klubu z prezesem Henrykiem Boguckim podjął decyzję o zawieszeniu działalności, Rada Miasta połączyła Huragan z Ośrodkiem Sportu i Rekreacji oraz Miejskim Ośrodkiem Kultury. Decyzja ta z jednej strony oznaczała stały dopływ pieniędzy co umożliwiało działalność również innych sekcji; z drugiej zaś spowodowało, że sekcja piłkarska zaczęła otrzymywać coraz mniejsze dotacje, przez co przerwano szkolenie niektórych grup młodzieży (pozostali jedynie seniorzy i juniorzy).
W latach 90. zespół Huraganu rozgrywał swoje mecze na szczeblu ligi międzyokręgowej (od 1995 nazwa została zmieniona na IV ligę), gdzie najlepsze wyniki to 3 miejsca w sezonach 1993/94 i 1996/97 oraz 5 miejsca w sezonach 1994/95 i 1997/98. Sezon 1998/99 był bardzo nieudany. Z różnych względów zespół Huraganu zajął ostatnie miejsce w tabeli, tracąc najwięcej bramek w dekadzie spośród wszystkich drużyn ligi okręgowej (121).
Powrót do IV ligi miał miejsce dopiero po sezonie 2006/07. Zespół prowadził wówczas Mirosław Sobczak. Na 13 spotkań u siebie Huragan wygrał aż 12 i zremisował raz. Z 68 punktami, 22 zwycięstwami, 2 remisami oraz 2 porażkami ekipa z Międzyrzeca uzyskała promocję do wyższej klasy rozgrywkowej. Pobyt w IV lidze był dla Huraganu nieustanną walką o utrzymanie. W sezonie 2007/08 za sprawą reorganizacji wszystkich rozgrywek żaden zespół nie spadł z ligi. Kolejne dwa sezony przynosiły utrzymanie Huraganu dopiero w ostatnich kolejkach. Sezon 2008/09 był wyjątkowo dramatyczny. Drużyna prowadzona przez Roberta Różańskiego zajmowała przez większość sezonu przedostatnie miejsce. Na ostatnie 6 kolejek zespół przejął Marek Pietruk, który wyciągnął zespół z dołka. Międzyrzeczanie w sześciu ostatnich spotkaniach zdołali wygrać 4 razy, raz zremisować oraz raz przegrać. W ostatnim spotkaniu Huragan wygrał na wyjeździe z Sokołem Adamów 1:2, co pozwoliło zająć 13 lokatę i utrzymanie dzięki rezygnacji Victorii Parczew. W sezonie 2009/10 ostatnie spotkanie Huragan rozegrał przed własną publicznością ze Spartą Rejowiec Fabryczny, gdzie piłkarze z Międzyrzeca do ostatnich minut walczyli o odwrócenie losów spotkania schodząc na przerwę z niekorzystnym wynikiem 0:1. Na finiszu rozgrywek szerzyły się informacje, że zespół Łady Biłgoraj może się wycofać z rozgrywek IV ligi po zakończeniu rundy, zwalniając tym samym miejsce drużynie walczącej o utrzymanie. Wygrana Huraganu w meczu ze Spartą pozwoliłaby na utrzymanie się w tej klasie rozgrywkowej. Ówczesny kapitan Huraganu Arkadiusz Szczepaniuk wygłosił w przerwie spotkania motywującą przemowę, gdzie przestrzegał, że jeśli drużyna przegra mecz to przez 10 lat nie awansuje z powrotem do IV ligi. Międzyrzeczanie zdołali odrobić straty i odwrócili losy spotkania w końcowych minutach strzelając 3 bramki na wagę utrzymania. Początek sezonu 2010/2011 to seria remisów i porażek. Z klubem pożegnał się trener Marek Pietruk, którego zastąpił Andrzej Mironiuk. Niestety wyniki Huraganu były bardzo słabe. Po rundzie zespół zajmował przedostatnią pozycję z zaledwie 8 punktami. Problemy finansowe oraz tarcia polityczne doprowadziły do wycofania drużyny z IV ligi.

</doc>
<doc id="2921651" url="https://pl.wikipedia.org/wiki?curid=2921651" title="Ghettosocks">
Ghettosocks

Ghettosocks (wł. Darren Pyper) – kanadyjski artysta i producent hip-hopowy, członek kolektywu Backburner. Występował również pod pseudonimem Teenburger. W swojej twórczości inspiruje się muzyką wczesnych lat 90., określanych mianem Złotej Ery Hip-Hopu.
W 2011 Ghettosocks był nominowany do nagrody Juno. W tym samym roku podczas gali East Coast Music Awards otrzymał nagrodę w kategorii najlepszy singiel hip-hopowy za utwór „Don’t Turn Around”

</doc>
<doc id="2921655" url="https://pl.wikipedia.org/wiki?curid=2921655" title="Bogomił (obwód Chaskowo)">
Bogomił (obwód Chaskowo)

Bogomił (bułg. "Богомил") – wieś w południowej Bułgarii, w obwodzie Chaskowo, w gminie Charmanli. Według danych Narodowego Instytutu Statystycznego, 31 grudnia 2011 roku wieś liczyła 13 mieszkańców.
Położenie.
Bogomił znajduje się u podnóża góry Sakar.
Historia.
Starą nazwą miejscowości było Teketo; istnieje nieopodal wsi szczyt w Sakarze o takiej nazwie. Według dostępnych, skąpych danych Teketo zostało zbudowane przez Chazara babę, który został później pochowany w türbe wybudowanym w 1541 roku. Domniemywa się, że on żył w Byłgarinie lub Bogumile i posiadał pokaźną część ziemi.
Gospodarka.
Mieszkańcy zajmują się uprawą winorośli i sadów migdałowców, których jest mnóstwo w okolicy, tworząc swoisty mikroklimat.

</doc>
<doc id="2921656" url="https://pl.wikipedia.org/wiki?curid=2921656" title="Mysłowski">
Mysłowski



</doc>
<doc id="2921658" url="https://pl.wikipedia.org/wiki?curid=2921658" title="Kościół św. Anny w Wąsicach">
Kościół św. Anny w Wąsicach

Kościół św. Anny w Wąsicach – rzymskokatolicki kościół filialny położony we wsi Wąsice, należący do parafii NMP Niepokalanie Poczętej w dekanacie Wołczyn, diecezji kaliskiej. 
Historia parafii.
W 1980 roku, dzięki inicjatywie proboszcza parafii NMP Niepokalanie Poczętej w Wołczynie, o.Elizeusza Mortynowa OFM Cap., zostaje powołana w Wąsicach 15 osobowy komitet budowy kościoła. Na zebraniu tym ustalone zostaje również, że przyszły kościół będzie miał charakter franciszkański (wymiary 10 na 20 metrów) i zostanie wykonany według projektu architekta Andrzeja Rożałowskiego z Kluczborka. 16 października 1980 roku rusza budowa świątyni. Po ogłoszeniu stanu wojennego następuje wstrzymanie robót budowlanych i dopiero w maju 1982 roku zostają one ponownie wznowione. Na jesień 1982 roku kościół stanął w stanie surowym. 18 września 1983 roku następuje wmurowanie kamienia węgielnego, który został poświęcony na Górze św. Anny przez Ojca św. Jana Pawła II. W październiku 1983 roku do kościoła została sprowadzona figura św. Anny, patronki świątyni. W czerwcu 1986 ksiądz bp Jan Wieczorek dokonuje konsekracji świątyni oraz poświęcenia zamontowanych wcześniej na wieży dwóch dzwonów, które otrzymują imiona: św. Jan i św. Paweł.

</doc>
<doc id="2921662" url="https://pl.wikipedia.org/wiki?curid=2921662" title="Dariusz Łuczak">
Dariusz Łuczak

Dariusz Łuczak (ur. 12 lutego 1959 w Hajnówce) – polski prawnik i urzędnik państwowy, funkcjonariusz Urzędu Ochrony Państwa i Agencji Bezpieczeństwa Wewnętrznego, generał brygady w korpusie oficerów ABW, w latach 2013–2015 szef ABW.
Życiorys.
Ukończył studia prawnicze na białostockiej filii Uniwersytetu Warszawskiego. W latach 80. pracował jako instruktor zawodu w Zespole Szkół Zawodowych w Hajnówce, następnie w latach 1990–1995 był zastępcą kierownika Urzędu Rejonowego w tym mieście. Na przełomie lat 80. i 90. wchodził w skład zarządu regionu NSZZ „Solidarność” w Białymstoku.
Od 1995 związany ze służbami specjalnymi – początkowo z Urzędem Ochrony Państwa, a następnie z powstałą w jego miejsce Agencją Bezpieczeństwa Wewnętrznego. W latach 1999–2001 zajmował stanowisko zastępcy szefa delegatury, po czym przez rok kierował delegaturą UOP. Od 2002 do 2008 pełnił funkcję szefa białostockiej delegatury ABW. Później do 2011 był dyrektorem Departamentu Ochrony Ekonomicznych Interesów Państwa i Zwalczania Przestępczości Zorganizowanej, następnie przez rok pełnił obowiązki dyrektora delegatury stołecznej, nadzorując również trzy departamenty w centrali. W kwietniu 2012 został powołany na zastępcę szefa ABW, a w styczniu 2013 objął obowiązki szefa. W marcu tego samego roku został ogłoszony kandydatem na szefa ABW – powołany na tę funkcję został 16 kwietnia 2013. Posiadał wówczas stopień pułkownika. 2 kwietnia 2015 prezydent RP Bronisław Komorowski mianował go na stopień generała brygady. 19 listopada 2015 odwołany ze stanowiska szefa ABW.

</doc>
<doc id="2921664" url="https://pl.wikipedia.org/wiki?curid=2921664" title="Christoph Lenz">
Christoph Lenz

Christoph Lenz (ur. 16 czerwca 1986 w Dornbirn) – austriacki skoczek narciarski, reprezentant klubu SC Kehlegg. Drużynowy złoty medalista Mistrzostw Świata Juniorów w Narciarstwie Klasycznym 2004.
W Pucharze Kontynentalnym zadebiutował 1 stycznia 2004 w Seefeld, zajmując 24. miejsce. W lutym tego samego roku wystartował w zawodach skoków narciarskich na Mistrzostwach Świata Juniorów w Narciarstwie Klasycznym 2004. W konkursie drużynowym zdobył złoty medal. Obok Lenza Austrię reprezentowali w nim Roland Müller, Nicolas Fettner i Thomas Morgenstern. Srebrnych medalistów – reprezentację Polski – wyprzedzili o ponad 50 punktów. Indywidualnie Lenz zajął 14. miejsce.
W sezonie 2004/2005 regularnie startował w Pucharze Kontynentalnym. Kilkukrotnie zajmował miejsca w czołowej dziesiątce. Najlepszymi wynikami były: 5. miejsce uzyskane w lutym w Iron Mountain oraz 6. pozycja, jaką zajął w grudniu w Lahti. W sezonie 2005/2006 osiągał gorsze wyniki. Najwyżej sklasyfikowany został na 17. miejscu, ponownie w Iron Mountain. 11 marca 2006 zajął 21. miejsce w konkursie w Bischofshofen. Był to ostatni start Lenza w oficjalnych zawodach międzynarodowych.

</doc>
<doc id="2921667" url="https://pl.wikipedia.org/wiki?curid=2921667" title="Melbourne World Challenge 2013">
Melbourne World Challenge 2013

Qantas Melbourne World Challenge 2013 – mityng lekkoatletyczny, który odbył się 6 kwietnia 2013 w australijskim Melbourne. Zawody były pierwszą odsłoną cyklu World Challenge Meetings rozgrywanego pod egidą IAAF.

</doc>
<doc id="2921668" url="https://pl.wikipedia.org/wiki?curid=2921668" title="Rollinia">
Rollinia

Rollinia ("Rollinia") – rodzaj należący do rodziny flaszowcowatych. Obejmuje 42 gatunki występujące Ameryce Środkowej i w tropikalnej części Ameryki Południowej. 
Systematyka.
Rodzaj z rodziny flaszowcowatych ("Annonaceae") z rzędu magnoliowców ("Magnoliales"). W rewizji taksonomicznej na podstawie danych molekularnych zasugerowano włączenie gatunków z tego rodzaju do rodzaju flaszowiec ("Annona").

</doc>
<doc id="2921669" url="https://pl.wikipedia.org/wiki?curid=2921669" title="Śniatynka">
Śniatynka

Śniatynka (ukr. Снятинка) – wieś na Ukrainie w rejonie drohobyckim należącym do obwodu lwowskiego.
Historia.
W 1866 roku w Śniatynce należącej do Stanisława Tarnowskiego gościł Artur Grottger, gdzie wykonał szereg rysunków oraz obrazów olejnych m.in. dyptyk poświęcony powstaniu styczniowemu oraz kartony "Bój" i "Duch" do cyklu Lithuania.

</doc>
<doc id="2921670" url="https://pl.wikipedia.org/wiki?curid=2921670" title="Marat Zhaparov">
Marat Zhaparov



</doc>
<doc id="2921676" url="https://pl.wikipedia.org/wiki?curid=2921676" title="Chitonotus megacephalus">
Chitonotus megacephalus



</doc>
<doc id="2921677" url="https://pl.wikipedia.org/wiki?curid=2921677" title="Artedius pugetensis">
Artedius pugetensis



</doc>
<doc id="2921679" url="https://pl.wikipedia.org/wiki?curid=2921679" title="Czas urojony">
Czas urojony

Czas urojony – koncepcja wyprowadzona z mechaniki kwantowej, niezbędna przy próbie połączenia mechaniki kwantowej z mechaniką statystyczną.
Czas urojony trudno zwizualizować. Jeżeli wyobrazimy sobie „zwykły czas” jako horyzontalną linię biegnącą między przeszłością w jednym kierunku a przyszłością w innym, to wtedy czas urojony będzie reprezentowany przez prostopadłą do tej linii w taki sposób, jak liczby urojone biegną prostopadle do liczb rzeczywistych na płaszczyźnie zespolonej. Czas urojony nie jest "urojony" w sensie nierzeczywisty lub zmyślony.
Przykład zastosowania.
Podstawiając czas urojony formula_1 do równania Schrodingera:
otrzymujemy równanie przepływu ciepła:
Znajduje to odzwierciedlenie na poziomie rozwiązań równań: jeśli formula_4 jest propagatorem w mechanice kwantowej wówczas formula_5 jest propagatorem równania ciepła.

</doc>
<doc id="2921687" url="https://pl.wikipedia.org/wiki?curid=2921687" title="Dove Island">
Dove Island

Dove Island – niezamieszkana wyspa z archipelagu Wysp Belchera, w regionie Qikiqtaaluk, na terytorium Nunavut, w Kanadzie. Sąsiaduje m.in. z wyspami: Karlay Island, Mata Island, Nero Island, Bradbury Island, Tukarak Island.

</doc>
<doc id="2921688" url="https://pl.wikipedia.org/wiki?curid=2921688" title="Opis naukowy">
Opis naukowy

Opis naukowy - proces, w trakcie którego charakteryzowany jest dany przedmiot, zjawisko bądź zdarzenie na drodze badania naukowego.
Według opisu dany element zostaje poddany klasyfikacji i podporządkowaniu. W wyniku tego następuje zawężenie kategorii, tj. w formie porównań i odpowiedzi na poszczególne zapytania odnośnie do zagadnienia poddanego badaniu wyodrębniana jest poszczególna jednostka, indywiduum. 
Opis naukowy powinien być klarowny, wyczerpujący, dokładny i możliwy do sprawdzenia. Pomocną drogą w tworzeniu opisu naukowego jest dedukowanie, czyli podążanie drogą przesłanek ku sprecyzowanemu wnioskowi. Dzięki temu klasyfikacja na tle prostych logicznych wniosków jest trudna do zakwestionowania.

</doc>
<doc id="2921696" url="https://pl.wikipedia.org/wiki?curid=2921696" title="Harold Correa">
Harold Correa

Harold Correa (ur. 26 czerwca 1988 w Épinay-sur-Seine) – francuski lekkoatleta specjalizujący się w trójskoku.
W 2013 zajął 5. miejsce na halowych mistrzostwach Europy w Göteborgu. Dziewiąty zawodnik halowych mistrzostw świata z 2016. Wielokrotny medalista mistrzostw Francji w różnych kategoriach wiekowych. Uczestnik mistrzostw Europy w Amsterdamie (2016).
Rekordy życiowe: stadion – 17,08 (22 maja 2013, Villeneuve-d’Ascq); hala – 16,94 (16 lutego 2013, Aubière i 24 lutego 2017, Madryt).

</doc>
<doc id="2921697" url="https://pl.wikipedia.org/wiki?curid=2921697" title="Grillbar Galaktyka">
Grillbar Galaktyka

Grillbar Galaktyka – powieść science fiction Mai Lidii Kossakowskiej z 2011, za którą otrzymała nagrodę im. Janusza A. Zajdla w roku 2012.
Książka jest pełna absurdu i humoru, zawiera również „subtelnie ukrytą satyrę polityczną”.
Fabuła.
Akcja powieści rozpoczyna się w ekskluzywnej restauracji o nazwie „Płacząca Kometa” serwującej wyrafinowane dania przygotowane ze składników z najodleglejszych zakątków wszechświata. Szef kuchni, Hermoso Madrid Iven, kieruje pracą kucharzy będących przedstawicielami gatunków z rozmaitych planet. Pewnego dnia do „Płaczącej Komety” przybywa Archistrategus Bar, kontroler Ministerstwa Zdrowego Odżywiania Unii Galaktycznej.Wkrótce później Iven zostaje wrobiony w morderstwo istotnej postaci. Zmuszony jest więc do ucieczki. 

</doc>
<doc id="2921699" url="https://pl.wikipedia.org/wiki?curid=2921699" title="Ryszard Wilczyński">
Ryszard Wilczyński



</doc>
<doc id="2921700" url="https://pl.wikipedia.org/wiki?curid=2921700" title="Back to Beginning">
Back to Beginning

Back to Beginning – drugi album studyjny polskiej rockowej grupy Cochise. Wydawnictwo ukazało 14 maja 2012 roku nakładem wytwórni Mystic Production. Na płycie znalazło się 16 premierowych kompozycji, a także cover utworu "Five to One" zespołu The Doors.

</doc>
<doc id="2921702" url="https://pl.wikipedia.org/wiki?curid=2921702" title="Proteza koniecpolska">
Proteza koniecpolska

Proteza koniecpolska – projekt linii i zespół inwestycji realizowanych w celu zapewnienia szybkiego i bezpośredniego połączenia kolejowego Warszawy i Wrocławia.
Przebieg.
Projekt zakładał wykorzystanie istniejących linii kolejowych, w tym Centralnej Magistrali Kolejowej i odcinka uprzednio zmodernizowanej do parametru 160 km/h linii Opole–Wrocław oraz remont łączącego je fragmentu między Włoszczową i Opolem (linie nr 61 i 144).
W ramach remontu linię pomiędzy Koniecpolem i Fosowskiem dostosowano do prędkości 120 km/h, a pomiędzy Fosowskiem i Opolem do prędkości 140 km/h.
Zysk czasowy.
Dzięki inwestycji udało się skrócić czas przejazdu pociągów relacji Wrocław – Warszawa do 3 godzin i 45 minut. Przed remontem przejazd zajmował 5 godzin i 10 min (przez Poznań) lub 5 godzin i 50 minut (przez Katowice).
Historia.
Linia ta była już wykorzystywana dla połączeń ekspresowych łączących Wrocław ze stolicą w latach 1993-1999, z czasem przejazdu ok. 4 h 35 min. Były to popularne ekspresy Opolanin i Panorama. Postępująca degradacja odcinka koniecpolskiego stanowiącego łącznik do Centralnej Magistrali Kolejowej, zakończenie naprawy głównej na tradycyjnym szlaku łączącym Częstochowę z Warszawą, tj. kolei warszawsko-wiedeńskiej (linia nr 1) i wynikające stąd zbliżenie się potencjalnych czasów przejazdu w obu opcjach, nadto możliwość obsługi dworca głównego w Częstochowie (zamiast dworca Stradom – przy opcji koniecpolskiej) oraz pojawienie się w 1999 r. kursów kategorii IC z Wrocławia do Warszawy trasą przez Poznań (linie nr 271 i nr 3) oferujących nieco lepszy czas przejazdu rzędu 4 h 25 min. w klasie prestiżowej przesądziło o wycofaniu połączeń ekspresowych z linii koniecpolskiej i skierowaniu ich na tradycyjną linię łączącą Częstochowę z Warszawą czyli wiedenkę. W grudniu 2002 roku z powodu zdegradowania odcinka Koluszki – Skierniewice oraz z przyczyn ekonomicznych spółka PKP IC ostatecznie zlikwidowała połączenia ekspresowe z Wrocławia (Opola) do Warszawy przez Lubliniec i Częstochowę z wykorzystaniem linii nr 1 (wiedeńskiej). Od tej pory połączenia ekspresowe oraz IC z Wrocławia do Warszawy były realizowane wyłącznie przez Poznań (oraz ostatni rok trasą przez Ostrów Wlkp., Łódź Kaliską – do grudnia 2003 r.), natomiast z Opola do Warszawy przez Katowice oraz Centralną Magistralę Kolejową. W grudniu 2007 roku pojawiły się dodatkowe, uzupełniające ofertę przez Poznań, kursy kategorii IC z Wrocławia do Warszawy przez Katowice i CMK.
Inicjatywa wykorzystania istniejącej linii kolejowej Włoszczowa (zjazd z CMK) – Częstochowa – Lubliniec – Opole do skrócenia do mniej niż 4 godzin czasu podróży z Wrocławia do Warszawy została po raz pierwszy zaproponowana przez Piotra Łysonia.
„Proteza koniecpolska” była alternatywą wobec projektu linii kolei dużych prędkości Y, którą wskazywali zwolennicy realizacji połączenia Wrocławia z Warszawą za pomocą tańszych środków. 
Od 14 grudnia 2014 roku na trasie Warszawa-Wrocław kursują pociągi Pendolino (Express InterCity Premium).
Koszty inwestycji.
Inwestycja została zaplanowana do zrealizowania w latach 2013-2014 kosztem ok. 500 mln zł.
W maju 2012 r. ogłoszono pierwszy przetarg na realizację remontu tej linii, a ostatni w grudniu 2012 roku. 1 lutego 2013 roku Ministerstwo Finansów wydało zgodę na zapewnienie finansowania projektów rewitalizacji, co było niezbędne, by PKP Polskie Linie Kolejowe mogły podpisać umowy z wykonawcami. Roboty rozpoczęły się w kwietniu 2013 roku, a ukończone zostały pod koniec 2014 roku.

</doc>
<doc id="2921706" url="https://pl.wikipedia.org/wiki?curid=2921706" title="Krąg milczenia">
Krąg milczenia

Kręgi Milczenia są ruchem walki bez użycia przemocy. Ludzie gromadzący się w Kręgu Milczenia chcą zwrócić się zarówno do świadomości ludzi, którzy tworzą ustawy jak i do tych, którzy je stosują, aby umożliwić politykę szanującą obcokrajowców, w szczególności migrantów i uchodźców, których sytuacja życiowa w Europie jest krańcowo trudna.
Powstanie.
Kręgi Milczenia to inicjatywa, którą rozpoczęli franciszkanie z Tuluzy pod koniec 2007 roku. Kręgi Milczenia mają na celu pomóc w uświadomieniu, zrozumieniu i zadaniu społeczeństwu pytania na temat ekstremalnie ciężkiej sytuacji, w jakiej żyje wielu imigrantów w Europie.
Opis.
Uczestnicy spotykają się zazwyczaj raz w miesiącu aby uczestniczyć w milczącym proteście, tworząc krąg w miejscu publicznym. Ruch składa się z około 200 Kręgów i ponad 10 tys. osób bierze w nich udział.
Dziś istnieje ponad 200 kręgów milczenia w całej Europie i w Afryce: we Francji, Hiszpanii, Wielkiej Brytanii, Belgii, Szwajcarii, Senegalu, Włoszech i w innych krajach, które mają miejsce w sposób regularny, zazwyczaj raz w miesiącu. Od listopada 2012 roku Krąg Milczenia organizowany jest również w Polsce, w Warszawie, w pierwszą sobotę miesiąca, przy wyjściu z Metra Centrum, od godziny 15 do 16. Protest ma miejsce raz w miesiącu. Uczestnicy chcą przybliżyć się do cierpienia ludzi, w tym również dzieci, którzy są więzieni w nieludzkich warunkach z tego powodu, że nie posiadają odpowiednich dokumentów.
Uczestnicy protestują mówiąc, że wszystkie ustawy przeciwko imigrantom są ustawami przeciwko ludziom. Parafrazują słowa Janusza Korczaka: „Nie ma imigrantów. Są ludzie”.
Linki zewnętrzne.
Po angielsku
Po francusku:

</doc>
<doc id="2921712" url="https://pl.wikipedia.org/wiki?curid=2921712" title="Choruna">
Choruna

Choruna ("Polyalthia") – rodzaj należący do rodziny flaszowcowatych. Obejmuje ok. 120 gatunków występujących w tropikach Afryki, Azji południowej oraz w zachodniej części Oceanii. Największe zróżnicowanie gatunków występuje w Azji południowo-wschodniej. 
Systematyka.
Rodzaj z rodziny flaszowcowatych ("Annonaceae") z rzędu magnoliowców ("Magnoliales"). Na podstawie danych molekularnych stwierdzono, że rodzaj jest polifiletyczny i wymaga rewizji taksonomicznej i podzielenia na kilka rodzajów. Stanowi grupę siostrzaną dla rodzaju "Miliusa".

</doc>
<doc id="2921713" url="https://pl.wikipedia.org/wiki?curid=2921713" title="Polyalthia">
Polyalthia



</doc>
<doc id="2921714" url="https://pl.wikipedia.org/wiki?curid=2921714" title="Bolarski izwor">
Bolarski izwor

Bolarski izwor (bułg. "Болярски извор") – wieś w południowej Bułgarii, w obwodzie Chaskowo, w gminie Charmanli. Według danych Narodowego Instytutu Statystycznego, 31 grudnia 2011 roku wieś liczyła 305 mieszkańców.
Historia.
Na terenie wsi znajdują się liczne tumulusy Trackie. Pod panowaniem imperium osmańskiego miejscowość nazywała się Bejbunar. W trakcie wojny bałkańskiej jeden mieszkaniec dobrowolnie zgłosił się do Legionu Macedońsko-Adrianopolskiego.

</doc>
<doc id="2921717" url="https://pl.wikipedia.org/wiki?curid=2921717" title="Piłka ręczna na Igrzyskach Ameryki Południowej 2006">
Piłka ręczna na Igrzyskach Ameryki Południowej 2006

Turnieje piłki ręcznej na Igrzyskach Ameryki Południowej 2006 odbyły się w dniach 9–13 listopada 2006 roku w argentyńskim Mar del Plata.
Była to druga edycja zawodów w piłce ręcznej w historii tej imprezy. Służyły one jednocześnie jako kwalifikacje do Igrzysk Panamerykańskich 2007.
Do zawodów mogły przystąpić jedynie liczące maksymalnie szesnastu zawodników reprezentacje zrzeszone przez ODESUR. Zostały one rozegrane w Estadio Polideportivo Islas Malvinas w Mar del Plata.
W turnieju zwyciężyły męska i żeńska reprezentacja Argentyny, w swoich finałach pokonując odpowiednio Urugwajczyków i Paragwajki. Najwięcej bramek zdobyli Patricio Martinez i Fabiana Aluan.

</doc>
<doc id="2921718" url="https://pl.wikipedia.org/wiki?curid=2921718" title="Like an Ever Flowing Stream">
Like an Ever Flowing Stream

Like an Ever Flowing Stream – debiutancki album szwedzkiej grupy death metalowej Dismember. Płyta została wydana ponownie w roku 1996 zawierając cztery bonusowe utwory.

</doc>
<doc id="2921719" url="https://pl.wikipedia.org/wiki?curid=2921719" title="Tonight's the Night">
Tonight's the Night



</doc>
<doc id="2921723" url="https://pl.wikipedia.org/wiki?curid=2921723" title="Mateo Ružić">
Mateo Ružić

Mateo Ružić (ur. 16 sierpnia 1994) – chorwacki lekkoatleta specjalizujący się w długich biegach sprinterskich.
Półfinalista mistrzostw świata juniorów młodszych z 2011. Na początku 2012 zdobył srebro halowych mistrzostw Bałkanów. W tym samym roku dotarł do półfinału podczas mistrzostw świata juniorów w Barcelonie. W lutym 2013 został złotym medalistą halowych mistrzostw krajów bałkańskich. Tydzień później startował na halowych mistrzostwach Europy w Göteborgu, na których nie udało mu się awansować do finału. Złoty i srebrny medalista mistrzostw krajów bałkańskich z 2013. Medalista mistrzostw Chorwacji. Uczestnik mistrzostw Europy w Amsterdamie (2016), w których nie awansował do finału biegu na 400 metrów.
Rekordy życiowe w biegu na 400 metrów: stadion – 46,13 (20 czerwca 2017, Velenje); hala – 46,74 (10 lutego 2017, Linz). Ružić jest nieoficjalnym halowym rekordzistą Chorwacją w biegu na 500 metrów – 1:02,21 (25 lutego 2014, Praga).

</doc>
<doc id="2921730" url="https://pl.wikipedia.org/wiki?curid=2921730" title="Światowy Kongres Żydowski">
Światowy Kongres Żydowski



</doc>
<doc id="2921734" url="https://pl.wikipedia.org/wiki?curid=2921734" title="Mohamed Elneny">
Mohamed Elneny

Mohamed Naser Elsayed Elneny (ur. 11 lipca 1992] w Al-Mahalla al-Kubra) – egipski piłkarz występujący na pozycji pomocnika w angielskim klubie Arsenal oraz w reprezentacji Egiptu. Wychowanek Al-Ahly, w swojej karierze grał także w takich zespołach jak El Mokawloon, FC Basel oraz Beşiktaş.

</doc>
<doc id="2921739" url="https://pl.wikipedia.org/wiki?curid=2921739" title="SN UDS10Wil">
SN UDS10Wil

SN UDS10Wil (SN Wilson) – supernowa typu Ia, w czasie odkrycia najbardziej odległa znana supernowa, oddalona o ponad 10 miliardów lat świetlnych od Ziemi; położona w gwiazdozbiorze Wieloryba.
Nazwa i odkrycie.
Supernowa została odkryta w ramach programu CANDELS+CLASH Supernova Project wykorzystującego dane zebrane przez Kosmiczny Teleskop Hubble’a. Skrótowiec „SN” oznacza po prostu „supernową”; „UDS” oznacza, że supernowa została odkryta w ramach przeglądu nieba CANDELS Ultra Deep Survey.
Supernowa otrzymała także żartobliwe określenia SN Wilson na cześć dwudziestego ósmego prezydenta Stanów Zjednoczonych Woodrowa Wilsona.
Charakterystyka.
Supernowa jest odległa o ponad dziesięć miliardów lat świetlnych od Ziemi (przesunięcie ku czerwieni z = 1,914) i położona jest w gwiazdozbiorze Wieloryba. SN UDS10Wil znajduje się o około 350 milionów lat świetlnych dalej niż wcześniejsza najbardziej odległa znana supernowa SN SCP-0401.

</doc>
<doc id="2921741" url="https://pl.wikipedia.org/wiki?curid=2921741" title="Miliusa">
Miliusa

Miliusa – rodzaj należący do rodziny flaszowcowatych. Obejmuje ok. 50 gatunków występujących w tropikalnej i subtropikalnej części Azji i Australii – od Indii, Sri Lanki i Bhutanu do północnej Australii, na Archipelagu Malajskim, w Filipinach i na Nowej Gwinei. Sukcesywnie opisywane są kolejne gatunki, jeszcze w 2003 znanych było ich tylko 40. Jeden z ostatnich gatunków ("Miliusa gokhalaei") opisany został z Indii w 2012 roku. 
Systematyka.
Rodzaj z rodziny flaszowcowatych ("Annonaceae") z rzędu magnoliowców ("Magnoliales"). W świetle danych molekularnych rodzaj jest siostrzany dla rodzaju choruna "Polyalthia".

</doc>
<doc id="2921742" url="https://pl.wikipedia.org/wiki?curid=2921742" title="Federalna Republika Somalii">
Federalna Republika Somalii



</doc>
<doc id="2921743" url="https://pl.wikipedia.org/wiki?curid=2921743" title="Tczewski węzeł kolejowy">
Tczewski węzeł kolejowy



</doc>
<doc id="2921744" url="https://pl.wikipedia.org/wiki?curid=2921744" title="Jesús Franco">
Jesús Franco

Jesús „Jess” Franco (ur. 12 maja 1930 w Madrycie, zm. 2 kwietnia 2013 w Maladze) – hiszpański reżyser, scenarzysta, operator filmowy i aktor. 
Życiorys.
Wczesne lata.
Urodził się w Madrycie w rodzinie pochodzenia kubańsko-meksykańskiego. Od najmłodszych lat interesował się muzyką, a w wieku sześciu lat pod opieką starszego brata Enrique tworzył swoje pierwsze kompozycje. Był wielkim fanem jazzu, szczególnie twórczości Clifforda Browna i Jamesa P. Johnsona.
Po zakończeniu hiszpańskiej wojnie domowej wstąpił do Real Conservatorio de Madrid, aby uczyć się gry na fortepianie. Po ukończeniu studiów prawniczych wstąpił do Institut des hautes études cinématographiques w Paryżu i zaczął rozwijać karierę jako reżyser. Studiował też techniki reżyserskie w Paryżu i po przyjeździe do Hiszpanii pracował jako asystent dyrektora reżyserów, w tym również takich jak Juan Antonio Bardem, Luis García Berlanga czy Orson Welles.
Kariera.
Jego kariera rozpoczęła się, kiedy zrealizował komedię fantasy "Mamy po 18 lat" ("Tenemos 18 Años", 1959) i dramat kryminalny "Czerwone usta" ("Labios rojos", 1960). W 1960 roku otrzymał Nagrodę Specjalną w kategorii Najlepszy hiszpańskojęzyczny film krótkometrażowy za "Estampas guipuzcoanas número 2: Pío Baroja" (1960). 
Jego kultowy film "Okropny doktor Orloff" ("Gritos en la noche", 1962) otrzymał szeroką dystrybucję w Stanach Zjednoczonych i Wielkiej Brytanii. Pracował pod pseudonimem David Khune i Frank Hollmann. Kolejne realizacje to "Cień Zorro" ("Cabalgando hacia la muerte", 1962), "Miss Muerte" (1965), "Necronomicon - Geträumte Sünden" (1967), The Castle of Fu Manchu (1968), "Dziewięćdziesiąt dziewięć kobiet" ("Der heiße Tod", 1968) z Herbertem Lomem, Mercedes McCambridge i Marią Schell, "Justine" ("Justine ovvero le disavventure della virtù", 1968) z Klausem Kinski i Rominą Power, "Wenus w futrze" ("Paroxismus - Può una morta rivivere per amore?", 1969) z Jamesem Darrenem i Barbarą McNair, "Vampyros Lesbos" (1970), "Robinson i jego dzikie niewolnice" ("Robinson und seine wilden Sklavinnen", 1972) z Barbarą Nielsen i Danielem Martínem, "La comtesse noire" (1973), "Frauengefängnis" (1975) i "Die Liebesbriefe einer Portugiesischen Nonne" (1977). 
Jednak pomimo sukcesu dwóch filmów z Christopherem Lee - "Krwawy sędzia" ("El Juez Sangriento", 1969) i "Hrabia Dracula" ("El Conde Dracula", 1969), nigdy nie osiągnął komercyjnego sukcesu. W 1970 przeniósł się z Hiszpanii do Francji. Realizował niskobudżetowe filmy o przemocy. Jego filmy koncentrowały się wokół lesbijskich wampirów, kobiet w więzieniu i poszukiwań seksualnych, w tym kilka opartych było na tekstach markiza de Sade'a. Jego filmy często zawierały długie niekontrolowane sceny nagich kobiet, kręcone (na podłodze lub w łóżku) w nieprzerwanych ujęciach (np. "Les possédées du diable" (1974) czy "La Comtesse noire" (1975)). Z czasem wiele osób z branży uznało go za reżysera filmów pornograficznych z powodu ogromnej liczby produkcji dla dorosłych, oznaczonych X. 
W 2009 otrzymał nagrodę Goya za całokształt twórczości i nagrodę Huevo de Colón Award w Walencji.
Zmarł 2 kwietnia 2013 w Maladze w wieku 82 lat.

</doc>
<doc id="2921746" url="https://pl.wikipedia.org/wiki?curid=2921746" title="Del Rio (Teksas)">
Del Rio (Teksas)

Del Rio – miasto w Stanach Zjednoczonych, w stanie Teksas, siedziba hrabstwa Val Verde.
Demografia.
Według przeprowadzonego przez United States Census Bureau spisu powszechnego w 2010 miasto liczyło 35 591 mieszkańców. Natomiast skład etniczny w mieście wyglądał następująco: Biali 84,6%, Afroamerykanie 1,5%, Azjaci 0,5%, pozostali 13,4%.

</doc>
<doc id="2921749" url="https://pl.wikipedia.org/wiki?curid=2921749" title="Goniothalamus">
Goniothalamus

Goniothalamus – rodzaj należący do rodziny flaszowcowatych ("Annonaceae" Juss.). Według "The Plant List" w obrębie tego rodzaju znajdują się 133 gatunki o nazwach zweryfikowanych i zaakceptowanych, podczas gdy kolejnych 17 taksonów ma status gatunków niepewnych (niezweryfikowanych). Występuje naturalnie w tropikalnej i subtropikalnej części Azji Południowo-Wschodniej. Gatunkiem typowym jest "G. macrophyllus" (Blume) J. D. Hooker et T. Thomson.
Systematyka.
Rodzaj z rodziny flaszowcowatych ("Annonaceae") z rzędu magnoliowców ("Magnoliales"). Włączany bywał jako sekcja "Goniothalamus" Blume, Fl. Javae, Annonaceae, 71, 79. 1830 w obręb rodzaju choruna ("Polyalthia").
Zastosowanie.
Owoce niektórych gatunków są jadalne (mają smak podobny do winogrona). Z kory gatunku "G. wightii" otrzymuje się mocne włókna.

</doc>
<doc id="2921750" url="https://pl.wikipedia.org/wiki?curid=2921750" title="RAF-977">
RAF-977

RAF-977 Łatwija (ros. РАФ-977 Латвия, łot. RAF-977 Latvija) – samochód użytkowy produkowany w latach 1958–1975 w ZSRR, przez łotewskie zakłady RAF. Podstawową wersją nadwozia był mikrobus do przewozu osób; budowano także typowe sanitarki oraz nieliczne wersje specjalistyczne.
Historia powstania.
Pierwszym i zarazem głównym producentem mikrobusów w ZSRR była państwowa fabryka RAF w Rydze, w ówczesnej Łotewskiej SRR. Nietypowe dla centralnie zarządzanego przemysłu motoryzacyjnego ZSRR było to, że prace nad konstrukcją mikrobusu, opartego na podzespołach samochodu osobowego, rozpoczęto tam w latach 50. z własnej inicjatywy inżynierów fabryki, bez zlecenia ani finansowania ze strony władz, które w tym czasie dawały priorytet transportowi zbiorowemu opartemu na większych autobusach. Głównym inżynierem zakładów był wówczas Laimonis Klēge. Nowy samochód częściowo wzorowano na niemieckiej klasycznej konstrukcji VW Transporter T1, między innymi w zakresie sylwetki wagonowego samonośnego nadwozia. Ponieważ jednak samochód miał być oparty na podzespołach samochodu osobowego GAZ-M20 Pobieda, zastosowano zupełnie inny układ napędowy, niż w niemieckiej konstrukcji, z silnikiem z przodu, umieszczonym pod osłoną między kierowcą a pasażerem. Przez to, można było uzyskać równą podłogę i pełnowymiarowe drzwi w tylnej części. Ujemną cechą było natomiast zbytnie obciążenie przedniej osi. Łotewski mikrobus był też nieco większy i w swoich pierwszych wersjach zdecydowanie odróżniał się od Volkswagena stylistyką.
Pierwszy model mikrobusu opracowano w 1957 roku; otrzymał on oznaczenie fabryczne RAF-10 od liczby przewożonych osób i nazwę Festiwal, nawiązującą do odbywającego się właśnie Światowego Festiwalu Młodzieży i Studentów w Moskwie. Samochód miał oryginalną stylistykę samonośnego nadwozia, z dwoma osadzonymi blisko siebie reflektorami i atrapą chłodnicy z poziomych chromowanych pasów. W takiej postaci samochód nie trafił jednak do produkcji seryjnej. Konstrukcję przeprojektowano z użyciem nowocześniejszych podzespołów samochodu GAZ-21 Wołga, w tym silnika i zawieszenia przedniego, zmieniono też stylizację przodu i zamieniono dwuskrzydłowe drzwi z prawej strony przedziału pasażerskiego (jak w Volkswagenie) na pojedyncze wąskie. Do Volkswagena nieco upodabniała go sylwetka, kwadratowe okna boczne z zaokrąglonymi rogami (o jedno więcej po każdej stronie), podłużne przetłoczenie pod linią okien, modne w tym czasie małe wygięte przyciemnione okienka na styku dachu i ścian oraz zastosowana pierwotnie dzielona szyba przednia, natomiast wyraźnie odróżniała go atrapa chłodnicy między reflektorami, z poziomymi ozdobnymi listwami.
Władze przemysłu motoryzacyjnego zainteresowały się konstrukcją i zleciły następnie zakładom w Rydze dopracowanie mikrobusu, który w wersji seryjnej otrzymał znormalizowane oznaczenie RAF-977. Samochód otrzymał także nazwę Łatwija (po łotewsku: Latvija), oznaczającą: Łotwa. Osobliwością wśród radzieckich samochodów było to, że samochody RAF nosiły znak fabryczny "RAF" i nazwę "Latvija" zapisane literami alfabetu łacińskiego (używanego dla języka łotewskiego), zamiast urzędowej cyrylicy.
Produkcja i wersje.
Rozwój podstawowego mikrobusu.
Pierwsze 10 sztuk RAF-977 wyprodukowano w grudniu 1958 roku. Ponieważ zakłady RAF wywodziły się z zakładów remontowych i nie dysponowały odpowiednią bazą produkcyjną, początkowo produkcja była niewielka, prowadzona metodami półrzemieślniczymi i nie najlepszej jakości. Duże potrzeby w zakresie mikrobusów i karetek pogotowia spowodowały jednak rozbudowę zakładu i od jesieni 1961 samochody produkowano w nowo otwartym zakładzie w Rydze.
Od 1960 roku produkowano ulepszoną wersję RAF-977W (ros. РАФ-977В). Wzmocniono w niej i uproszczono konstrukcję nadwozia, a sprężyny zawieszenia przedniego od Wołgi zastąpiono wzmocnionymi. Wprowadzono też drzwi tylne otwierające się na bok zamiast dwudzielnej klapy otwieranej w dół i w górę. Od 1961 roku zastąpiła ją ulepszona wielkoseryjna wersja RAF-977D (ros. РАФ-977Д), w której zmieniono stylistykę, wprowadzając charakterystyczny od tej pory wygląd. Mikrobus otrzymał zaokrąglony przód i "wyłupiaste" okrągłe reflektory, bardziej upodabniające go do Volkswagena Transportera T1, od którego odróżniała go przede wszystkim wąska, pozioma, wklęsła krata atrapy chłodnicy pod reflektorami. Dzielona szyba przednia została zastąpiona przez giętą panoramiczną (podobne rozwiązanie zostało dopiero później wprowadzone w VW Transporterze T2). Dzięki przesunięciu silnika nieco w tył, polepszono rozkład obciążeń, odciążając przednią oś. Dokonano przy tym ulepszeń technologicznych, pozwalających na zwiększenie produkcji. W 1965 roku zrezygnowano z małych wygiętych okienek na przejściu między ścianami i dachem.
W 1968 roku wprowadzono do produkcji ostateczną wersję RAF-977DM, w której dla uproszczenia produkcji ujednolicono panele boczne nadwozia. W przedziale pasażerskim były odtąd po każdej stronie trzy duże okna, z odsuwanymi szybami, zamiast pięciu mniejszych okien; polepszyła się przy tym wentylacja i poszerzeniu (na szerokość okna) uległy prawe drzwi wejściowe. Przeprojektowano wnętrze, przez co zwiększono liczbę miejsc pasażerskich z 9 do 10 (miejsce po prawej stronie obok silnika, dalej dwa rzędy z podwójnym i pojedynczym siedzeniem każdy, oraz trzyosobowa kanapa z tyłu, na wysokości wnęk kół). Za tylnym siedzeniem był przedział bagażowy, dostępny przez tylne drzwi, otwierane na bok, z kołem zapasowym pod prawą ścianą.
Inne wersje.
Już na początku produkcji, w latach 1959/1960 opracowano małoseryjną wersję sanitarki RAF-977S (ros. РАФ-977С). Na bazie RAF-977W opracowano następnie pierwszą w ZSRR karetkę reanimacyjną, lecz nie weszła ona do produkcji seryjnej. Od 1962 roku produkowano standardowe sanitarki RAF-977I (ros. РАФ-977И) na bazie modelu 977D, w 1968 roku zmodernizowane jako RAF-977IM. Wyposażone były one w takie same oszklone nadwozia, jak mikrobus, jedynie z częściowo zmatowionymi szybami.
Od 1962 roku produkowano w niewielkiej serii lepiej wyposażony model turystyczny RAF-977Je (ros. РАФ-977Е), przeznaczony np. dla zagranicznych wycieczek, później zastąpiony przez zmodernizowany RAF-977JeM (ros. РАФ-977ЕМ). Dach nad przednią częścią przedziału transportowego miały one odsuwany, a nad tylną częścią był bagażnik dachowy.
W 1962 roku opracowano też wersję furgonu RAF-977K, lecz z powodu ograniczonych możliwości produkcyjnych zakładów w Rydze, jego produkcję postanowiono uruchomić w nowych zakładach JerAZ w Erywaniu, gdzie produkowano go od 1966 aż do 1995 roku jako JerAZ 762 (przetrwał on w produkcji o 20 lat dłużej od pojazdu bazowego, a późne wersje były osobowo-towarowe).
W 1962 roku w Ługańskim Zakładzie Remontowym Samochodów (ŁARZ) w Ługańsku opracowano kilka modeli własnych mikrobusów wzorowanych na RAF-977D. Ostatecznie, w 1963 roku wyprodukowano tam niewielką serię 300 sztuk mikrobusów oznaczonych ŁARZ-977 Ługansk, różniących się od RAF-977D głównie stylistyką części przedniej. Specjalną odmianą RAF-977 był ambulans do przewozu krwi ze stacji poboru ACPK-977 ("awtomobil centralizowannoj pieriewozki krowi"), bez oszklenia tylnej części, karosowany od 1966 roku w Ługańskim Zakładzie Montażu Samochodów (dawnym ŁARZ, późniejszym Woroszyłowgradzkim Zakładzie Montażu Samochodów).
Istniała także modyfikacja RAF-980DM służąca do przewożenia osób na terenach wystaw i lotniskach, z otwartą po bokach tylną częścią, wyposażoną w cztery poprzeczne ławki. Samochód taki ciągnął jedną lub dwie przyczepy RAF-979 o analogicznej otwartej po bokach konstrukcji, z sześcioma ławkami każda.
Eksploatacja.
Mikrobusy w ZSRR nie były dostępne dla użytkowników prywatnych, a jedynie jako samochody służbowe, w przedsiębiorstwach, organizacjach i instytucjach państwowych. Jednym z podstawowych zastosowań mikrobusów RAF-977 stała się służba w roli państwowych "marszrutek" – taksówek zbiorowych poruszających się po wyznaczonych trasach w miastach ZSRR. Łącznie z kolejnym modelem RAF-2203 spowodowały one, że mikrobusy RAF, nazywane potocznie "rafikami", stały się synonimem "marszrutki" dla mieszkańców ZSRR.
Drugą co do liczebności rolą RAF-977 była ich służba w charakterze karetek pogotowia. Były to pierwsze mikrobusy używane w ZSRR w tym charakterze, pozwalające na zwiększenie komfortu przewożenia chorych i pracy personelu medycznego (wcześniej typowo używano zaadaptowanych autobusów PAZ-653 i sedanów GAZ-12B). Pierwsze karetki pojawiły się w 1959 roku, a produkcja na większą skalę ruszyła w 1964 roku, kiedy powstało 400 sztuk. W pewnym okresie liczba produkowanych sanitarek dochodziła do 40% produkcji ogólnej modelu i przewyższała 3000 sztuk. W latach 70. stały się one podstawowymi radzieckimi sanitarkami. W przedziale transportowym miały one nosze i trzy składane siedzenia. Można było także ewakuować drugiego rannego na noszach podwieszanych. Samochód był wyposażony w radiostację ARS-2 i posiadał dodatkowe oświetlenie w postaci jednego błyskającego światła pośrodku dachu, ruchomego reflektora szperacza po prawej stronie z przodu dachu i reflektora z podświetlanym znakiem czerwonego krzyża po lewej. Fabrycznie były malowane na biało lub w kolorze jasnobeżowym ("przypalonego mleka"), ze znakami czerwonego krzyża i napisami cyrylicą: "skoraja miediczeskaja pomoszcz" na burtach. Później bywały przemalowywane w inne schematy. 
Oprócz ZSRR, mikrobusy RAF-977 eksportowano m.in. do Bułgarii, Iranu, Finlandii, na Węgry i Kubę. Istniały m.in. od 1969 roku eksportowe sanitarki RAF-977IME i RAF-977IMJu (ta druga w wersji tropikalizowanej).
Konstrukcja RAF-977 była umiarkowanie udana, gdyż mimo ulepszeń, cały czas borykano się z wadami w postaci małej wytrzymałości samonośnego nadwozia i przeciążonej przedniej osi. Z tych powodów samochody te dość szybko zużywały się i wymagały kapitalnych remontów, szczególnie przy intensywnej eksploatacji. Wadami modeli poprzedzających model DM była też słaba wentylacja przedziału pasażerskiego i mało skuteczne ogrzewanie. Cechami ujemnymi było też słabe chłodzenie silnika, a w porównaniu z zachodnimi analogami także paliwożerny silnik benzynowy i większa masa własna.

</doc>
<doc id="2921752" url="https://pl.wikipedia.org/wiki?curid=2921752" title="Barbara Piasecka-Johnson">
Barbara Piasecka-Johnson



</doc>
<doc id="2921753" url="https://pl.wikipedia.org/wiki?curid=2921753" title="IŻ 2126">
IŻ 2126

IŻ-2126 Oda (ros. ИЖ-2126 «Ода»), początkowo znany jako IŻ Orbita – samochód osobowy produkowany przez radzieckie, później rosyjskie Iżewskie Zakłady Samochodowe w latach 1991-2005.
Historia.
W 1975 roku konstruktorzy Iżewskich Zakładów Samochodowych otrzymali od władz przemysłu motoryzacyjnego zadanie skonstruowanie nowego samochodu o klasycznym układzie napędowym, z nowoczesnym nadwoziem hatchback, w celu podtrzymania eksportu. Konstruktorzy zdecydowali przesunąć umieszczony podłużnie silnik i skrzynię biegów w prawo, uzyskując więcej miejsca na pedały kierowania. Starano się także poszerzyć wnętrze samochodu. Dzięki temu, przy zewnętrznych gabarytach zbliżonych do starego Moskwicza 412, znacząco zwiększyła się ilość miejsca we wnętrzu. Samochód otrzymał pięciodrzwiowe nadwozie hatchback. W 1977 roku powstały pierwsze prototypy, oznaczone IŻ-T. W toku dalszego rozwoju prototypów, pod koniec lat 70. projekt otrzymał nazwę Orbita.
Doprowadzenie samochodu do produkcji i usunięcie wszystkich braków (jak głośna praca reduktora przekładni głównej) zajęły długo czasu. W 1984 prototyp serii IŻ-O4 przeszedł badania państwowe i był rekomendowany do produkcji. Niespodziewanie jednak na los samochodu wpłynęła śmierć protektora zakładów w Iżewsku, Dmitrija Ustinowa w grudniu tego roku, która spowodowała zmniejszenie finansowania zakładów z budżetu i konieczność wprowadzenia zmian w celu potanienia wdrożenia do produkcji. Między innymi, samochód otrzymał reflektory ujednolicone z WAZ-2108. W 1987 roku opracowano uproszczone prototypy serii IŻ-O5. Kryzys ekonomiczny powodował trudności w finansowaniu wdrożenia samochodu, a dopiero na początku lat 90. zakład otrzymał pieniądze na nowy kompleks spawalniczy. Trudne lata fabryka IŻ mogła przetrwać jedynie dzięki samochodom dostawczym serii IŻ-2715. W efekcie, kiedy rozpoczęto produkcję samochodu na większą skalę, był on już od kilku lat przestarzałą konstrukcją. 
W 1991 roku rozpoczęto małoseryjny montaż samochodów, z których część, czasami niekompletnych, była sprzedawana pracownikom zakładów. Do początku 1995 roku wyprodukowano ich około 1000. Dopiero około 1997 roku ruszyła produkcja na większą skalę. Zaszła jednak konieczność zmiany nazwy samochodu, gdyż okazało się, że nazwa "Orbit" została zastrzeżona przez firmę Ital Design, wobec czego zmieniono nazwę samochodu na Oda. Produkcję zakończono w 2005 roku.

</doc>
<doc id="2921758" url="https://pl.wikipedia.org/wiki?curid=2921758" title="IŻ-2715">
IŻ-2715



</doc>
<doc id="2921765" url="https://pl.wikipedia.org/wiki?curid=2921765" title="Jonas Van Genechten">
Jonas Van Genechten

Jonas Vangenechten (ur. 16 września 1986 w Lobbes) – belgijski kolarz szosowy, zawodnik profesjonalnej grupy IAM Cycling.

</doc>
<doc id="2921768" url="https://pl.wikipedia.org/wiki?curid=2921768" title="Luana Vanessa de Paula">
Luana Vanessa de Paula



</doc>
<doc id="2921769" url="https://pl.wikipedia.org/wiki?curid=2921769" title="Religia w Tanzanii">
Religia w Tanzanii

Spośród ludności Tanzanii, liczącej około 55 milionów ludzi, szacuje się, że około jedna trzecia to muzułmanie i co najmniej połowa to chrześcijanie. Znaczna część populacji praktykuje tradycyjne religie plemienne. Niewielki odsetek populacji wyznaje inne religie, głównie hinduizm i bahaizm.
Chrześcijańska populacja składa się głównie z rzymskich katolików i protestantów. Znaczna większość populacji muzułmańskiej to sunnici. Reszta wyznawców islamu to głównie grupy szyickie pochodzenia azjatyckiego.
Ustrój Tanzanii jest oficjalnie świecki, a konstytucja gwarantuje wolność wyznania. Państwo zabrania tworzenia partii politycznych opartych na religii. Pojawiają się jednak doniesienia o nadużywaniu wolności religijnej. Od czasu uzyskania niepodległości krajem rządzą na przemian prezydenci chrześcijańscy i muzułmańscy.
Chrześcijaństwo.
Wiele chrześcijańskich grup misyjnych przybyło na Zanzibar i do Tanzanii kontynentalnej w drugiej połowie XIX wieku. Wśród nich katolicy (Ojcowie Ducha Świętego w 1868 r. i Ojcowie Biali w 1875 r.), anglikanie (Misja Uniwersytetów w Afryce Środkowej w 1875 r. i "Church Mission Society" w 1876 r.) oraz niemieccy luteranie, którzy przybyli do Niemieckiej Afryki Wschodniej w latach 90. XIX wieku. Chrześcijaństwo na początku było najbardziej rozpoznawalne przez zakładanie szkół prowadzonych przez misje. W latach dwudziestych XX wieku po raz pierwszy przybyli misjonarze zielonoświątkowi"".
Chrześcijańska społeczność jest mniej więcej po równo podzielona na katolików i protestantów. Chrześcijanie zamieszkują głównie w południowo-zachodniej i północno-środkowej części kraju.
Według "Operation World" wśród wyznań protestanckich przeważają: luteranie (7,5%), anglikanie (7,3%), zielonoświątkowcy (4,3%), baptyści (2%), adwentyści dnia siódmego (1%) i bracia morawscy (1%). Wśród innych grup chrześcijańskich sporą liczbę wyznawców posiadają także Kościół Nowoapostolski i Niezależny Kościół Afrykański.
Kościół katolicki.
Kościół rzymskokatolicki, koordynowany przez Konferencję Episkopatu Tanzanii (TEC), jest największą i najstarszą instytucją chrześcijańską w Tanzanii. Jego członkowie stanowią ponad jedną czwartą całkowitej populacji kraju. Pierwsi katoliccy misjonarze przybyli do Zanzibaru w 1863 r., a na stały ląd w roku 1868.
Kościół katolicki prowadzi ponad 100 przedszkoli, 235 szkół średnich, 75 ośrodków szkolenia zawodowego, 4 uniwersytety, oraz liczne seminaria teologiczne w 34 diecezjach. Kościół jest także głównym dostawcą opieki zdrowotnej: prowadzi szpital referencyjny, 5 szpitali regionalnych, 19 szpitali samorządowych, 29 szpitali wolontariackich, 94 ośrodków zdrowia i blisko 400 ambulatoriów.
Inne chrześcijańskie.
Mniejszą liczbę wyznawców w Tanzanii mają także: prawosławni, Świadkowie Jehowy (20 tys.), kwakrzy (3,1 tys.) i mormoni (1,8 tys.).
Islam.
Muzułmanie w Tanzanii żyją głównie wzdłuż kolonialnych szlaków handlowych i nad wybrzeżem na wschodzie kraju. Muzułmanie to również 99% ludności wyspy Zanzibar, czyli około miliona ludzi. Od IX wieku arabscy kupcy poślubiali miejscowe kobiety, przyjmowali nową kulturę, która rozwinęła się przez połączenie perskich i rdzennych elementów. Na skutek rozprzestrzenienia się islamu do wnętrza kraju powstały synkretyczne praktyki, łączące islam i tradycyjne wierzenia.
Poprzez odkrycia archeologiczne przybycie islamu do Afryki Wschodniej datuje się na VIII lub IX wieku n.e. Arabscy muzułmanie jako pierwsi zakładali centra handlowe na Zanzibarze i wzdłuż wybrzeży dzisiejszej Kenii i Tanzanii, a poprzez Ocean Indyjski czerpali zyski z przewozu złota, handlu kością słoniową i niewolnikami. W latach 40. XIX wieku arabscy i południowoazjatyccy kupcy dotarli aż na zachód, do Jeziora Tanganika.
Konflikty.
Po przejściu na emeryturę w 1985 roku prezydenta Juliusa Nyerere, zaczęły rosnąć napięcia między społecznościami muzułmańskimi i chrześcijańskimi"". W 2011 roku media informowały o spaleniu trzech kościołów w regionie Mwanza, w następstwie sporu między społecznością muzułmańską i czterech ewangelistów, oskarżonych o spalenie Koranu, gdy modlili się o uzdrowienie muzułmańskiej kobiety.
Wiadomości "All Africa" w 2013 roku poinformowały, że zielonoświątkowy pastor Mathayo Kachili został ścięty przez tłum islamskich ekstremistów.
W raporcie z 2018 roku dalej odnotowywano zabójstwa osób oskarżonych o praktykowanie czarów. Odnotowano także ataki na kościoły i meczety, głównie w społecznościach wiejskich.
Inne religie.
Mniejszą liczbę wyznawców w Tanzanii mają także: sikhowie, buddyści i wyznawcy dźinizmu.
Statystyki.
Statystyki na 2010 rok, według książki "Operation World", kiedy ludność Tanzanii wynosiła 45 mln:

</doc>
<doc id="2921770" url="https://pl.wikipedia.org/wiki?curid=2921770" title="Soraia Neudil dos Santos">
Soraia Neudil dos Santos



</doc>
<doc id="2921771" url="https://pl.wikipedia.org/wiki?curid=2921771" title="Linia kolejowa nr 122 (Hiszpania)">
Linia kolejowa nr 122 (Hiszpania)



</doc>
